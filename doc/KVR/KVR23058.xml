<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Blom (PvdA) aan de staatssecretaris van Economische Zaken over misleidende prijzen in de reisbranche. (Ingezonden 3 maart 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23058
</item>
         <item attribuut="Inhoud">Vragen naar aanleiding van TV-programma 'Kassa' van 26 februari 2005, over misleidende prijzen in de reisbranche. Is de zelfregulering door de branche mislukt?</item>
         <item attribuut="Rubriek">Consument (Algemeen) Consument (Consumentenprijzen) Vrijetijdsbesteding (Toerisme)</item>
         <item attribuut="Trefwoorden">Consumenten Prijzen Reisbureaus</item>
         <item attribuut="Vindplaats">Kamervragen met antwoord 2004-2005, nr. 1685, Tweede Kamer</item>
         <item attribuut="Vraagnr_bij_indiening">2040509770</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Blom</persoon>
         </item>
         <item attribuut="Datum_reaktie">2005-05-20</item>
         <item attribuut="Datum_indiening">2005-03-03</item>
         <item attribuut="Document-id">KVR23058</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3593" allpagenumbers="3593 3594" vetnummer="2040509770" code="0405tkkvr1685" lopendefooter="Tweede Kamer, vergaderjaar 2004–2005, Aanhangsel" filenaam="KVR23058" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1685" onderwerp="" indiendatum="2005-03-3">
         <vrager partij="PvdA" oorsprong="parlement">Blom</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2005-05-20">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van misleidende prijzen in de reisbranche? <voetnoot nummer="1"/>
      </vraag>
      <vraag nummer="2">Wat is uw oordeel over deze misleidende prijzen, mede in relatie tot de marktwerking in de branche en de positie van de consument? </vraag>
      <vraag nummer="3">Deelt u de mening dat zelfregulering door de branche is mislukt? Zo ja, wat is uw oordeel daarover? </vraag>
      <vraag nummer="4">Wat is uw inzet voor het aangekondigde overleg tussen het Algemeen Nederlands Verbond van Reisondernemingen (ANVR), de Consumentenbond en u? </vraag>
      <vraag nummer="5">Hoe kijkt u aan tegen wettelijke maatregelen om misleidende prijzen te verbieden, zoals in Duitsland het geval is? </vraag>
      <vraag nummer="6">Bent u bereid het initiatief te nemen voor een wettelijk verbod op misleidende prijzen? Zo neen, waarom niet? Zo ja, wanneer kan de Kamer een wetsvoorstel verwachten? </vraag>
      <noten afkomstig="vraag">
         <noot nummer="1" datum="2005-02-26" bron="Uitzending van het VARA-programma " titel="Kassa">Uitzending van het VARA-programma «Kassa», 26 februari 2005</noot>
      </noten>
   </vragen>
   <antwoorden aantal="5">
      <antwoord nummer="1">Ik heb kennisgenomen van de inhoud van het programma Kassa van 26 februari jl. </antwoord>
      <antwoord nummer="2">Nog steeds worden in de reisbranche aanbiedingen gedaan tegen prijzen exclusief belastingen en toeslagen (hierna te noemen: exclusiefprijzen), getuige onder meer de uitzending van Kassa van 26 februari jl. Hierdoor kunnen consumenten voor – soms hoge – onverwachte extra kosten komen te staan. Bovendien, als bepaalde aanbieders exclusiefprijzen hanteren, is dit oneerlijke concurrentie jegens degenen die wel prijzen inclusief belastingen en toeslagen (hierna: inclusiefprijzen) hanteren. Ik ben van mening dat exclusiefprijzen, gezien de gebrekkige transparantie voor consumenten en de eventuele concurrentieverstorende werking daarvan, onwenselijk zijn. Voor mijn inzet om een einde te maken aan deze onwenselijke situatie verwijs ik naar het antwoord op vraag 4. </antwoord>
      <antwoord nummer="3">De poging van de reisbranche om in samenspraak met de Consumentenbond afspraken te maken over het hanteren van inclusiefprijzen is (nog) niet uitgemond in een gedragscode. De reisbranche is van oordeel dat eerst duidelijk moet zijn dat er ook in de luchtvaartbranche een gedragscode gaat komen, omdat anders een situatie kan ontstaan waarin reisorganisaties wel inclusiefprijzen hanteren, maar aanbieders in de luchtvaartbranche niet. Aangezien exclusiefprijzen lager ogen en daarmee aantrekkelijker zijn voor de consument, kan dit een benadeling opleveren van aanbieders die inclusiefprijzen hanteren. Recentelijk is er vanuit de luchtvaartbranche een eerste positief signaal gekomen ten aanzien van inclusiefprijzen: eind maart jl. heeft budgetluchtvaartmaatschappij easyJet aangekondigd om vanaf de komende zomer inclusiefprijzen te gaan hanteren bij haar ticketverkoop via internet. </antwoord>
      <antwoord nummer="4">Op 23 maart jl. is er over de prijsstelling een gesprek gevoerd tussen medewerkers van mijn departement en een vertegenwoordiging van het ANVR. Daarin is aangegeven dat ik van oordeel ben dat zowel de reis- als de luchtvaartbranche, in samenspraak met de Consumentenbond, alsnog binnen afzienbare tijd heldere afspraken dient te maken over het hanteren van inclusiefprijzen. Inmiddels heb ik zowel het ANVR als BARIN (Board of Airline Representatives in The Netherlands) schriftelijk uitgenodigd voor een gesprek hierover. Naar mijn oordeel is het opstellen van regels over het hanteren van transparante prijzen primair de verantwoordelijkheid van het bedrijfsleven zelf. Zelfregulering heeft om die reden mijn voorkeur boven een van overheidswege opgelegd regime inzake transparantie van producten en diensten. Echter, indien mocht blijken dat een gedragscode over prijsstelling uitblijft, overweeg ik om door middel van een algemene maatregel van bestuur aanbieders te verbieden exclusiefprijzen te hanteren. Ik denk daarbij aan een algemene maatregel van bestuur op basis van de Prijzenwet, te handhaven door de FIOD-ECD en, op termijn, door de nieuw op te richten consumententoezichthouder (zie mijn brief over het nieuwe consumentenbeleid, Tweede Kamer 2003–2004, 27 879, nr. 9). </antwoord>
      <antwoord nummer="5 en 6">Naar huidig recht kan een benadeelde op grond van het Burgerlijk Wetboek een civiele actie instellen wegens misleidende prijzen. De overheid kan thans niet bestuursrechtelijk optreden tegen deze wijze van prijsstelling. In de toekomst kan tegen misleidende prijzen worden opgetreden op grond van de, binnenkort vast te stellen en vervolgens door de lidstaten te implementeren, EU-Richtlijn betreffende oneerlijke handelspraktijken. Ik zie hiervoor een duidelijke rol weggelegd voor de consumententoezichthouder in oprichting. Indien afspraken over het hanteren van inclusiefprijzen tussen de betrokken partijen in de reis- en luchtvaartbranche uitblijven, overweeg ik voorts maatregelen als aangegeven in mijn antwoord op vraag 4. Ik zal uw Kamer hiervan op de hoogte houden. </antwoord>
      <noten afkomstig="antwoord"/>
   </antwoorden>
</kvr>
