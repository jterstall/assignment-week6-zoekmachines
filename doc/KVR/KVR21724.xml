<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Staaij (SGP) en Huizinga-Heringa (ChristenUnie) aan de minister van Buitenlandse Zaken en de staatssecretaris van Buitenlandse Zaken (Europese Zaken) over het rapport van dr. Oehring inzake het stichtingsrecht in Turkije. (Ingezonden 3 november 2004); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21724
</item>
         <item attribuut="Inhoud">Vragen naar aanleiding van bepaalde conclusies uit genoemd rapport, bijvoorbeeld ten aanzien van problemen voor stichtingen van niet-islamitische minderheden en de wettelijke status van kerkgenootschappen. Dit in verband met het komende overleg over het mogelijke toetreden van Turkije tot de EU.</item>
         <item attribuut="Rubriek">Internationale betrekkingen (Europese Unie) Staats- en bestuursrecht (Grondrechten)</item>
         <item attribuut="Trefwoorden">EU Mensenrechten Turkije</item>
         <item attribuut="Vindplaats">Kamervragen met antwoord 2004-2005, nr. 483, Tweede Kamer</item>
         <item attribuut="Vraagnr_bij_indiening">2040502800</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SGP">Van der Staaij</persoon>
            <persoon partij="ChristenUnie">Huizinga-Heringa</persoon>
         </item>
         <item attribuut="Datum_reaktie">2004-11-25</item>
         <item attribuut="Datum_indiening">2004-11-03</item>
         <item attribuut="Document-id">KVR21724</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1011" allpagenumbers="1011 1012" vetnummer="2030422800" code="0405tkkvr1" lopendefooter="Tweede Kamer, vergaderjaar 2004–2005, Aanhangsel" filenaam="KVR21724" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="483" onderwerp="" indiendatum="2004-11-3">
         <vrager partij="SGP" oorsprong="parlement">Van der Staaij</vrager>
         <vrager partij="ChristenUnie" oorsprong="parlement">Huizinga-Heringa</vrager>
         <vraagt-aan>de minister van Buitenlandse Zaken en de staatssecretaris van Buitenlandse Zaken (Europese Zaken)</vraagt-aan>
      </vraagdata>
      <antwoorddata antwoorddatum="2004-11-25">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het rapport (Zur Lage der Menschenrechte – Die Türkei auf dem Weg nach Europa – Religionsfreiheit) van dr. Otmar Oehring? <voetnoot nummer="1"/>
      </vraag>
      <vraag nummer="2" voetnoot="2">Deelt u de conclusies <voetnoot nummer="2"/>van dr. Oehring met betrekking tot de problemen die het stichtingsrecht – óók na aanname van de verschillende EU-harmonisatiewetten – oplevert voor stichtingen van niet-islamitische minderheden in Turkije, alsmede met betrekking tot de spanningen tussen het vigerende stichtingsrecht enerzijds en letter en geest van het Verdrag van Lausanne anderzijds? Indien niet, zou u dan beargumenteerd aan kunnen geven waarom niet? Indien wel, zou u dan willen aangeven hoe deze tekortkomingen in de wetgeving zich verhouden tot het politieke Kopenhagen-criterium? </vraag>
      <vraag nummer="3" voetnoot="3">Deelt u de conclusie <voetnoot nummer="3"/>van dr. Oehring met betrekking tot de onduidelijkheid van de wetgeving – óók na aanname van het zesde pakket EU-hervormingswetgeving – terzake van de bouw van gebedshuizen en wat betreft de vraag wie bevoegd is die bouw aan te vragen? Indien niet, waarom niet? Indien wel, neemt u dan desondanks genoegen met de reeds doorgevoerde wetswijzigingen of deelt u de mening dat de EU bij Turkije erop aan moet dringen alsnog helderheid te verschaffen? </vraag>
      <vraag nummer="4" voetnoot="4 5">Deelt u de conclusie <voetnoot nummer="4"/>van dr. Oehring met betrekking tot de wettelijke status van kerkgenootschappen? <voetnoot nummer="5"/>Is de huidige stand van zaken nog steeds dat de Turkse overheid het toekennen van een wettelijke status aan kerkgenootschappen in strijd acht met het in de grondwet verankerde principe van de laïcistische staat? Hoe verhoudt zich dat tot het Kopenhagen-criterium? Deelt u de mening dat zolang dit probleem niet is opgelost, de andere kwesties (stichtingsrecht, mogelijkheid voor kerkbouw) ook niet bevredigend opgelost kunnen worden? </vraag>
      <vraag nummer="5" voetnoot="6 7">Hoe oordeelt u over het tweezijdige karakter van de kemalistische staatsfilosofie <voetnoot nummer="6"/>in Turkije? <voetnoot nummer="7"/>Deelt u de mening dat, zolang deze staatsfilosofie in de grondwet verankerd blijft, de positie van religieuze en etnische minderheden in Turkije welhaast per definitie problematisch blijft? Hoe oordeelt u over het Turkse Presidium voor Godsdienstzaken in het licht van de door de EU voorgestane scheiding van kerk en staat? </vraag>
      <vraag nummer="6">Zou u, gelet op het op 24 november voorziene overleg tussen Kamer en regering over de toetredingsonderhandelingen met Turkije, deze vragen ruim vóór die datum willen beantwoorden? </vraag>
      <noten afkomstig="vraag">
         <noot nummer="1">Uitgegeven door Missio: Internationales Katholisches Missionswerk, Aachen, zomer 2004 (E-mail: menschenrechte@missio-aachen.de)</noot>
         <noot nummer="2">idem, blz. 57–60</noot>
         <noot nummer="3">idem, blz. 61</noot>
         <noot nummer="4">idem, blz. 62</noot>
         <noot nummer="5" titel="Cultural Rights and Freedom of Religion for all Citizens: The Need for Legal Status of Religious Communities">Vergelijk ook: O. Oehring, «Cultural Rights and Freedom of Religion for all Citizens: The Need for Legal Status of Religious Communities», in Turkey and the EU: Looking Beyond Prejudice, Proceedings of the Symposium held on April 4&amp;5, 2004. Maastricht School of Management, blz. 95–100</noot>
         <noot nummer="6">D.w.z. enerzijds een zo seculier mogelijke staat, anderzijds een sterk nationalistische staat die actief de soennitische islam bevordert door middel van een omvangrijk Presidium voor Godsdienstzaken maar voor andere varianten van de islam, noch voor andere religieuze en etnische minderheden veel ruimte laat, en een assimileringsdruk daarop uitoefent</noot>
         <noot nummer="7" titel="Kriterium Religionsfreiheit – zur Lage der religiösen Minderheiten in der Türkei im Kontext eines möglichen EU-Beitritts">Zie Helmut Wiesmann, «Kriterium Religionsfreiheit – zur Lage der religiösen Minderheiten in der Türkei im Kontext eines möglichen EU-Beitritts», in Ost-West: Europäische Perspektiven 5 (2004) Heft 1, blz. 42–50</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2, 3 en 4" voetnoot="1">Met dr. Oehring deel ik de overtuiging dat er in Turkije een groot aantal onduidelijkheden en lacunes bestaan ten aanzien van het huidige stichtingsrecht in Turkije. Dit geeft op dit moment problemen voor met name religieuze groeperingen, zowel islamitische als niet-islamitische op het gebied van onder andere het oprichten van stichtingen, eigendom en wettelijke status van groeperingen. Echter, een nieuwe stichtingenwet wordt binnenkort aan het Turkse parlement voorgelegd. Het voorstel zou voor 17 december 2004 moeten worden aangenomen. De nieuwe stichtingenwet maakt het mogelijk dat stichtingen, ook religieuze, eigendom verwerven. Deze wet maakt geen deel uit van het zestal wetten dat door de Commissie werd aangewezen als voorwaarde voor het in voldoende mate beantwoorden aan de Kopenhagen-criteria. De stichtingenwet is dus een extra inspanning van Turkije om te voldoen aan de Kopenhagen-criteria. Het kabinet heeft in haar brief aan de Kamer d.d. 23 november toegezegd de Kamer hierover nader te informeren. Op dit moment kan nog geen oordeel gegeven worden wat de precieze werking van deze wet zal zijn. In Turkije bestaat een spanningsveld tussen vergaande controle van de staat op de religie – die onder meer als doel heeft uitwassen te voorkomen – en de vrijheid van godsdienst, één van de basiswaarden van de Europese Unie. In de afgelopen jaren zijn echter hoopgevende hervormingen doorgevoerd <voetnoot nummer="1"/>. De Europese Commissie heeft in haar rapport daarom geoordeeld dat Turkije in voldoende mate voldoet aan de Kopenhagen-criteria om toetredingsonderhandelingen te openen op het moment dat een zestal wetten in werking is getreden. Ik ben van mening dat Turkije nog veel werk te verzetten heeft ten aanzien van de rechten van religieuze groeperingen en minderheden. Gedurende de fase tot het openen van onderhandelingen, alsmede in de periode daarna moet de implementatie van politieke hervormingen worden voortgezet. Daarom vindt nu reeds monitoring daarvan plaats. De Europese Unie zal ook na het openen van toetredingsonderhandelingen nauwlettend blijven volgen of de mate van vrijheid van godsdienst – voor islamitische en niet-islamitische groeperingen – ook in de praktijk aansluit bij de EU-uitgangspunten. Dit zal gebeuren in het kader van het monitoringsproces van de politieke Kopenhagen-criteria. Zoals bekend stelt de Commissie voor een «noodrem» toe te passen in het geval de voortgang op het gebied van de politieke criteria te wensen overlaat. </antwoord>
      <antwoord nummer="5">Het is onjuist om Kemalistische staatsideologie te verwarren met onderdrukking van religieuze minderheden Het is ook onjuist om in algemene zin te stellen «dat de Turkse staat actief de soennitische Islam bevordert». De Turkse staat bevordert wel actief een gematigde stroming binnen de Soennitische Islam. Het Kemalisme is gebaseerd op de wens tot aansluiting bij het Westen, eenheid van land en volk, en een constitutioneel vastgelegde seculiere staat. Voor antwoord op uw vraag over het Turkse Presidium voor Godsdienstzaken (Diyanet) verwijs ik naar mijn brief aan de Tweede Kamer, 23 november 2004. </antwoord>
      <antwoord nummer="6">Ja. </antwoord>
      <noten afkomstig="antwoord">
         <noot nummer="1">Zo is het via de nieuwe Wet op de bestemmingsplannen mogelijk kerken te bouwen, en op basis hiervan is inmiddels een aantal kerken geopend</noot>
      </noten>
   </antwoorden>
</kvr>
