<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hoekema (D66) en Verhagen (CDA) aan de minister van Buitenlandse Zaken over visumaanvragen bij de Nederlandse ambassade in Rabat. (Ingezonden 23 november 2000); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12793
</item>
         <item attribuut="Inhoud">Vragen over de wijze waarop het visumkantoor Rabat de mvv-aanvragen afhandelt.</item>
         <item attribuut="Rubriek">Criminaliteit en openbare orde (Persoonsregistratie en identificatie) Internationale betrekkingen (Ambassades)</item>
         <item attribuut="Trefwoorden">Ambassades Marokko Visa</item>
         <item attribuut="Vindplaats">Kamervragen met antwoord 2000-2001, nr. 399, Tweede Kamer</item>
         <item attribuut="Vraagnr_bij_indiening">2000102730</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Hoekema</persoon>
            <persoon partij="CDA">Verhagen</persoon>
         </item>
         <item attribuut="Datum_reaktie">2000-12-18</item>
         <item attribuut="Datum_indiening">2000-11-23</item>
         <item attribuut="Document-id">KVR12793</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="825" allpagenumbers="825 826" vetnummer="2000102730" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12793" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="399" onderwerp="" indiendatum="2000-11-23">
         <vrager partij="D66" oorsprong="parlement">Hoekema</vrager>
         <vrager partij="CDA" oorsprong="parlement">Verhagen</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2000-12-18">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Is er een eigen beleid van de Nederlandse ambassade te Rabat met betrekking tot mvv-afgifte dat afwijkt van het staande beleid in dier voege dat niet alleen bij een vermoeden van onregelmatigheden maar als regel een tegenonderzoek wordt ingesteld? </vraag>
      <vraag nummer="2">Hoe valt thans door het visumkantoor Rabat gehanteerde wijze van afhandeling van mvv-aanvragen te rijmen met de termijnen waaraan de betrokken ministeries zich bij de totstandkoming van de regelgeving met betrekking tot mvv’s zich hebben gecommitteerd? </vraag>
      <vraag nummer="3">Is het waar dat het visumkantoor te Rabat problemen heeft met het indienen van een verzoek om verlening van een mvv bij de vreemdelingendienst ondanks het gegeven dat er bij de invoering van de mvv-wet ervoor is gekozen om de referentieprocedure mogelijk te maken? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Neen, de ambassade te Rabat voert met betrekking tot de mvv-afgifte niet een dergelijk eigen beleid. In een mvv-aanvraagprocedure die in Nederland door middel van een referent-procedure is opgestart, ontvangt de ambassade te Rabat aan het einde van een met positief gevolg doorlopen traject van de IND een machtiging tot afgifte van de mvv. Voor het verkrijgen van de mvv meldt de aanvrager zich vervolgens op de ambassade. Op dat moment wordt de aanvraag geregistreerd, controleert de ambassade de identiteit van betrokkene en gaat zij na of er sprake is van eventuele nieuwe feiten of omstandigheden die zich tegen afgifte van de mvv verzetten. Tijdens deze registratie kwamen geregeld feiten en omstandigheden aan het licht waarvan de ambassade te Rabat vermoedde dat deze ten tijde van het uitbrengen van de machtiging tot afgifte van de mvv door de IND niet bekend waren. Om deze reden heeft zij een groot aantal van deze machtigingen voor heroverweging aan de machtigende instantie voorgelegd. </antwoord>
      <antwoord nummer="2">Ik acht het vanzelfsprekend dat ook de overheid termijnen respecteert. Aan bestaande termijnen dient dan ook in beginsel de hand te worden gehouden. Bij mvv-aanvragen die in Nederland met een referentprocedure zijn opgestart, wordt een Nederlandse ambassade echter pas in een zeer laat stadium met de aanvraag geconfronteerd. De mvv-aanvrager die reeds de gehele referentprocedure heeft doorlopen, zal er in de regel weinig begrip voor op kunnen brengen indien de ambassade na de door haar van de IND ontvangen geclausuleerde machtiging niet direct een mvv verstrekt. Ik ben evenwel van mening dat ambassades zich op zorgvuldige wijze van hun taak dienen te kwijten. Indien zij over concrete aanwijzingen beschikken dat de machtiging tot afgifte van een mvv op oneigenlijke gronden is afgegeven, dient zij de afgifte van de mvv aan te houden en de machtigende instantie te vragen of de nader bekend geworden feiten of omstandigheden leiden tot een andersluidend oordeel, zelfs indien dit zou leiden tot een overschrijding van een termijn. </antwoord>
      <antwoord nummer="3">De ambassade te Rabat constateert dat zij in de referentprocedure niet in de gelegenheid is om in een vroeg stadium eventuele overwegingen die zij relevant acht voor de beslissing op een mvv-aanvraag ter kennis te brengen van de IND en Vreemdelingendiensten. De ambassade dient er naar mijn mening evenwel van uit te gaan dat deze nationale diensten hun werk op zorgvuldige wijze en met correcte gebruikmaking van hun bevoegdheden verrichten. Het aantal verzoeken tot heroverweging dient zich naar mijn mening dan ook te beperken tot die enkele gevallen waar sprake is van een aantoonbaar onjuiste beslissing (bijv. indien de aanvrager staat gesignaleerd als ongewenst vreemdeling of wanneer er duidelijk sprake is van bigamie). In overleg met het ministerie van Justitie wordt overigens gestudeerd op een aanpassing van de referentprocedure waarbij de ambassade zo spoedig mogelijk na de start van een referentprocedure van de benodigde gegevens op de hoogte wordt gesteld. </antwoord>
      <noten afkomstig="antwoord"/>
   </antwoorden>
</kvr>
