<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister voor Vreemdelingenzaken en Integratie over het beleid van Duitsland ten aanzien van asielzoekers uit Centraal- en Zuid-Irak. (Ingezonden 29 mei 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26157
</item>
         <item attribuut="Inhoud">Duitsland ziet op dit moment nog steeds af van gedwongen terugkeer naar Centraal- en Zuid-Irak. Vragen over de brief van de minister over het Duitse beleid en over het Nederlandse beleid ten aanzien van deze groep.</item>
         <item attribuut="Rubriek">Internationale betrekkingen (Overig) Welzijn (Vreemdelingen en asielzoekers)</item>
         <item attribuut="Trefwoorden">Duitsland Irak Vreemdelingen</item>
         <item attribuut="Vindplaats">Kamervragen met antwoord 2005-2006, nr. 1953, Tweede Kamer</item>
         <item attribuut="Vraagnr_bij_indiening">2050614040</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2006-08-16</item>
         <item attribuut="Datum_indiening">2006-05-29</item>
         <item attribuut="Document-id">KVR26157</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4151" allpagenumbers="4151 4152" vetnummer="2050614040" code="0506tkkvr1953" lopendefooter="Tweede Kamer, vergaderjaar 2005–2006, Aanhangsel" filenaam="KVR26157" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1953" onderwerp="" indiendatum="2006-05-29">
         <vrager partij="SP" oorsprong="parlement">De Wit</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="16 augustus 2006), zie ook Aanhangsel Handelingen nr. 1796, vergaderjaar 2005–2006">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van de besluiten van de conferentie van de ministers van Binnenlandse Zaken van de Duitse deelstaten, de Innenministerkonferenz, die op 4 en 5 mei 2006 heeft plaatsgevonden te Garmisch-Partenkirchen? <voetnoot nummer="1"/>
      </vraag>
      <vraag nummer="2">Is het waar dat onder punt 10 van de besluitenlijst, dat betrekking heeft op terugkeer naar Irak, gemeld wordt dat de Innenministerkonferenz besloten heeft om (1) het tot nu toe geldende beleid ten opzichte van asielzoekers uit Irak te handhaven, en (2) te streven naar het benutten van de ruimte die de UNHCR ziet voor (gedwongen) terugkeer naar Noord-Irak? </vraag>
      <vraag nummer="3" voetnoot="2">Is het waar dat de Innenministerkonferenz eerder, op 19 november 2004 te Lübeck, ten aanzien van Irak besloten heeft «dass ein Begin von zwangsweisen Rückführungen derzeit noch nicht möglich ist» en dat dit beleid op 24 juni 2005 door de Innenministerkonferenz te Stuttgart bevestigd is? <voetnoot nummer="2"/>Is het waar dat dit beleid per 5 mei 2006 alleen is gewijzigd ten aanzien van Noord-Irak, zodat Duitsland nog steeds afziet van gedwongen terugkeer naar Centraal- en Zuid-Irak, zoals zij dat in ieder geval sinds 19 november 2004 heeft gedaan? </vraag>
      <vraag nummer="4">Voert Duitsland ten aanzien van asielzoekers uit Centraal- en Zuid-Irak een beleid dat volgens u te vergelijken valt met een Nederlands categoriaal beschermingsbeleid, in die zin dat van gedwongen uitzettingen geen sprake is? Zo neen, waarom niet? </vraag>
      <vraag nummer="5">Hoe vallen de besluiten van de Duitse ministers van Binnenlandse Zaken te rijmen met uw brief van 20 januari </vraag>
      <vraag nummer="2006" voetnoot="3">
         <voetnoot nummer="3"/>over het landgebonden asielbeleid inzake Irak, waarin u stelde dat Duitsland geen speciaal beleid meer voert ten aanzien van Iraakse asielzoekers en dat statussen worden ingetrokken? Is het waar dat op het moment dat u deze brief schreef, Duitsland wel degelijk een speciaal beleid voerde ten aanzien van Iraakse asielzoekers uit (in ieder geval) Centraal- en Zuid-Irak? Zo neen, hoe verklaart u de besluiten van de Innenministerkonferenz van 24 juni 2005 en 5 mei 2006? Op welke informatie baseerde u zich in uw brief aan de Kamer? Acht u deze informatie nog steeds correct? </vraag>
      <vraag nummer="6">Bent u, gezien het belang dat u bij het nemen van uw besluit over het landgebonden asielbeleid ten aanzien van Irak hebt gehecht aan de opstelling van Duitsland en gezien de nog steeds zeer ernstige veiligheidssituatie in Centraal- en Zuid-Irak, bereid om, in het licht van de besluiten van de Innenministerkonferenz op dit punt, uw standpunt te herzien? Zo neen, waarom niet? </vraag>
      <noten afkomstig="vraag">
         <noot nummer="1">De besluitenlijst van de Innenministerkonferenz van 4 en 5 mei 2006 is gepubliceerd op http://www.stmi.bayern.de/imperia/md/ content/stmi/ministerium/imk/beschluesse/060505_imk_180.pdf</noot>
         <noot nummer="2">De besluitenlijst van de Innenministerkonferenz van 19 november 2004 is gepubliceerd op http://www.stmi.bayern.de/imperia/md/ content/stmi/ministerium/imk/beschluesse/ 041119_imk.pdf. De besluitenlijst van de Innenministerkonferenz van 24 juni 2005 is gepubliceerd op http://www.stmi.bayern.de/imperia/md/ content/stmi/ministerium/imk/beschluesse/050624_imk.pdf</noot>
         <noot nummer="3">Tweede Kamer, vergaderjaar 2005–2006, 19 637, nr. 1003</noot>
      </noten>
   </vragen>
   <antwoorden aantal="4">
      <antwoord nummer="1 en 2">Ja. </antwoord>
      <antwoord nummer="3">In Duitsland is op landelijk niveau besloten asielstatussen te heroverwegen en indien gewenst in te trekken. Intrekkingen komen veelvuldig voor in de Duitse praktijk. De Duitse deelstaten, die een taak hebben in het Duitse terugkeerproces, hebben de bevoegdheid af te zien van het onder dwang laten terugkeren van uitgeprocedeerde asielzoekers. </antwoord>
      <antwoord nummer="4 en 5">Duitsland voert ten aanzien van asielzoekers uit Centraal-Irak geen beleid dat is te vergelijken met een Nederlands categoriaal beschermingsbeleid. Dit blijkt uit de brief van het Duitse Ministerie van Binnenlandse Zaken van 18 januari 2006 (gehecht aan deze brief). De inhoud van deze brief is onderdeel geweest van mijn brief van 20 januari 2006 aan uw Kamer. Duitsland voert voor deze groep asielzoekers sinds september 2003 geen speciaal beleid meer. Alle tot dan toe verleende asielstatussen worden sinds die datum heroverwogen. Statussen worden thans in hun algemeenheid ingetrokken, of in sommige gevallen op een andere grond voortgezet. Wat betreft een categoriaal beschermingsbeleid is het Nederlandse beleid in lijn met dat van Duitsland. Overigens, ook het Verenigd Koninkrijk, België en Denemarken voeren geen categoriaal beschermingsbeleid. Wat betreft de gedwongen terugkeer en de besluiten van de Innenministerkonferenz het volgende. Personen afkomstig uit Centraal-Irak wier asielstatus is ingetrokken kunnen in aanmerking komen voor een zogenaamde Duldung. Een dergelijke Duldung is een soort gedoogstatus, die door een deelstaat wordt verleend om de reden dat het die deelstaat niet mogelijk is om gedwongen terugkeer van de statusloze asielzoeker te effectueren. Enige asielstatus, zoals een status op grond van enig categoriaal beschermingsbeleid, kan conform het Duitse beleid niet worden verleend. Deze informatie is nog immer actueel. </antwoord>
      <antwoord nummer="6">Ik hecht bijzonder aan het afstemmen van het Nederlandse beleid aan het beleid in andere Europese landen. Dit is ook een van de indicatoren voor het al dan niet voeren van een categoriaal beschermingsbeleid zoals genoemd in het Vreemdelingenbesluit 2000. De ons omringende Europese landen Duitsland, België, Denemarken, het Verenigd Koninkrijk en Zwitserland voeren geen speciaal beleid ten aanzien van Irak. Alle asielaanvragen worden er op individuele merites beoordeeld. In Duitsland worden statussen ingetrokken. Voorts vindt gedwongen terugkeer plaats vanuit het Verenigd Koninkrijk. Vanuit de andere landen wordt vrijwillige terugkeer naar Irak waargenomen. De beslissing om het categoriaal beschermingsbeleid voor Irak te beëindigen is een afgewogen beslissing geweest waarbij het beleid van derde landen een belangrijke overwegingsfactor is geweest, maar waarin geen der genoemde landen op zich doorslaggevend was. De uitspraken die de Afdeling Bestuursrechtspraak van de Raad van State deed op 3 juli 2006 (kopie gehecht aan deze brief) bevestigen mij in voornoemde beslissing. De uitspraak stelt dat geen der andere Europese landen een met categoriale bescherming vergelijkbaar beleid voert. Expliciet noemt de Afdeling hierbij de Duitse «Dulding». Deze staat niet gelijk aan een verblijfsvergunning, aldus de uitspraak. Gelet op al het bovenstaande zie ik geen aanleiding mijn standpunt ten aanzien van de beëindiging van het categoriale beschermingsbeleid voor Irak te herzien. </antwoord>
      <noten afkomstig="antwoord"/>
   </antwoorden>
</kvr>
