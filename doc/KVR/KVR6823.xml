<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hillen (CDA) over een overschot aan hoge officieren. (Ingezonden 9 maart 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6823
</item>
         <item attribuut="Rubriek">Veiligheidsbeleid en defensie (Militairen)</item>
         <item attribuut="Trefwoorden">Militairen</item>
         <item attribuut="Vindplaats">Kamervragen met antwoord 1997-1998, nr. 991, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="CDA">Hillen</persoon>
         </item>
         <item attribuut="Datum_reaktie">1998-03-27</item>
         <item attribuut="Datum_indiening">1998-03-09</item>
         <item attribuut="Document-id">KVR6823</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2033" allpagenumbers="2033 2034" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6823" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="991" onderwerp="" indiendatum="1998-03-9">
         <vrager partij="CDA" oorsprong="parlement">Hillen</vrager>
         <vraagt-aan/>
      </vraagdata>
      <antwoorddata antwoorddatum="1998-03-27">
         <antwoorder functie="staatssecretaris" ministerie="Defensie">Gmelich-Meijling</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Zijn er na de afslanking van de krijgsmacht onevenredig veel generaals en kolonels in de krijgsmacht? <voetnoot nummer="1"/>
      </vraag>
      <vraag nummer="2">Kunt u op de honderd precies aangeven om hoeveel generaals en kolonels het gaat? </vraag>
      <vraag nummer="3">Hoe is de verhouding opperofficieren/gevechtstroepen momenteel? Hoe was deze in 1990? </vraag>
      <vraag nummer="4">Betekent dit overschot dat u er nog niet in bent geslaagd de doelmatigheidsoperatie ook door te voeren bij de hogere rangen? Op welke wijze zijn de voornemens uit de doelmatigheidsoperatie, te weten een 25% reductie bij departement en Staven, uitgevoerd? Wat is de daadwerkelijke reductie tot dusverre? </vraag>
      <vraag nummer="5">Welke maatregelen denkt u te gaan nemen om nu daadwerkelijk tot reductie van de hogere rangen te komen? </vraag>
      <noten afkomstig="vraag">
         <noot nummer="1" datum="1998-03-5" bron="Telegraaf">Telegraaf, 5 maart 1998</noot>
      </noten>
   </vragen>
   <antwoorden aantal="4">
      <antwoord nummer="1">Neen. </antwoord>
      <antwoord nummer="2">Ja. </antwoord>
      <antwoord nummer="3">Per 1 maart 1998 waren bij Defensie 112 vlag- en opperofficieren en 417 kolonels werkzaam. Het totale militaire personeelsbestand bedroeg 56 500. Begin 1991 waren er 128 vlag- en opperofficieren en 441 kolonels, op een totaal militair personeelsbestand van 100 360. </antwoord>
      <antwoord nummer="4 en 5">Sinds 1991 wordt gewerkt aan de herstructurering van de krijgsmacht. De krijgsmacht neemt in omvang af, terwijl het aantal taken toeneemt en veelomvattender wordt. Ook is het optreden van de krijgsmacht de afgelopen jaren steeds internationaler van aard geworden. Dit heeft gevolgen voor de structuur van de organisatie, en daarmee voor de samenstelling van het personeelsbestand. Er is evenwel geen sprake van een overschot. Het aantal militairen in de diverse rangen is steeds evenredig met de inrichting en de taken van de krijgsmacht. De relatie tussen het aantal vlag- en opperofficiersfuncties en de verkleining van de krijgsmacht heb ik aan de orde gesteld in mijn brief van 27 februari 1996 (Tweede Kamer 1995–1996, 24 400 X, nr. 79), naar aanleiding van vragen van de heer Zijlstra over hetzelfde onderwerp. Daarin heb ik eveneens geschreven dat de rang wordt bepaald door de inhoud van de functie. Via een objectief systeem van functiewaardering, afgeleid van het systeem dat bij de rijksoverheid wordt gebruikt, worden zowel de militaire rangen als de schalen voor niet-militaire medewerkers vastgesteld. Er is dus geen lineaire relatie tussen het personeelsbestand en het aantal militaire topfuncties. Door de decentralisatie en verzelfstandiging van eenheden is van vele functies de inhoud verzwaard. Het aantal kolonels, vlag- en opperofficieren weerspiegelt de daarmee samenhangende functiewaarderingen. Een betrekkelijk groot aantal kolonels, vlag- en opperofficieren is in het buitenland geplaatst bij internationale organisaties of bij Nederlandse vertegenwoordigingen: per 1 maart 1998 21 vlag- en opperofficieren en 70 kolonels. Dit aantal wisselt overigens en is afhankelijk van het aantal functies dat aan Nederland wordt toebedeeld. De vast aan Nederland toegewezen functies zijn gerelateerd aan de Nederlandse bijdrage binnen de relevante internationale organisaties. De internationale plaatsingen passen in het beleid dat Nederland een substantiële en zichtbare bijdrage wil leveren aan de bevordering van de internationale rechtsorde, bij voorkeur in multinationaal verband. Bij internationale samenwerking dient Nederland dan ook op een toereikend niveau vertegenwoordigd te zijn. De rangen op internationale posten worden niet door Nederland vastgesteld. Er is een voortdurende bezinning op de inhoud en waardering van functies. Zo is recent het rangsniveau van de militaire attachés onderzocht. Als gevolg hiervan is in enkele gevallen de rang aangepast. Het aantal internationale functies zal in de toekomst naar verwachting licht afnemen. In december jl. heeft de NAVO immers de nieuwe, afgeslankte commandostructuur vastgesteld. Hiertegenover staat dat de nieuwe taken van de NAVO een uitbreiding van het aantal functies veroorzaakt. Als nieuwe leden toetreden tot de NAVO zullen de bestaande functies over meer leden moeten worden verdeeld, waardoor het Nederlandse aandeel waarschijnlijk iets zal teruglopen. Zoals ik de Kamer bij verschillende gelegenheden heb meegedeeld, is de herstructurering en reductie bij de Haagse staven in het kader van de doelmatigheidsoperatie pas dit jaar begonnen. Aantal en kwaliteit (inhoud en waardering) van de topfuncties zal als uitvloeisel van de nieuwe organisatiestructuur opnieuw worden vastgesteld. Uiteraard zal de nieuwe organisatie zo doelmatig mogelijk worden ingericht. Op de uitkomst daarvan kan ik op dit moment niet vooruit lopen. De reductie bij de Centrale Organisatie is in 1996 begonnen. Het personeelsbestand is daar inmiddels met ruim 10% ingekrompen. Overigens blijkt, ook op basis van eerdere vergelijkingen met andere departementen, dat het aantal hogere functies die er op dit moment bij Defensie zijn verhoudingsgewijs niet afwijkt. </antwoord>
      <noten afkomstig="antwoord"/>
   </antwoorden>
</kvr>
