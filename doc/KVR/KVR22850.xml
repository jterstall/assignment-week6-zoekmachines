<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bakker en Van der Laan (beiden D66) aan de ministers van Economische Zaken en van Buitenlandse Zaken over de uitgifte van visa aan internationale zakenlieden. (Ingezonden 25 februari 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22850
</item>
         <item attribuut="Inhoud">Vragen naar aanleiding van berichten dat een groot aantal internationaal opererende Nederlandse bedrijven aangeeft moeite te hebben om buitenlandse relaties naar Nederland te halen voor projectbesprekingen of andere bijeenkomsten, onder meer door voorzichtiger Nederlands beleid ten aanzien van visa.</item>
         <item attribuut="Rubriek">Bedrijfsleven en industrie (Ondernemingen) Internationale betrekkingen (Algemeen)</item>
         <item attribuut="Trefwoorden">Internationale betrekkingen Ondernemingen</item>
         <item attribuut="Vindplaats">Kamervragen met antwoord 2004-2005, nr. 1493, Tweede Kamer</item>
         <item attribuut="Vraagnr_bij_indiening">2040509390</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="D66">Bakker</persoon>
            <persoon partij="D66">Van der Laan</persoon>
         </item>
         <item attribuut="Datum_reaktie">2005-04-26</item>
         <item attribuut="Datum_indiening">2005-02-25</item>
         <item attribuut="Document-id">KVR22850</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3183" allpagenumbers="3183 3184 3185" vetnummer="2040509390" code="0405tkkvr1493" lopendefooter="Tweede Kamer, vergaderjaar 2004–2005, Aanhangsel" filenaam="KVR22850" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1493" onderwerp="" indiendatum="25februari 2005">
         <vrager partij="D66" oorsprong="parlement">Bakker</vrager>
         <vrager partij="D66" oorsprong="parlement">Van der Laan</vrager>
         <vraagt-aan>(beiden D66) aan de ministers van Economische Zaken en van Buitenlandse Zaken</vraagt-aan>
      </vraagdata>
      <antwoorddata antwoorddatum="26 april 2005), zie ook Aanhangsel Handelingen nr. 1236, vergaderjaar 2004–2005">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de minister van Buitenlandse Zaken en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het u bekend dat een groot aantal internationaal opererende Nederlandse bedrijven aangeeft moeite te hebben om buitenlandse relaties naar Nederland te halen voor projectbesprekingen of andere bijeenkomsten? <voetnoot nummer="1"/>
      </vraag>
      <vraag nummer="2">Hoe beoordeelt u deze situatie? Op welke wijze gaat u deze zorgen van het Nederlands bedrijfsleven wegnemen? </vraag>
      <vraag nummer="3">Klopt het dat Nederland een voorzichtiger benadering kiest dan andere Schengenlanden in het afgeven van visa en dat het regelmatig voorkomt dat zakenpartners worden omgeleid via een ander Schengenland? Zo ja, hoe valt dit verschil in benadering te verklaren? </vraag>
      <vraag nummer="4">Welke invulling geven de Nederlandse posten aan hun zelfstandige afgiftebevoegdheid voor ondernemers? </vraag>
      <vraag nummer="5">Wat is de gangbare termijn voor het afgeven van een visum voor de Schengenruimte voor een ondernemer in het bezit van een uitnodiging van een Nederlands bedrijf? Hoe vaak wordt van deze termijn afgeweken? Door welke oorzaken kan vertraging optreden? </vraag>
      <vraag nummer="6">Deelt u de zorg dat de hierboven weergegeven problematiek de reputatie van Nederland als internationaal georiënteerd (handels)land schaadt, zeker in combinatie met de vertraging die de kenniswerkersregeling heeft opgelopen en de constatering dat den Haag haar positie als juridische hoofdstad van de wereld dreigt te verliezen gezien de vele klachten van het personeel van internationale organisaties over de behandeling door de Nederlandse autoriteiten? Op welke wijze gaat u zich inzetten om deze terechte of onterechte indrukken weg te nemen? Wat voor gevolgen hebben deze (imago)problemen voor de positie van de Nederlandse economie en de buitenlandse betrekkingen? </vraag>
      <noten afkomstig="vraag">
         <noot nummer="2"/>
         <noot nummer="1" datum="2005-02-23" bron="Financieel Dagblad">Financieel Dagblad, 23 februari 2005</noot>
         <noot nummer="2" datum="2005-02-22" bron="NRC Handelsblad">NRC Handelsblad, 22 februari 2005</noot>
      </noten>
   </vragen>
   <antwoorden aantal="6">
      <antwoord nummer="1">In contacten van EZ en OCW met het bedrijfsleven en kennisinstellingen worden geregeld problemen met de toelating van derde landers aan de orde gesteld. Het betreft hierbij merendeels problemen met door Nederlandse bedrijven en kennisinstellingen aan te trekken werknemers uit derde landen, of werknemers van buitenlandse zakenpartners die voor enige tijd in Nederland werkzaamheden komen verrichten (detacheringen). De problemen met verlening van visa waren daarbij onderdeel van de algemeen aan toelating, verblijf en tewerkstelling verbonden problemen. Het betrof in die gevallen hoofdzakelijk de machtigingen tot voorlopig verblijf, de visa die aan de verlening van verblijfsvergunningen voorafgaan. Het is nu, onder meer via berichten in de pers, dat het verlenen van visa voor kort verblijf aan zakenlieden als apart geformuleerde categorie van problemen naar voren komt. </antwoord>
      <antwoord nummer="2">Een open economie als de onze moet soepel buitenlands talent en investeringen kunnen aantrekken en zakelijke contacten kunnen leggen. Onze concurrentiekracht en welvaart is immers mede afhankelijk van buitenlandse partners als werknemers, opdrachtgevers, investeerders en zakenpartners. Dat dit wordt onderkend en dat dergelijke signalen serieus worden genomen blijkt uit de maatregelen die dit kabinet al heeft genomen en nog overweegt. Ik doel hier met name op de totstandkoming van de regeling voor Kennismigranten. Dit als reactie op signalen vanuit bedrijven en universiteiten dat zij moeilijk hooggekwalificeerde buitenlandse werknemers kunnen aantrekken en te werk stellen. In vervolg hierop zal, blijkens de reactie van de minister voor Vreemdelingenzaken en Integratie d.d. 4 januari jl. op een vraag uit uw Kamer, worden bezien of het wenselijk is om gedetacheerd personeel eveneens onder genoemde regeling voor kennismigranten te brengen. Dat ook het visumbeleid voor kort verblijf effect heeft op de Nederlandse economische betrekkingen onderkent de regering. Het kabinet is daarbij van mening dat uitvoering van het visumbeleid geen onnodige obstakels voor de economische betrekkingen met zich mee mogen brengen. Klachten van zakenlieden ten aanzien van visumverlening en toelating in het algemeen worden uiteraard serieus genomen. Zoals de staatssecretaris van Economische Zaken in een apart toegezegde brief aan de Kamer nog uiteen zal zetten zijn de problemen met betrekking tot de economische aspecten in het migratiebeleid divers en betreft het een complex werkveld. In de antwoorden op de volgende vragen wordt met name op de praktijk van de visumverlening ingegaan. In samenspraak met vertegenwoordigers van het bedrijfsleven en betrokken departementen zal de komende maanden deze problematiek in haar bredere samenhang, inclusief mogelijke oplossingsrichtingen, nader onderzocht worden. </antwoord>
      <antwoord nummer="3">Nederland staat een zorgvuldig visumbeleid voor, waarbij een volledige afweging van de betrokken belangen plaatsvindt. Deze zijn, naast de economische belangen, de openbare orde (waaronder ongewenste immigratie), de nationale veiligheid en de internationale betrekkingen. Het is mij bekend dat het bedrijfsleven klachten heeft geuit over de visum afgifte en graag een soepelere en snellere procedure wenst. Gezien het belang van een zorgvuldig visumbeleid, zal niet aan alle wensen van het bedrijfsleven tegemoet gekomen kunnen worden. Visumprocedures worden geregeld tegen het licht gehouden. Dit heeft er bijvoorbeeld toe geleid dat eind vorig jaar te Peking versoepelingen van de standaardprocedure zijn doorgevoerd. Afgelopen tijd hebben andere EU-partners hun procedures juist aangescherpt. Vergelijking van de visumprocedures door de Ambassade in Peking heeft uitgewezen dat Nederland daar ter plekke sedert de genoemde aanpassingen een vergelijkbare benadering, alsmede een vergelijkbare termijn (namelijk drie tot vijf werkdagen) voor bonafide zakenlieden hanteert als de andere Schengenpartners. Zakenpartners van Nederlandse bedrijven brengen vaak ook een bezoek aan bedrijven in een ander Schengenland. Schengenregel is dat het land waar het hoofddoel van de reis is gelegen, de visumaanvraag behandelt. Het is om deze reden dat bezoekers van Nederlandse bedrijven in het bezit kunnen zijn van een door een ander Schengenland afgegeven visum. Dat het regelmatig voorkomt dat misbruik wordt gemaakt van deze Schengenregel, in die zin dat zakenpartners worden omgeleid via een ander Schengenland, kan ik niet bevestigen. Ook hierop zal de staatssecretaris van Economische Zaken in genoemde brief ingaan. </antwoord>
      <antwoord nummer="4">De posten handelen zoveel mogelijk visumaanvragen zelfstandig af, met inachtneming van de nationale en internationale regelgeving. Aan bonafide visumplichtige zakenlieden wordt in de regel binnen twee tot vijf dagen een visum verstrekt, tenzij er sprake is van verplichte Schengenconsultatie. In dat geval dienen andere Schengenpartners voorafgaand aan visumafgifte te worden geraadpleegd en duurt behandeling ongeveer twee weken. Deze verplichting geldt dan niet alleen voor Nederland, maar voor alle Schengenlanden. Verder merk ik op dat in de Schengenregelgeving is opgenomen dat persoonlijke verschijning ter mondelinge toelichting op de aanvraag in beginsel dient te worden verlangd. Van dit beginsel kan worden afgeweken als de aanvrager goed bekend is of zich op verre afstand van de post bevindt. Onze posten in China maken adequaat, zelfs in ruime mate, gebruik van deze mogelijkheid tot afwijking. Daarmee wordt door onze posten aan deze regels eenzelfde invulling gegeven als door andere Schengenlanden. </antwoord>
      <antwoord nummer="5">In de regel wordt aan bonafide zakenlieden binnen 2 tot 5dagen het gevraagde visum verstrekt, tenzij er sprake is van de verplichte Schengen consultatie. In het laatste geval duurt de behandeling ongeveer twee weken. Zie ook het antwoord op de vraag hiervoor. Indien de post twijfelt aan de bonafiditeit van de aanvrager, dient een nader onderzoek te worden ingesteld. Het gaat hierbij om nog geen 5% van het totaal aantal aangevraagde visa (zowel zakelijk als privé). In dat geval duurt behandeling van de aanvragen van zakenlieden ongeveer 2 à 3 weken. De twijfel wordt veelal ingegeven door de omstandigheid dat het bezoek aan het Nederlandse bedrijf niet goed is voorbereid. Dit betreft onder meer onduidelijkheid over het doel van de voorgenomen reis, onzekere economische banden van de visumplichtige vreemdeling in het land van herkomst en twijfel aan de authenticiteit van de bij de visumaanvraag overgelegde documenten. Met deze genoemde behandeltermijnen wijkt ons land niet af t.o.v. de andere Schengen landen. </antwoord>
      <antwoord nummer="6">Ik acht de schade aan onze reputatie en ons imago een zorgelijk punt. Reputatie en imago van ons land in het buitenland bepalen mede onze concurrentiekracht en daarmee de mogelijkheden onze welvaart te vergroten. Zoals uit de beantwoording van de vragen 3, 5en 6 blijkt, is het Nederlandse uitgangspunt om, zonder de vereisten van een zorgvuldige beoordeling van visumaanvragen in het kader van een afgewogen visumbeleid uit het oog te verliezen, in de pas te lopen met de andere Schengenlanden. Ik kan hier overigens aan toevoegen dat tijdens het Nederlands EU-voorzitterschap verdere harmonisatie van de uitvoering van het visumbeleid door de Schengenpartners op de posten hoog op de Nederlandse agenda stond. Juist met als doel de verschillen in uitvoering tot een minimum te beperken. Voor deze harmonisatie zal Nederland zich blijven inzetten. Daarnaast wordt in de contacten met het bedrijfsleven zoveel mogelijk informatie gegeven over het visumbeleid. Het belang van deze problematiek en de veelheid aan signalen vanuit het bedrijfsleven en internationale organisaties vereisen echter nadere aandacht. Zoals aangegeven in het antwoord op vraag 2 zal de staatssecretaris van Economische Zaken de economische aspecten in het migratiebeleid in haar brede samenhang de komende maanden verder onderzoeken in samenwerking met bedrijfsleven, internationale organisaties en betrokken departementen. </antwoord>
      <noten afkomstig="antwoord"/>
   </antwoorden>
</kvr>
