<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Nijpels-Hezemans en Boogaard (beiden AOV) over Waterschapsbelasting voor ingezetenen (Ingezonden 30 maart 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1401
</item>
         <item attribuut="Rubriek">Belastingen (Overig)</item>
         <item attribuut="Trefwoorden">Waterschapsbelasting</item>
         <item attribuut="Vindplaats">Kamervragen met antwoord 1994-1995, nr. 761, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="AOV">Nijpels-Hezemans</persoon>
            <persoon partij="AOV">Boogaard</persoon>
         </item>
         <item attribuut="Datum_reaktie">1995-05-02</item>
         <item attribuut="Datum_indiening">1995-03-30</item>
         <item attribuut="Document-id">KVR1401</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1547" allpagenumbers="1547 1548" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="761" onderwerp="" indiendatum="1995-03-30">
         <vrager partij="AOV" oorsprong="parlement">Nijpels-Hezemans</vrager>
         <vrager partij="AOV" oorsprong="parlement">Boogaard</vrager>
         <vraagt-aan/>
      </vraagdata>
      <antwoorddata antwoorddatum="1995-05-2">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Hebben de Waterschappen sinds 1 januari als gevolg van de wijziging van de Waterschapswet de mogelijkheid alle ingezetenen voor Waterschapsbelasting aan te slaan? Is dit geen dubbele aanslag, aangezien de eigenaars van huizen en grond, die voordien al werden aangeslagen, deze kosten al onder meer via de huren hebben doorberekend aan de ingezetenen? </vraag>
      <vraag nummer="2">Welke gevolgen heeft dit voor de koopkracht van met name de lagere inkomens? </vraag>
      <vraag nummer="3">Heeft de Belastingkamer twee bewoners van een verzorgingstehuis te Middelburg in het ongelijk gesteld bij hun poging de zogenaamde ingezetenenomslag Waterschappen, die de bewoners van circa 1500 verzorgingstehuizen treft, ongedaan te maken? </vraag>
      <vraag nummer="4">Deelt u de mening, dat dit vonnis het risico in zich bergt dat ook bewoners van verpleeginrichtingen en gehandicaptenorganisaties e.d. worden getroffen door de ingezetenenomslag? </vraag>
      <vraag nummer="5">Heeft dit niet tot gevolg, dat deze gelden aan de AWBZ- en overheidssubsidies moeten worden onttrokken en dus ten koste gaan van de financie¨le mogelijkheden van de instellingen? </vraag>
      <vraag nummer="6">Gaat dit niet ten koste van de zorgverlening? </vraag>
      <vraag nummer="7">Deelt u de mening, dat een ingezetenenomslag deze groepen bovenmatig treft en dient te worden afgeschaft, dan wel gecompenseerd? </vraag>
      <noten afkomstig="vraag">
         <noot nummer="1" datum="1995-03-30" bron="Teletekst pag. 106">Teletekst pag. 106, 30 maart 1995</noot>
      </noten>
   </vragen>
   <antwoorden aantal="7">
      <antwoord nummer="1">Door de inwerkingtreding van de Waterschapswet in 1992, en in het bijzonder door het eindigen van het overgangsregime per 1 januari 1995, is de mogelijkheid ontstaan om onder andere ingezetenen te betrekken als omslagplichtige categorie van belanghebbenden bij de waterschapslasten. Voorheen werden alleen de eigenaren van grond (zoals boeren) en onroerende zaken (zoals huiseigenaren) als categoriee¨n van belanghebbenden bij de waterschapstaken aangemerkt. De waterschappen hebben vanaf 1 januari 1995 dus de mogelijkheid een ingezetenen-omslag te introduceren, als de provinciale besturen daartoe de mogelijkheid hebben geboden door de reglementen van de waterschappen in die zin aan te passen. In antwoord op het tweede deel van de vraag kan worden opgemerkt dat volgens de systematiek van de waterschapswet «dubbele aanslagen» kunnen worden opgelegd. Dit komt doordat sommige mensen een dubbel belang hebben bij het werk van het waterschap. Eigenaren van een onroerende zaak hebben bijvoorbeeld belang bij het werk van het waterschap omdat hun onroerende zaak daardoor in stand blijft, maar hebben tevens belang bij het werk van het waterschap omdat zij in het waterschapsgebied wonen, werken en recree¨ren. Hen wordt daarom een «aanslag gebouwd» en een «ingezetenen-omslag» opgelegd. Onderscheiden dient te worden de nieuwe ingezetenen-omslag en de relatie tussen respectievelijk de verhuurder en de huurder en de relatie tussen verpachter en de pachter. De relatie tussen de verhuurder en de huurder wordt behalve door het privaatrecht onder andere beheerst door de huurwetgeving. De ingezetenen-omslag die huurders zullen moeten gaan betalen maakt geen deel uit van de woonlasten (huurprijs of servicekosten) die zij aan de verhuurder zijn verschuldigd. De huiseigenaar-verhuurder mag de waterschapsheffing (van welke aard dan ook) die hij moet voldoen niet laten doorwerken in de huurprijs die de huurder hem verschuldigd is. Ook als servicekosten mag de verhuurder het hem in rekening gebrachte deel van de waterschapsheffing niet doorberekenen aan de huurder. Deze situatie kan vergeleken worden met de onroerende-zaakbelasting, waartoe de verhuurder als eigenaar verplicht is. De conclusie is dat de aanslag die de huurders (lees: ingezetenen) opgelegd krijgen, niet van invloed is op de woonlasten die aan de verhuurder zijn verschuldigd. Ook de «aanslag gebouwd» die opgelegd wordt aan de huiseigenaar-verhuurder mag niet in de huurprijs worden doorberekend. De hoogte van de huurprijs wordt bepaald aan de hand van het woningwaarderingsstelsel en het huuraanpassingenschema. De huurprijs kan ingevolge de huurprijzenwet woonruimte alleen worden verlaagd indien de onderhoudstoestand (eventuele nulpunten) of de woningkwaliteit (overschrijding van de maximaal redelijke huurprijs) daartoe aanleiding geeft. De relatie verpachter-pachter wordt in grote mate bepaald door de pachtwet en het pachtnormenbesluit. Voor die situatie geldt bovengenoemde redenering in gelijke zin. </antwoord>
      <antwoord nummer="2">Aangezien de ingezetenen-omslag globaal varieert van ± f 50,– tot ± f 130,– per jaar is dat de last die op alle aangeslagen ingezetenen zal rusten. Overigens bepaalt de Waterschapswet dat de ingezetenen- omslag per waterschap wordt vastgesteld op een gelijk bedrag per woonruimte. Als ingezetene wordt aangemerkt degene die woonplaats heeft in het gebied van het waterschap en die aldaar het gebruik heeft van woonruimte, met dien verstande dat gebruik van woonruimte door de leden van een gezamenlijke huishouding wordt aangemerkt als gebruik door een, door het dagelijks bestuur van het waterschap aan te wijzen lid van dat huishouden, de zogenaamde hoofdbewoner. De ingezetenen-omslag wordt dus opgelegd per woonruimte. De hoogte van het inkomen van de ingezetenen speelt op zich geen rol bij de belastingplicht van de ingezetenen. Immers deze waterschaps-omslag vindt zijn grond in het belang dat de ingezetenen hebben bij het wonen, werken en recree¨ren in het gebied van het waterschap. Per ingezetene kan deze ingezetenen-omslag varie¨ren tussen f 4,– en f 10,– per maand. De bewoners van verzorgingshuizen ontvangen een bedrag voor persoonlijke uitgaven ter grootte van 34% van het netto wettelijk minimumloon. In termen van dit inkomen gaat het om een omslag die geı¨soleerd bezien, varieert van circa 0,5 a` 1,5 voor gehuwden en van 1 a` ruim 2% voor alleenstaanden. Dit geldt niet specifiek voor de lagere inkomens maar voor alle bewoners die niet het gehele verzorgingstarief betalen. De schaal waarop deze heffing wordt toegepast is bepalend voor de mate waarin deze percentages doorwerken in het totaal van de koopkracht. </antwoord>
      <antwoord nummer="3">Ja, bij arrest van het gerechtshof te ’s-Gravenhage, derde meervoudige belastingkamer dd. 22 maart 1995, nr. 94/3664. </antwoord>
      <antwoord nummer="4">Voor de beantwoording van deze vraag zijn bepalend de criteria die de Waterschapswet in artikel 117, lid 6 opsomt. Ingezetene is: degene die blijkens het persoonsregister van de gemeente bij het begin van het belastingjaar woonplaats heeft in het gebied van het waterschap en die aldaar het gebruik heeft van woonruimte. Ten aanzien van de mogelijkheid tot kwijtschelding van de ingezetenen-omslag geldt dat op basis van de Waterschapswet de regels van de minister van Financie¨n met betrekking tot de rijksbelastingen van toepassing zijn. Waterschappen kunnen in hun verordeningen – in afwijking van bovenbedoelde regel – bepalen dat (in beperkte mate) kwijtschelding wordt verleend bij de invordering van de belasting. Hoofdregel is dat – indien naar het oordeel van de belastingheffende instantie sprake is van woonruimte – een aanslag ingezetenen-omslag zal dienen te worden opgelegd. Bij een geschil over de uitleg van het begrip woonruimte zal uiteindelijk de belastingrechter moeten beslissen of in het voorgelegde geval sprake is van woonruimte. Er bestaat ons inziens een ree¨le kans dat de belastingrechter uitspreekt dat ook in het geval van bewoners van verpleeg- of gehandicapteninrichtingen sprake is van woonruimte in de zin van de Waterschapswet. </antwoord>
      <antwoord nummer="5">Nee, een ingezetenen-omslag wordt opgelegd aan de bewoners. Er worden dus geen gelden onttrokken aan de instellingen. </antwoord>
      <antwoord nummer="6">Neen. </antwoord>
      <antwoord nummer="7">Ten eerste is de hoogte van het bedrag voor persoonlijke uitgaven (zie antwoord op vraag 2) afhankelijk van het netto wettelijk minimumloon. Omdat bij de jaarlijkse bepaling van de hoogte van het netto wettelijk minimum met de gemiddelde ontwikkeling van onder andere (gemeentelijke) heffingen rekening wordt gehouden geldt dat ook voor de toelage voor persoonlijke uitgaven van bewoners van verzorgingshuizen. Ten tweede geldt dat voor zover een bewoner van een verzorgingshuis deze ingezetenen-omslag niet kan betalen, men, net als elke andere ingezetene een beroep kan doen op de kwijtscheldingsregeling die in het antwoord op vraag 4 is uiteengezet. Tot slot zij opgemerkt dat de hoogte van de ingezetenen-omslag sterk per waterschap varieert. Voorzover in individuele gevallen sprake is van een bovenmatige last kan een beroep worden gedaan op de kwijtscheldingsregeling en derhalve delen wij niet de mening dat verdere (generieke) compensatie gegeven dient te worden. </antwoord>
      <noten afkomstig="antwoord"/>
   </antwoorden>
</kvr>
