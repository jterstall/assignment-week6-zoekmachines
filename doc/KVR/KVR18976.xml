<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de ministers van Binnenlandse Zaken en Koninkrijksrelaties, van Justitie en van Buitenlandse Zaken over mogelijke verkoop van gifgassen aan Irak door Frans van Anraat. (Ingezonden 9 oktober 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18976
</item>
         <item attribuut="Inhoud">Vragen naar aanleiding van een artikel in Nieuwe Revu over mogelijke verkoop van gifgassen aan Irak in de jaren '80.</item>
         <item attribuut="Rubriek">Handel en economie (Export) Veiligheidsbeleid en defensie (Militair materieel)</item>
         <item attribuut="Trefwoorden">Chemische wapens Export Irak</item>
         <item attribuut="Vindplaats">Kamervragen met antwoord 2003-2004, nr. 383, Tweede Kamer</item>
         <item attribuut="Vraagnr_bij_indiening">2030401180</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS) Buitenlandse Zaken (BUZA)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2003-11-28</item>
         <item attribuut="Datum_indiening">2003-10-09</item>
         <item attribuut="Document-id">KVR18976</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="823" allpagenumbers="823 824" vetnummer="2030401180" code="0304tkkvr383" lopendefooter="Tweede Kamer, vergaderjaar 2003–2004, Aanhangsel" filenaam="KVR18976" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="383" onderwerp="" indiendatum="2003-10-9">
         <vrager partij="SP" oorsprong="parlement">Van Bommel</vrager>
         <vraagt-aan>de ministers van Binnenlandse Zaken en Koninkrijksrelaties, van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="28 november 2003), zie ook Aanhangsel Handelingen nr. 252, vergaderjaar 2003–2004">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de ministers van Justitie en van Buitenlandse Zaken en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Bent u bekend met het artikel «Geen cent spijt», waarin beschreven wordt dat de gifgashandelaar Frans van Anraat vrij in Nederland rondloopt terwijl hij toegeeft in de jaren ’80 gifgassen aan Irak te hebben verkocht? </vraag>
      <vraag nummer="2">Is het waar dat de AIVD Frans van Anraat volgde? Wat zijn de bevindingen van de AIVD inzake de handel van Van Anraat? Waarom heeft de AIVD in dat geval het openbaar ministerie in de jaren ’80 niet ingelicht om tot arrestatie van Van Anraat over te gaan? Wat is uw mening over deze werkwijze in het licht van de ernst van de feiten, te weten de gifgasaanvallen op o.a. de Koerdische stad Halabja? </vraag>
      <vraag nummer="3">Is het u bekend dat de Amerikaanse douane Van Anraat zocht omdat hij als belangrijk vertegenwoordiger van de illegale wapenhandel naar Irak wordt beschouwd? Is u ook bekend waarom de Amerikaanse douane Van Anraat sinds het jaar 2000 niet meer zocht? Zo ja welke redenen waren daarvoor? Indien neen, bent u bereid bij Amerikaanse autoriteiten na te vragen wat de achtergronden van deze beslissing in 2000 waren? </vraag>
      <vraag nummer="4">Hebt u ooit een Amerikaans arrestatiebevel of uitleveringsverzoek voor Van Anraat ontvangen? Zo ja, heeft u het verzoek afgewezen en waarom? </vraag>
      <vraag nummer="5">Deelt u de mening dat Van Anraat met het verhandelen van gifgassen aan Irak in strijd heeft gehandeld met de letter en geest van de Nederlandse wapenexportwetgeving en met het internationaal recht? Zo ja, bent u bereid vervolging tegen hem in te stellen? Indien neen, waarom niet? </vraag>
      <vraag nummer="6">Indien verjaring een argument zou zijn om geen vervolging in te stellen, bent u bereid gezien de ernst van de mogelijk gepleegde feiten te onderzoeken of Van Anraat niet voor een toekomstig Irakees hof moet worden gedaagd teneinde zijn rol in de geschiedenis van Irak te laten beoordelen door een onafhankelijke rechtbank? </vraag>
      <noten afkomstig="vraag">
         <noot nummer="1" titel="Geen cent spijt">Nieuwe Revu, week 41 blz. 52 «Geen cent spijt»</noot>
         <noot nummer="2" datum="2003-02-8" bron="www.antenna.nl/amokmar/art/2003 «Illegale en legale wapenhandel naar Irak; Nederlandse wapenhandel naar het Midden-Oosten», zie met name voetnoot 29, Joost de Haas en Charles Sanders, «Nederlander aan basis chemische wapens Saddam,» De Telegraaf">www.antenna.nl/amokmar/art/2003 «Illegale en legale wapenhandel naar Irak; Nederlandse wapenhandel naar het Midden-Oosten», zie met name voetnoot 29, Joost de Haas en Charles Sanders, «Nederlander aan basis chemische wapens Saddam,» De Telegraaf, 8 februari 2003</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De vragen of de AIVD Van Anraat destijds volgde, en zo ja, wat de bevindingen van de AIVD inzake de handel van Van Anraat waren, kunnen niet publiekelijk worden beantwoord. Desgevraagd zal de commissie voor de Inlichtingen- en Veiligheidsdiensten hierover worden ingelicht. Voor wat betreft de mogelijke strafbaarheid van de (in het artikel beschreven) activiteiten van Van Anraat verwijs ik u naar het antwoord op vraag 5. </antwoord>
      <antwoord nummer="3 en 4">De Amerikaanse autoriteiten hebben Nederland op 22 december 1997 verzocht om de voorlopige aanhouding van Van Anraat. Vanwege het feit dat geen woon- of verblijfplaats van hem bekend was, is daarop de officier van justitie in Amsterdam verzocht betrokkene nationaal te signaleren voor aanhouding ter fine van uitlevering. Signalering heeft destijds plaatsgevonden, maar heeft niet geleid tot aanhouding omdat de heer Van Anraat niet kon worden opgespoord. Op het moment dat bekend werd dat Van Anraat in Den Helder woonachtig zou zijn, is de officier van justitie in Haarlem bij brief van 27 september 2000 verzocht aan het Amerikaanse verzoek om voorlopige aanhouding gevolg te geven. Onderzoek door de politie wees echter uit dat hij niet in Den Helder zou wonen. Omdat onduidelijk was waar en of hij in Nederland verbleef, bleek ook dit maal opsporing en aanhouding niet mogelijk. De Verenigde Staten hebben mij op 20 november 2000 bericht hun verzoek tot voorlopige aanhouding in te trekken. Redenen van intrekking zijn daarbij niet meegedeeld. In het kader van de internationale samenwerking is het (ook) niet ongebruikelijk dat een verzoek om voorlopige aanhouding zonder uitleg wordt ingetrokken. Na ontvangst van het Amerikaanse bericht zijn de opsporingsactiviteiten gestaakt. </antwoord>
      <antwoord nummer="5">Eind jaren ’80 was noch een sanctieregeling noch een sanctiebesluit van kracht ten aanzien van Irak, zodat van Nederlandse rechtsmacht op grond van deze Sanctiewet in die periode om die reden geen sprake kon zijn. In 1990 is de uitvoer uit de Europese Gemeenschap naar Irak verboden ter uitvoering van Resolutie 660 van 1990 van de Veiligheidsraad van de Verenigde Naties. Toen (aldus het artikel in de Nieuwe Revu) de thiodiglycol werd geleverd was dit niet verboden op grond van de toenmalige wetgeving. Thiodiglycol behoorde namelijk niet tot de goederen waarvan de uitvoer uit Nederland, zonder vergunning van de Minister van Economische Zaken, verboden was op grond van het op de In- en Uitvoerwet gebaseerde In- en uitvoerbesluit strategische goederen. Intussen is het Chemisch Wapenverdrag tot stand gekomen. Thans valt thiodiglycol dan ook onder de werking van dit op 13 januari 1993 te Parijs tot stand gekomen Verdrag tot het verbod van ontwikkeling, de productie, de aanleg van voorraden en het gebruik van chemische wapens en inzake de vernietiging van deze wapens. Op 30 april 1997 is de Uitvoeringswet verdrag chemische wapens in werking getreden. De artikelen 2 en 3 van de Uitvoeringswet verdrag chemische wapens zijn via artikel 1, sub 1, van de Wet op de economische delicten strafbaar gesteld. Voor deze economische delicten geldt conform artikel 6, eerste lid, van de Wet op de economische delicten een strafbedreiging van 6 jaren of een geldboete van de 5e categorie. Gelet op het voorgaande waren de handelingen van Van Anraat niet strafbaar volgens de destijds geldende wettelijke bepalingen. Artikel 16 van de Grondwet en artikel 1, eerste lid, van het Wetboek van Strafrecht bevatten een ongeclausuleerd verbod tot berechting en bestraffing van iemand ter zake van een feit dat ten tijde van het begaan van dat feit niet bij of krachtens de Nederlandse wet strafbaar was gesteld. Een strikte toepassing van dit beginsel, ook in het kader van eventuele internationaal-rechtelijke verplichtingen, is door de Hoge Raad aangenomen in het arrest van 18 september 2001 (rechtsoverweging 4.5) LJN nr. AB 1471, het zogenoemde arrest-Bouterse II. Het vorenstaande leidt tot de conclusie dat het legaliteitsbeginsel als vervat in de artikelen 1 van het Wetboek van Strafrecht en artikel 16 van de Grondwet aan de vervolging en berechting op grond van bovengenoemde wetgeving van de heer Van Anraat in de weg stond en staat. Naar de mogelijkheid van een eventuele schending van overig internationaal recht door de heer Van Anraat wordt momenteel nog onderzoek gedaan. </antwoord>
      <antwoord nummer="6">Zoals in de beantwoording van vraag 5 is aangegeven, is er vooralsnog geen sprake van strafbaarheid van de heer Van Anraat. Verjaring is deswege niet aan de orde. Op de situatie van een toekomstig Irakees hof wil ik niet vooruitlopen. </antwoord>
      <noten afkomstig="antwoord"/>
   </antwoorden>
</kvr>
