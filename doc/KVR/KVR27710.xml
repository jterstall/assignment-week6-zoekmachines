<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de minister van Onderwijs, Cultuur en Wetenschap over de suppletieregeling voor films. (Ingezonden 7 maart 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27710
</item>
         <item attribuut="Inhoud">Vragen naar aanleiding van artikel 'Uitblijven van subsidie speelt film parten' (NRC Handelsblad, 3 maart 2007). Het betreft de door OCW toegezegde 'suppletieregeling', een matching fonds, waarbij een producent die 65 procent van het budget voor zijn film rond heeft, voortaan bij het filmfonds kan aankloppen en de laatste 35 procent krijgen. Indiener wil weten wat de stand van zaken is, welke rol de Europese Commissie speelt. Hoe ziet de in het artikel genoemde overgangsregeling er uit?</item>
         <item attribuut="Rubriek">Cultuur en taal (Beeldende kunsten) Cultuur en taal (Subsidies)</item>
         <item attribuut="Trefwoorden">Cultuursubsidies Films</item>
         <item attribuut="Vindplaats">Kamervragen met antwoord 2006-2007, nr. 1157, Tweede Kamer</item>
         <item attribuut="Vraagnr_bij_indiening">2060708990</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2007-03-29</item>
         <item attribuut="Datum_indiening">2007-03-07</item>
         <item attribuut="Document-id">KVR27710</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2455" allpagenumbers="2455 2456" vetnummer="2060708990" code="0607tkkvr1157" lopendefooter="Tweede Kamer, vergaderjaar 2006–2007, Aanhangsel" filenaam="KVR27710" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1157" onderwerp="" indiendatum="2007-03-7">
         <vrager partij="D66" oorsprong="parlement">Van der Ham</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-03-29">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Deelt u de zorgen van filmproducenten over het uitblijven van de zogenaamde suppletieregeling? <voetnoot nummer="1"/>Zo neen, waarom niet? </vraag>
      <vraag nummer="2">Wat is de stand van zaken inzake de inrichting van deze regeling? Welke rol speelt de Europese commissie? </vraag>
      <vraag nummer="3">Hoe beoordeelt u het effect van de reorganisatie van het filmfonds op de inrichting van de suppletieregeling? </vraag>
      <vraag nummer="4">Kunt u de overgangsregeling toelichten waarover in het artikel wordt gesproken? Wanneer gaat deze van start? </vraag>
      <vraag nummer="5">Wat zult u ondernemen om te zorgen dat één en ander zo snel mogelijk geregeld wordt, zodat filmproducenten niet worden gehinderd in het financieren van hun projecten? </vraag>
      <noten afkomstig="vraag">
         <noot nummer="1" datum="2007-03-3" bron="NRC Handelsblad, " titel="Uitblijven van subsidie speelt film parten">NRC Handelsblad, «Uitblijven van subsidie speelt film parten», 3 maart 2007</noot>
      </noten>
   </vragen>
   <antwoorden aantal="5">
      <antwoord nummer="1">Alle partijen, ikzelf incluis, zijn ervan doordrongen dat een zo spoedig mogelijke inwerkingtreding van de nieuwe filmregelingen van groot belang is voor de continuïteit van de Nederlandse filmproductie. Belangrijkste zorg daarbij op dit moment is de regelingen compatibel te maken met de Europese regelgeving met het oog op de noodzakelijke goedkeuring van de regelingen door de Europese Commissie. </antwoord>
      <antwoord nummer="2">Zoals meegedeeld aan uw Kamer, heeft mijn voorganger in december 2006 de opdracht aan de heren Hans Dijkstal en Ryclef Rienstra (voorzitters van respectievelijk het Nederlands Fonds voor de Film en de Stichting Investeringsfaciliteit voor de Film) gegeven om het ontwerp van de Suppletieregeling nader uit te werken en deze via de Permanente Vertegenwoordiging van OCW in Brussel ter goedkeuring voor te leggen aan de Europese Commissie. De Europese Commissie toetst of de nieuwe regeling strijdig is met de Europese regelgeving op het gebied van mededinging. Het gaat dan voornamelijk om de regelgeving m.b.t. de maximaal toegestane staatssteun aan culturele audiovisuele producties en het maximaal te besteden budget in eigen land, zoals vastgelegd in de zogenaamde «Europese Filmmededeling» uit 2001. Tevens heeft mijn voorganger de heren Dijkstal en Rienstra gevraagd de bestaande Regeling Lange Speelfilms van het Nederlands Fonds voor de Film aan te passen. Begin dit jaar zijn de concepten van de Suppletieregeling en de nieuwe Regeling Lange Speelfilm voor een eerste informele toets aan de Europese Commissie voorgelegd. De Europese Commissie heeft vervolgens gevraagd om de regelingen op een aantal onderdelen aan te passen, hetgeen afgelopen weken is gebeurd. Op dit moment liggen de volgende concepten voor een tweede informele toets ter beoordeling bij de Europese Commissie. Ik hoop op een spoedige reactie. </antwoord>
      <antwoord nummer="3">Dat effect bestaat alleen in omgekeerde zin. In haar opdracht aan de heren Dijkstal en Rienstra heeft mijn voorganger gevraagd om de Suppletieregeling in te bedden in de organisatie van het Nederlands Fonds voor de Film, waarbij uitgegaan wordt van twee gescheiden eenheden; dat wil zeggen de uitvoering van de suppletieregeling organisatorisch te scheiden van de uitvoering van de overige subsidieregelingen. Ik verwacht hierover binnenkort een plan van Dijkstal en Rienstra te ontvangen. Prioriteit hierbij is dat de uitvoering van de suppletieregeling op korte termijn te realiseren is. </antwoord>
      <antwoord nummer="4">In de regeling wordt gesteld dat de toekenning van subsidie pas kan geschieden na de definitieve goedkeuring van de regelingen door de Europese Commissie, maar dat de aanvraagprocedure al kan worden gestart na publicatie van de regelingen in de Staatscourant. Mocht de Europese Commissie informeel geen bezwaren meer hebben tegen de regelingen, dan kunnen de regelingen in de Staatscourant worden geplaatst, vooruitlopend op de formele goedkeuring van de Europese Commissie. Het moment van plaatsing van de regelingen in de Staatscourant is dus afhankelijk van hetgeen de Europese Commissie van de nieuwe concepten vindt. </antwoord>
      <antwoord nummer="5">Zoals hierboven geschetst, zetten alle partijen zich in voor een zo spoedig mogelijke inwerkingtreding van de nieuwe filmregelingen. De datum van inwerkingtreding van de regelingen hangt echter met name af van de Europese Commissie. De Permanente Vertegenwoordiging in Brussel heeft wekelijks contact met de ambtenaren van de Commissie om, indien nodig, vragen te beantwoorden en duidelijkheid over de regelingen te verschaffen, opdat vertraging wordt voorkomen. </antwoord>
      <noten afkomstig="antwoord"/>
   </antwoorden>
</kvr>
