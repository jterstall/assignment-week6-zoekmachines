<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rouvoet (ChristenUnie) aan de minister van Justitie over de voorwaarden voor de inschrijving van de geboorte van een adoptiekind in het geboorteregister. (Ingezonden 9 februari 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19621
</item>
         <item attribuut="Rubriek">Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">Adoptie Burgerlijke stand</item>
         <item attribuut="Vindplaats">Kamervragen met antwoord 2003-2004, nr. 953, Tweede Kamer</item>
         <item attribuut="Vraagnr_bij_indiening">2030407900</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="ChristenUnie">Rouvoet</persoon>
         </item>
         <item attribuut="Datum_reaktie">2004-03-01</item>
         <item attribuut="Datum_indiening">2004-02-09</item>
         <item attribuut="Document-id">KVR19621</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2021" allpagenumbers="2021 2022" vetnummer="2030407900" code="0304tkkvr953" lopendefooter="Tweede Kamer, vergaderjaar 2003–2004, Aanhangsel" filenaam="KVR19621" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="953" onderwerp="" indiendatum="2004-02-9">
         <vrager partij="ChristenUnie" oorsprong="parlement">Rouvoet</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-03-1">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Wat waren vóór 1990 de voorwaarden voor de inschrijving van de geboorte (níet de adoptie) van een adoptiekind in het geboorteregister? </vraag>
      <vraag nummer="2">Zijn de voorwaarden voor het inschrijven van de geboorte van een adoptiekind in het geboorteregister sinds 1990 gewijzigd? Zo ja, welke wijzigingen zijn er doorgevoerd? </vraag>
      <vraag nummer="3">Klopt het dat een adoptie-uitspraak, waarbij tevens een beëdigde verklaring is opgesteld van de geboorte, vóór 1990 niet voldoende was voor het inschrijven van de geboorte van een adoptiekind in het geboorteregister? </vraag>
      <vraag nummer="4">Klopt het dat na 1990 de adoptie-uitspraak wél gepaard gaat met een inschrijving van de geboorte in het geboorteregister? </vraag>
      <vraag nummer="5">Is de minister bereid om inschrijving van de geboorte in het geboorteregister, op grond van een adoptie-uitspraak van vóór 1990, met terugwerkende kracht mogelijk te maken? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Vóór 1990 kon op grond van het toenmalige artikel 23 van het Besluit burgerlijke stand van 21 juli 1969 (Stb. 1969, 326) een in het buitenland opgemaakte geboorteakte worden ingeschreven in de registers van de burgerlijke stand van de gemeente Den Haag, indien de akte was opgemaakt conform de plaatselijke voorschriften. In de praktijk bleek echter dat in een aantal gevallen geen toepassing kon worden gegeven aan het voormelde artikel 23, omdat het overgelegde buitenlandse document niet als akte in de zin van het desbetreffende artikel kon worden aangemerkt of omdat een geboorteakte geheel ontbrak. Deze situatie deed zich met name voor bij adoptiefkinderen en heeft geleid tot aanpassing van Boek 1 van het Burgerlijk Wetboek. </antwoord>
      <antwoord nummer="2">Ja, bij wet van 7 juni 1990 tot wijziging van Titel 4 van Boek 1 van het Burgerlijk Wetboek (Stb. 1990, 302), in werking getreden op 1 januari 1991, zijn de artikelen 20a-20h in Boek 1 van het Burgerlijk Wetboek ingevoerd. De in dit kader relevante wijzigingen betreffen artikel 20a, vierde lid (thans artikel 25, vijfde lid) van Boek 1 van het Burgerlijk Wetboek, waarin wordt bepaald dat de rechtbank die een adoptie uitspreekt, ambtshalve de inschrijving gelast van de in het buitenland opgemaakte geboorteakte van het adoptiefkind in de registers van de burgerlijke stand te Den Haag en artikel 20d (thans 25c) van Boek 1 van het Burgerlijk Wetboek dat bij het ontbreken van een buitenlandse geboorteakte voorziet in de mogelijkheid tot vaststelling van de geboortegegevens van het kind in kwestie door de rechtbank die de adoptie uitspreekt. Op grond van de beschikking die de rechtbank geeft, maakt de ambtenaar van de burgerlijke stand te Den Haag een akte van inschrijving op in de registers van de burgerlijke stand te Den Haag, die dezelfde geldigheid heeft als een in Nederland opgemaakte akte van geboorte (art. 25f, tweede lid, van Boek 1 van het Burgerlijk Wetboek). </antwoord>
      <antwoord nummer="3">Voor het inschrijven van de geboorte van een adoptiefkind in de registers van de burgerlijke stand te Den Haag was en is een akte nodig, die is opgemaakt door een bevoegde instantie overeenkomstig de plaatselijke voorschriften. Bij arrest van 14 juni 1985, NJ 1986, 604, heeft de Hoge Raad zich uitgesproken over de vraag welke stukken als buiten Nederland overeenkomstig de plaatselijke voorschriften opgemaakte akten kunnen worden ingeschreven in de registers van de burgerlijke stand. De Hoge Raad overwoog dat wanneer er in het desbetreffende land een instelling functioneert die vergelijkbaar is met de Nederlandse burgerlijke stand, voor inschrijving alhier alleen in aanmerking komt een door die instelling, overeenkomstig de daarvoor geldende voorschriften, opgemaakte akte ofeen akte die krachtens het ter plaatse geldende recht daarmee gelijk gesteld moet worden. Indien zulk een instelling ontbreekt, kan ook een ander stuk voor inschrijving in aanmerking komen, mits het gaat om een stuk, dat is opgemaakt door een persoon die daartoe krachtens het ter plaatse geldende recht ofde plaatselijke gewoonten uit hoofde van zijn beroep ofmaatschappelijke functie bevoegd is en dat is opgemaakt overeenkomstig de daarvoor geldende regels met het doel gegevens omtrent de geboorte vast te leggen. Deze uitspraak heeft aan de voormelde wetswijziging ten grondslag gelegen. Gelet op het voorgaande, lijkt het niet aannemelijk dat met een beëdigde verklaring – onvermeld is gebleven door wie deze is afgelegd – inzake de geboortegegevens van het betrokken kind kon worden volstaan. </antwoord>
      <antwoord nummer="4">Zoals in het antwoord op de tweede vraag reeds werd aangegeven, is in de daar genoemde wettelijke bepalingen geregeld, dat in geval van adoptie de rechtbank die de adoptie uitspreekt ambtshalve afzonderlijk de inschrijving gelast van de geboorteakte van het adoptiefkind in de registers van de burgerlijke stand te Den Haag. Door de inschrijving wordt bereikt dat de adoptie vermeld wordt op de geboorteakte. </antwoord>
      <antwoord nummer="5">Voor de inschrijving van een geboorte in het register van geboorten te Den Haag bij adoptie, is de buitenlandse geboorteakte vereist, dan wel bij het ontbreken van een geboorteakte, een beschikking van de rechtbank die de adoptie uitspreekt waarbij de geboortegegevens van de betrokkene zijn vastgesteld. In de gevallen waarin de buitenlandse geboorteakte van het adoptiefkind voorhanden is en ter gelegenheid van de adoptieuitspraak niet is ingeschreven in de registers van de burgerlijke stand te Den Haag, kan dat alsnog geschieden mits het stuk voldoet aan de voorwaarden van artikel 25 van Boek 1 van het Burgerlijk Wetboek. Hierbij dient bedacht te worden dat in het buitenland opgemaakte geboorteakten in principe gelegaliseerd dienen te worden. Van de legalisatie kan worden afgezien, indien de akte afkomstig is uit een land dat partij is bij één ofmeer van de verdragen die de vrijstelling of afschaffing van het legalisatievereiste regelen. Indien de betrokkene niet beschikt over een geboorteakte, kan hij op grond van artikel 25c van Boek 1 van het Burgerlijk Wetboek de rechtbank te Den Haag verzoeken zijn geboortegegevens vast te stellen, waarna van de beschikking van de rechtbank een akte van inschrijving in de registers van de burgerlijke stand kan worden opgemaakt door de ambtenaar van de burgerlijke stand te Den Haag. Gelet op de bestaande mogelijkheden om alsnog een buitenlandse geboorteakte dan wel een beschikking houdende de vaststelling van de geboortegegevens te laten inschrijven in de registers van de burgerlijke stand te Den Haag, meen ik dat in de behoeften van de betrokkenen wier geboorteakte c.q. geboortegegevens nog niet mochten zijn opgenomen in de Haagse registers van de burgerlijke stand reeds wordt voorzien. </antwoord>
      <noten afkomstig="antwoord"/>
   </antwoorden>
</kvr>
