<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over opname van MRSA-patiënten in ziekenhuizen en verpleeghuizen. (Ingezonden 10 juni 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20634
</item>
         <item attribuut="Inhoud">Vragen over het weigeren van patiënten die besmet zijn met MRSA door ziekenhuizen en verpleeghuizen, terwijl het hun plicht is deze patiënten op te nemen.</item>
         <item attribuut="Rubriek">Gezondheidszorg (Ziekten en ziektepreventie) Gezondheidszorg (Zorginstellingen)</item>
         <item attribuut="Trefwoorden">Infectieziekten Verpleeghuizen Ziekenhuizen</item>
         <item attribuut="Vindplaats">Kamervragen met antwoord 2003-2004, nr. 1854, Tweede Kamer</item>
         <item attribuut="Vraagnr_bij_indiening">2030415740</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2004-07-02</item>
         <item attribuut="Datum_indiening">2004-06-10</item>
         <item attribuut="Document-id">KVR20634</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3927" allpagenumbers="3927 3928" vetnummer="2030415740" code="0304tkkvr1854" lopendefooter="Tweede Kamer, vergaderjaar 2003–2004, Aanhangsel" filenaam="KVR20634" issn-nummer="ISSN 0921 - 7398" uitgever="SduUitgevers ’s-Gravenhage 2004"/>
      <vraagdata vraagnummer="1854" onderwerp="" indiendatum="2004-06-10">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-07-2">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent uop de hoogte van het feit dat ziekenhuizen en verpleeghuizen steeds vaker patiënten die besmet zijn met MRSA weigeren op te nemen? Wat vindt uvan de suggestie dat oplopende kosten voor de bestrijding van de resistente bacterie aan de houding van deze instellingen ten grondslag ligt? <voetnoot nummer="1"/>
      </vraag>
      <vraag nummer="2" voetnoot="2">Hoe verhouden de recente berichten over de weigering van ziekenhuizen en verpleeghuizen om MRSA-patiënten op te nemen zich tot de circulaire die de Inspectie voor de Gezondheidszorg op 1 juli 2002 heeft rondgestuurd, waarin ziekenhuizen, privé-klinieken en verpleeghuizen nogmaals zijn gewezen op hun plicht om MRSA-positieve patiënten op te nemen? <voetnoot nummer="2"/>
      </vraag>
      <vraag nummer="3">Welke partijen in Nederland zijn verantwoordelijk voor de (kosten van de) bestrijding van de MRSA-bacterie? Welke vormen van financiering zijn gebruikelijk of worden overwogen en wat is daarvan de stand van zaken? </vraag>
      <vraag nummer="4">Deelt ude mening dat problemen rondom de financiering van de bestrijding van de MRSA-bacterie niet tot maatschappelijke onrust mag leiden? Welke concrete acties overweegt uom de toegankelijkheid van de Nederlandse instellingen voor MRSA-positieve patiënten te waarborgen? </vraag>
      <noten afkomstig="vraag">
         <noot nummer="1" datum="2004-06-8" bron="De Volkskrant">De Volkskrant, 8 juni 2004</noot>
         <noot nummer="2" documenttype="Kamervragen" documentnummer="839" documentjaargang="2003-2004">Aanhangsel Handelingen, nr. 839, vergaderjaar 2003–2004.</noot>
      </noten>
   </vragen>
   <antwoorden aantal="4">
      <antwoord nummer="1">Ik ben in het verleden een aantal maal op de hoogte gesteld van incidenten waarbij een (mogelijk) MRSA-positieve patiënt door een instelling werd geweigerd. De Inspectie voor de Gezondheidszorg heeft naar aanleiding daarvan in juli 2002 een circulaire rondgestuurd waarin nog eens duidelijk wordt gesteld dat de zorg voor MRSA-positieve patiënten behoort tot de normale zorg en dat MRSA geen belemmering mag vormen voor de toegang tot zorg. Recentelijk zijn er noch bij mij noch bij de inspectie meldingen gedaan van weigeringen. Wanneer al vóór de opname bekend is dat een patiënt mogelijk drager is van MRSA, kan een ziekenhuis adequate maatregelen nemen tegen de verspreiding. De Werkgroep Infectie Preventie heeft richtlijnen opgesteld voor de opname van patiënten met een risico op MRSA. Onder de risicogroepen vallen patiënten die uit een buitenlands ziekenhuis worden overgenomen of die kort voor de opname ook in een ziekenhuis in het buitenland opgenomen zijn geweest. De richtlijnen, die door de inspectie als landelijke professionele standaarden worden beschouwd, schrijven voor dat een patiënt met een risico op een MRSA-besmetting in isolatie opgenomen dient te worden, totdat is vastgesteld dat de patiënt MRSA-vrij is. Indien de richtlijnen van de WIP worden gevolgd is de kans op verspreiding naar andere patiënten bijzonder klein. De angst voor een uitbraak en bijgaande kosten naar aanleiding van een patiënt waarbij het risico op MRSA bekend is, is in mijn ogen dus ongegrond, tenzij een instelling moeite heeft met het uitvoeren van de richtlijnen van de WIP. De problemen doen zich juist voor als de MRSA bij toeval wordt gevonden, dat wil zeggen dat er op grond van de risico inschatting geen aanwijzing was voor MRSA. Bij zo’n toevallige vondst van MRSA wordt volgens het Nederlandse beleid nagegaan of de bacterie zich heeft verspreid naar andere patiënten en personeel, zonodig worden maatregelen genomen tot bestrijding. De activiteiten die aan dit beleid verbonden zijn genereren de extra kosten. </antwoord>
      <antwoord nummer="2">Zie hiervoor tevens mijn antwoord op vraag 1. Er zijn recentelijk geen meldingen van geweigerde patiënten binnengekomen bij mijn ministerie of bij de inspectie. Ik verwacht dat organisaties die geconfronteerd worden met weigeringen, hiervan melding maken. De inspectie kan dan in overleg treden met de betrokken instellingen om te bezien welke knelpunten er voor de instelling zijn en hoe deze kunnen worden weggenomen. In het verleden heeft dit altijd tot een voor alle partijen acceptabele oplossing geleid. </antwoord>
      <antwoord nummer="3">De uitvoering van het MRSA-beleid en de kosten die daarvoor worden gemaakt vallen onder de verantwoordelijkheid van instellingen zelf. Ziekenhuizen beschikken over een uitgebreide infrastructuur voor de preventie van infecties. Hieronder valt ook het MRSA-beleid. Vanwege het acute karakter van een MSRA-uitbraak kan ik mij voorstellen dat dit in ziekenhuizen leidt tot knelpunten. Ik heb daarom het initiatief genomen om te onderzoeken of er bij de ziekenhuizen behoefte bestaat aan een onderlinge verzekering, waarin het risico op hoge kosten vanwege een MRSA-uitbraak gespreid is over de instellingen en over verschillende jaren. Op die manier kan er in de begroting van een ziekenhuis specifiek rekening worden gehouden met de kosten van het MRSA-beleid. Mijn uitgangspunt hierbij is dat ziekenhuizen vooral zelf moeten afwegen of kostenspreiding via een verzekeringsmodel gewenst is. Een eerste inventarisatie onder enkele ziekenhuizen heeft uiteenlopende reacties opgeleverd. Ik zal daarom de Nederlandse Vereniging van Ziekenhuizen vragen om op het voorstel te reageren. Mocht er belangstelling zijn voor het voorstel, dan ben ik uiteraard bereid mee te denken over de invulling hiervan. Indien er geen belangstelling is, ga ik ervan uit dat ziekenhuizen zelf beslissen op welke wijze er geld wordt vrijgemaakt in geval van een MRSA-uitbraak. Voor verpleeghuizen ligt de situatie anders. Hoewel uit onderzoek van het RIVM is gebleken dat er nog steeds weinig MRSA-besmettingen zijn in verpleeghuizen, zijn recent enkele verpleeghuizen geconfronteerd met grootschalige of hardnekkige besmettingen. Uiteraard passen de verpleeghuizen de WIP-richtlijnen toe. Maar als care-instellingen beschikken verpleeghuizen niet over de faciliteiten waar ziekenhuizen wel over beschikken, zoals een microbiologisch laboratorium, een microbioloog en een hygiënist. Verpleeghuizen vallen in het geval van een geconstateerde besmetting dus terug op instellingen in de buurt die in staat zijn die diensten te leveren (streeklaboratoria en ziekenhuizen). Dit leidt tot knelpunten. Er wordt dan ook sinds geruime tijd met de brancheorganisatie Arcares overleg gevoerd om te bezien of de knelpunten die hierdoor ontstaan verminderd kunnen worden. Ik merk hierbij op dat ook voor de verpleeghuizen geldt dat de instellingen het MRSA-beleid zelf moeten bekostigen. In het overleg met de brancheorganisatie is daarom gesproken over een mogelijke uitname uit het budget van de instellingen ten behoeve van een CTG-beleidsregel voor MRSA. Het gaat daarbij in mijn ogen om een zeer gering deel van de budgetten van de instellingen. Arcares heeft op zich genomen zicht te geven op de kosten die instellingen de afgelopen drie jaren hebben moeten maken ter bestrijding van grote MRSA-besmettingen. Hierover vindt ook overleg plaats met de Inspectie voor de Gezondheidszorg. Inmiddels is een meldpunt voor MRSA opgericht. Hierin hebben experts op het gebied van infectiepreventie, waaronder de Nederlandse vereniging voor medisch microbiologen, een verpleeghuisarts en de inspectie voor de gezondheidszorg plaatsgenomen. De leden van het meldpunt zullen zich allereerst buigen over criteria voor «grote uitbraken» bij verpleeghuizen. Vervolgens kunnen zij in individuele gevallen een gezaghebbende uitspraak doen over de wijze waarop een verpleeghuis, dat is geconfronteerd met een besmetting die valt binnen de criteria, de MRSA bestrijdt. Tevens zal het meldpunt de daarvoor gemaakte kosten, en declaraties op basis van de nieuwe beleidsregel, kritisch beoordelen. </antwoord>
      <antwoord nummer="4">Ik vind het uiteraard ontoelaatbaar dat een MRSA-besmetting kan leiden tot verminderde toegankelijkheid van de zorg. Voor de concrete maatregelen verwijs ik naar de antwoorden op de vragen 1, 2 en 3. </antwoord>
      <noten afkomstig="antwoord"/>
   </antwoorden>
</kvr>
