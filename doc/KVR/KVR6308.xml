<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Heijden (CDA) over rellen in Groningen. (Ingezonden 7 januari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6308
</item>
         <item attribuut="Inhoud">Vragen over het veel te laat ingrijpen van de politie.</item>
         <item attribuut="Rubriek">Criminaliteit en openbare orde (Handhaving openbare orde) Criminaliteit en openbare orde (Politie)</item>
         <item attribuut="Trefwoorden">Openbare orde en veiligheid Politie</item>
         <item attribuut="Vindplaats">Kamervragen met antwoord 1997-1998, nr. 544, Tweede Kamer</item>
         <item attribuut="Afkomstig_van">Justitie Binnenlandse Zaken</item>
         <item attribuut="Indiener">
            <persoon partij="CDA">Van der Heijden</persoon>
         </item>
         <item attribuut="Datum_reaktie">1998-01-14</item>
         <item attribuut="Datum_indiening">1998-01-07</item>
         <item attribuut="Document-id">KVR6308</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1111" allpagenumbers="1111 1112" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6308" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="544" onderwerp="" indiendatum="1998-01-7">
         <vrager partij="CDA" oorsprong="parlement">Van der Heijden</vrager>
         <vraagt-aan/>
      </vraagdata>
      <antwoorddata antwoorddatum="14 januari 1998), zie ook Kamerstuk 25 840, nr. 1">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hebt u kennis genomen van de rellen in Groningen/Oosterpark op dinsdag 30 december jl. en in Arnemuiden (oudejaarsavond) waarbij de politie veel en veel te laat ingreep, omdat men niet eerder in actie durfde te komen? </vraag>
      <vraag nummer="2">Kunt u zo snel mogelijk de Kamer inlichten over wat precies is voorgevallen, hoe de meldingen daarbij hebben plaats gehad, welke maatregelen intern zijn genomen om te kunnen ingrijpen, hoeveel tijd daarmee gemoeid was en welke resultaten tenslotte zijn geboekt? </vraag>
      <vraag nummer="3">Kunt u bevestigen, dat waar het om de rellen in Groningen gaat, deze verwacht mochten worden omdat daar al van te voren door verschillende burgers op is gewezen? </vraag>
      <vraag nummer="4">Kunt u in uw rapportage ook aangeven hoe de politie in Groningen met deze vrees van burgers is omgegaan en al op voorhand zich heeft voorbereid op ongeregeldheden? </vraag>
      <vraag nummer="5">Hebt u inmiddels de betrokken korpsbeheerders aangesproken op het feit, dat er nu kennelijk ongeregeldheden kunnen optreden, die een escalerend verloop hebben omdat de politie niet (meer) in staat blijkt snel en passend op te treden? </vraag>
      <vraag nummer="6">Welke lessen kunnen naar uw oordeel uit deze hoogst ongewenste (en voor het beeld van de politie slechte) ontwikkeling getrokken worden? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja, ik heb kennis genomen van de rellen in Groningen, waarbij de lokale autoriteiten het, vanwege een beperkt aantal beschikbare politiefunctionarissen en het op zich laten wachten van versterking en inzetbaarheid van eenheden van de mobiele eenheid, lange tijd onverantwoord achtten om in te grijpen. Ook heb ik kennis van de ongeregeldheden in Arnemuiden. Aangezien ik met betrekking tot deze laatste gebeurtenis nog geen ambtsbericht heb ontvangen van de korpsbeheerder van het politiekorps Zeeland ga ik hier louter in op de gebeurtenissen in de Oosterparkwijk in Groningen. </antwoord>
      <antwoord nummer="2">Voor de beantwoording van deze vraag verwijs ik naar de brief aan de Tweede Kamer van mijn ambtgenote van Justitie en mij van 14 november 1998. Ik benadruk daarbij dat het feitenrelaas is gebaseerd op de eerste voorlopige rapportage van de korpschef van de regiopolitie Groningen van 5 januari jl. en daardoor een voorlopig karakter heeft. Deze rapportage wordt onderschreven door de driehoek van het district Groningen/Haren en door de regionale beheersdriehoek. In opdracht van de regio wordt thans een nadere rapportage opgesteld. </antwoord>
      <antwoord nummer="3 en 4">In de avond van 28 december 1997 vond een incidentele vernieling plaats. In de avond van 29 december 1997 deden zich vernielingen en brandstichtingen voor veroorzaakt door groepen jongeren. Naar het oordeel van de korpschef in zijn voorlopige rapportage was er geen aanleiding te veronderstellen dat de op 30 december aanwezige avond- en nachtbezetting met incidenten zou worden geconfronteerd die de beschikbare politiecapaciteit te boven zouden gaan. De gebeurtenissen in de voorgaande dagen werden in het licht van de naderende jaarwisseling niet als excessief ervaren. Redelijkerwijs, aldus de korpschef, kon worden verwacht dat de groep jongeren zich op de avond van 30 december op de één of andere wijze zou manifesteren, maar niet op zodanige wijze dat extra maatregelen waren geïndiceerd. </antwoord>
      <antwoord nummer="5">Ik heb de korpsbeheerder van de regiopolitie Groningen per brief van 7 januari 1998 – in het licht van de rapportage «bestuurlijk onderzoek driehoek Groningen» – erop gewezen dat ik de ontstane situatie in het Groningse korps als ernstig beoordeel en hem gevraagd mij vóór 24 januari aan te geven welke maatregelen worden genomen om verbetering in de situatie te brengen. Door mijn ambtgenote van Justitie is een soortgelijke brief gezonden aan het College van procureurs-generaal. Voorts zijn door mij en mijn ambtenaren diverse gesprekken gevoerd met de betrokkenen. </antwoord>
      <antwoord nummer="6">Op dit moment is het te vroeg om op dit punt finale conclusies te trekken. Voordat ik hiertoe overga wacht ik de nadere rapportages in opdracht van de regio, ter voorbereiding op het debat over deze kwestie in de gemeenteraad van Groningen op 21 januari a.s., af. </antwoord>
      <noten afkomstig="antwoord"/>
   </antwoorden>
</kvr>
