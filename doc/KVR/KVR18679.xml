<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Haersma Buma (CDA) aan de minister van Justitie over het vervangen van advocaten. (Ingezonden 27 augustus 2003).; Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18679
</item>
         <item attribuut="Inhoud">Verdachten lijken het vervangen van advocaten te gaan gebruiken als mogelijke vertragingstechniek bij hun strafzaak.</item>
         <item attribuut="Rubriek">Bedrijfsleven en industrie (Juridische dienstverlening) Strafrecht en strafprocesrecht (Overig)</item>
         <item attribuut="Trefwoorden">Advocaten Verdachten</item>
         <item attribuut="Vindplaats">Kamervragen met antwoord 2003-2004, nr. 134, Tweede Kamer</item>
         <item attribuut="Vraagnr_bij_indiening">2020316340</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van Haersma Buma</persoon>
         </item>
         <item attribuut="Datum_reaktie">2003-10-13</item>
         <item attribuut="Datum_indiening">2003-08-27</item>
         <item attribuut="Document-id">KVR18679</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="289" allpagenumbers="289 290" vetnummer="2020316340" code="0304tkkvr134" lopendefooter="Tweede Kamer, vergaderjaar 2003–2004, Aanhangsel" filenaam="KVR18679" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="134" onderwerp="" indiendatum="27 augustus 2003).">
         <vrager partij="CDA" oorsprong="parlement">Van Haersma Buma</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="13 oktober 2003), zie Aanhangsel Handelingen nr. 1898, vergaderjaar 2002–2003">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1 2">Bent u bekend met het bericht «Willem van E. op zoek naar zesde advocaat» <voetnoot nummer="1"/>en het bericht «Verdachte mag niet telkens advocaat vervangen? <voetnoot nummer="2"/>
      </vraag>
      <vraag nummer="2">Wat is uw reactie op deze berichten? </vraag>
      <vraag nummer="3">Deelt u de mening dat er sprake is van een onwenselijke ontwikkeling als verdachten het vervangen van advocaten gaan gebruiken als mogelijke vertragingstactiek? </vraag>
      <vraag nummer="4">Bent u van oordeel dat er maatregelen nodig zijn om ervoor te zorgen dat verdachten niet keer op keer van advocaat wisselen, met als gevolg dat de behandeling van de strafzaak vertraging oploopt? Zo ja, welke? Zo neen, waarom niet? </vraag>
      <noten afkomstig="vraag">
         <noot nummer="1" datum="2003-08-20" bron="Dagblad van het noorden">Dagblad van het noorden, 20 augustus 2003</noot>
         <noot nummer="2" datum="2003-08-26" bron="Volkskrant">Volkskrant, 26 augustus 2003</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">In verband met rechtsbijstand in strafzaken zijn voor mijn verantwoordelijkheid als minister allereerst twee algemene punten van belang, te weten: a. Het belang van rechtsbijstand is dat de verdachte in de strafzaak professioneel wordt bijgestaan. Voor de voorbereiding van de verdediging heeft een raadsman enige tijd nodig, te meer waar er grote belangen op het spel staan. Dat kan echter niet oneindig voortduren en moet worden afgewogen tegen de noodzaak van voortgang van de zaak binnen een redelijke termijn. Die afweging is aan de rechter. b. Het vergoedingensysteem voor rechtsbijstand in strafzaken houdt in, dat alleen de kosten van een advocaat die door de Raad voor Rechtsbijstand is toegevoegd aan de verdachte, in aanmerking komen voor vergoeding door de Staat. Het afgeven van een toevoeging dan wel het wijzigen, beëindigen of intrekken van de toevoeging wordt in de wet geregeld. De Staat is niet gehouden een verzoek van de verdachte om toevoeging van een advocaat zonder meer te honoreren. Het Wetboek van Strafvordering regelt dat in beginsel de toevoeging van een raadsman geschiedt voor de hele aanleg waarop zij betrekking heeft. In de onderhavige zaak heeft zich het volgende afgespeeld. Verdachte, Willem van E., is op 7 november 2002 door de rechtbank te Groningen veroordeeld tot een levenslange gevangenisstraf wegens een moord en tweemaal doodslag op drie vrouwen, werkzaam in de prostitutie in Groningen. De feiten dateren van 1993, eind 1994/begin 1995 en 2001. Verdachte is op 12 november 2001 ter zake van deze feiten aangehouden. In eerste aanleg is verdachte vanaf het moment van inbewaringstelling achtereenvolgens bijgestaan door vier advocaten. Verdachte heeft op 7 november 2002 appèl ingesteld tegen voornoemd vonnis van de Rechtbank Groningen van dezelfde datum. Het OM is op 14 november 2002 eveneens in hoger beroep gegaan. Ongeveer een maand voor de eerste zitting bij het gerechtshof te Leeuwarden op 24 april 2003 heeft de advocaat die verdachte tijdens de inhoudelijke behandeling van zijn zaak ter terechtzitting in eerste aanleg op 24 oktober 2002 had bijgestaan, zich teruggetrokken. Kort voor genoemde zitting van het gerechtshof heeft zich een nieuwe raadsman voor verdachte gesteld, die om aanhouding van de behandeling van de zaak heeft verzocht. Het aanhoudingsverzoek is door het gerechtshof gehonoreerd en in samenspraak met alle betrokkenen is de inhoudelijke behandeling van de zaak door het gerechtshof vastgesteld op 9 en 24 september 2003, met een voorafgaande pro forma behandeling op 8 juli 2003. Begin augustus 2003 heeft de (nieuwe) raadsman laten weten de verdediging van Van E. te hebben neergelegd. Hierop heeft de voorzitter van het gerechtshof te Leeuwarden, nadat een door Van E. aangezochte advocaat te kennen had gegeven niet bereid te zijn de verdediging van Van E. op zich te nemen, in overleg met de Deken van de orde van Advocaten te Groningen, ex artikel 41 lid 1 onder b Sv ambtshalve een last tot toevoeging van een raadsman aan verdachte afgegeven. Deze raadsman heeft zich bereid en in staat verklaard de verdediging te voeren. Op 9 september 2003 is ter terechtzitting meegedeeld dat de inhoudelijke behandeling op 24 september 2003 plaats zal hebben. Nadat zich vervolgens voor de verdachte weer een nieuwe gekozen raadsman had gesteld, is de toegevoegde advocaat niet meer opgetreden. Het hof heeft geen nieuw uitstel verleend. De inhoudelijke behandeling van de strafzaak is op 24 september 2003 wel begonnen, maar is nog niet afgerond. Ter zitting van het gerechtshof op 24 september 2003 traden twee gekozen raadslieden op voor de verdachte. Op 8 oktober 2003 maakt het hof een aantal tussenbeslissingen bekend, zo is aangekondigd. Op 14 november 2003 wordt de inhoudelijke behandeling voortgezet. Het betreft hier in concreto een verdachte die inderdaad uitzonderlijk veelvuldig van advocaat is gewisseld. Er zijn geen aanwijzingen dat het hier om meer dan een incident gaat en dat er sprake is van verdachten die structureel wisseling van advocaat als vertragingstactiek pogen toe te passen. </antwoord>
      <antwoord nummer="4">Er zijn naar mijn oordeel thans geen maatregelen nodig om te zorgen dat nodeloze vertraging door wisseling van raadslieden wordt voorkomen. De rechter heeft voldoende instrumenten om dit te voorkomen. Het in art. 6 lid 3 onder c van het EVRM verwoorde «recht op bijstand van een raadsman naar keuze» is niet absoluut. Volgens het EHRM kan uit art. 6 lid 3 sub c EVRM geen gegarandeerd recht op vervanging van een toegevoegde advocaat worden afgeleid (vgl. EHRM 14 april 2003, Lagerblom, nr. 26891/95). De wisseling van een advocaat brengt niet het recht met zich op uitstel van de zaak. Het is aan de rechter daarover in concreto te beslissen, rekening houdend met de omstandigheden van het geval. </antwoord>
      <noten afkomstig="antwoord"/>
   </antwoorden>
</kvr>
