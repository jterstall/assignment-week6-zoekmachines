<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister van Justitie over het mogelijke falen van het Openbaar Ministerie bij de aanpak van milieucriminaliteit. (Ingezonden 23 februari 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19798
</item>
         <item attribuut="Inhoud">Vragen over een onderzoek uit 2002 waaruit zou blijken dat het OM 'faalt' bij de aanpak van zware milieudelicten.</item>
         <item attribuut="Rubriek">Milieu (Milieudelicten) Rechterlijke organisatie (Openbaar ministerie) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Milieudelicten Openbaar ministerie Opsporingen</item>
         <item attribuut="Vindplaats">Kamervragen met antwoord 2003-2004, nr. 1110, Tweede Kamer</item>
         <item attribuut="Vraagnr_bij_indiening">2030408890</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2004-03-22</item>
         <item attribuut="Datum_indiening">2004-02-23</item>
         <item attribuut="Document-id">KVR19798</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2349" allpagenumbers="2349 2350" vetnummer="2030408890" code="0304tkkvr1110" lopendefooter="Tweede Kamer, vergaderjaar 2003–2004, Aanhangsel" filenaam="KVR19798" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1110" onderwerp="" indiendatum="2004-02-23">
         <vrager partij="GroenLinks" oorsprong="parlement">Vos</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-03-22">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het bericht waar dat u over een onderzoek uit 2002 beschikt waaruit blijkt dat het Openbaar Ministerie faalt bij de aanpak van zware milieucriminaliteit? <voetnoot nummer="1"/>Zo ja, waarom heeft u dit rapport niet aan de Tweede Kamer overgelegd? </vraag>
      <vraag nummer="2">Is het waar dat opsporingsdiensten niet zijn geïnformeerd over de in 1999 vastgestelde doelstellingen van de justitietop om de opsporing en vervolging te richten op ernstige milieucriminaliteit, in plaats van zich te richten op relatief kleine en lokale milieudelicten? Zo ja, hoe is de interne communicatie inzake de bestrijding van milieucriminaliteit verlopen? Vloeit hieruit voort dat er nimmer getoetst is of de gestelde doelen zijn behaald? </vraag>
      <vraag nummer="3">Vloeit hieruit voort dat er de afgelopen jaren sturing ontbrak aan de opsporing en vervolging van grote milieuzaken? Moet ik hieruit opmaken dat er geen enkele structuur in de aanpak zit, maar dat grote milieuzaken ad hoc worden aangepakt? </vraag>
      <vraag nummer="4">Kunt u aangeven hoeveel grote milieuzaken er de afgelopen vijf jaren zijn opgespoord en vervolgd? In welke politieregio’s speelden deze grote milieuzaken? Klopt mijn aanname dat de omvang van politiekorpsen de aanpak van grote milieuzaken positief of negatief kan beïnvloeden? Welke specifieke omstandigheden spelen nog meer een rol bij de aanpak van zware milieucriminaliteit? </vraag>
      <vraag nummer="5">Tot welke resultaten heeft uw «herbezinning» inmiddels geleid? Bent u bereid per omgaande deze resultaten aan de Tweede Kamer te doen toekomen? Bent u bereid het onderzoek uit 2002 aan de Tweede Kamer te doen toekomen? </vraag>
      <noten afkomstig="vraag">
         <noot nummer="1" datum="2004-02-19" bron="de Volkskrant" titel="OM faalt bij aanpak zware milieufraude">de Volkskrant, 19 februari 2004: «OM faalt bij aanpak zware milieufraude»</noot>
      </noten>
   </vragen>
   <antwoorden aantal="5">
      <antwoord nummer="1">In 2002 heeft het Wetenschappelijk Onderzoeks- en Documentatiecentrum van mijn ministerie, op verzoek van het OM, DHV infrastructuur en milieu opdracht gegeven onderzoek te doen naar de oorzaken en achtergronden van fluctuaties in het aantal verdachten van milieudelicten. De aanleiding hiervoor was een onderzoek naar de afname van het aantal verdachten van milieudelicten ingeschreven bij de parketten dat de Nederlandse Politie Academie in 2001 heeft uitgevoerd. Eind 2002 heeft DHV het rapport OM strategie milieuhandhaving afgerond. De onderzoekers concluderen in het DHV-rapport dat het OM niet optimaal invloed heeft op de kwantiteit en kwaliteit van de milieuprocessen-verbaal. De sturing van het OM komt vooral tot uitdrukking door het formuleren van landelijke kwantitatieve normen voor processen-verbaal. De kwantiteit en kwaliteit van de milieuprocessen-verbaal worden daarnaast beïnvloed door allerlei lokaal en regionaal bepaalde factoren waaronder: prioriteiten van het bestuur in het desbetreffende gebied, regionale organisatievorm van de milieutaak van de politie, omgevingskennis van het OM, de positie van het strafrecht naast het bestuursrecht in de regio en de inzet van buitengewone opsporingsambtenaren. Het onderzoek bestrijkt de aanpak van de gehele milieutaak en spitst zich niet toe op de aanpak van de zware milieucriminaliteit. In 2003 hebben de bewindslieden van VROM, BZK en Justitie enige malen overleg gevoerd over verbeteringen van de uitoefening van de politie en OM milieutaak. Ik heb gemeend er goed aan te doen, het DHV-onderzoek pas toe te sturen tegelijkertijd met de plannen voor een nieuwe inrichting van de politie- en OM-milieutaak. </antwoord>
      <antwoord nummer="2">Het College van procureurs-generaal heeft het Strategiedocument Milieu, met daarin de Aanwijzing handhaving milieurecht (op 1 juli 1999 in werking getreden), door tussenkomst van de hoofdofficieren en de milieuofficieren ter kennis gebracht van de regiokorpsen. Het Strategiedocument heeft richting gegeven aan de jaarlijkse afspraken tussen het College en de hoofden van de parketten over de aantallen en typen milieuzaken die moeten worden opgespoord en afgedaan. Deze afspraken zijn doorvertaald naar de politiebeleidsplannen. Na afloop van ieder jaar is door het College nagegaan in hoeverre de gestelde doelen zijn bereikt. De inspanningen van de politie hebben voornamelijk gelegen op het gebied van de basispolitiezorg. Een relatief groot accent ligt op de aanpak van inrichtinggebonden overtredingen en, in mindere mate, overtredingen bij de uitvoering van werken. Dit is verklaarbaar in het licht van de accenten die sinds het begin van de jaren negentig zijn gelegd bij de milieuhandhaving in Nederland. De observatie is echter dat de milieucriminaliteit aan het veranderen is, zowel qua aard als qua schaal. Inrichtingen en werken (vooral infrastructuur) zijn nog steeds, zeker in kwantitatief opzicht, een belangrijke bron van milieucriminaliteit, maar de verwachting is dat hun betekenis relatief afneemt onder de invloed van ontwikkelingen in het handelsverkeer binnen Europa en andere delen van de wereld. Economische ketens van handelingen met stoffen, producten, afvalstoffen, grond, beschermde dieren en planten worden steeds meer gezien als bron van milieucriminaliteit. De noodzaak tot meer gerichte aandacht voor ketens wordt ook voor de VROM-inspectie en andere rijksinspecties in toenemende mate onderkend. </antwoord>
      <antwoord nummer="3">Vastgesteld moet worden dat de sturing niet optimaal is geweest, waarbij mede een rol speelt dat de schaal waarop bij de politie de opsporing van milieucriminaliteit thans is georganiseerd, niet optimaal blijkt te zijn voor de opsporing van ketengerelateerde vormen van milieucriminaliteit. Doorgaans is de regionale schaal te beperkt om hierop zicht en greep te krijgen. </antwoord>
      <antwoord nummer="4">Jaarlijks worden er in ons land gemiddeld zestig à zeventig grote milieuzaken opgespoord en vervolgd. De meeste regiokorpsen hebben hierin een aandeel. Mijn indruk is dat niet zozeer de omvang van de regiokorpsen bepalend is, als wel de wijze waarop de politiemilieutaak is georganiseerd. Zo maakt het verschil of er een permanent politiemilieuteam met de vereiste milieu- en recherchedeskundigheid is en of er vanuit het politiemanagement voldoende aandacht bestaat voor de milieutaak. </antwoord>
      <antwoord nummer="5">In 2003 zijn er diverse overleggen geweest tussen bewindslieden van VROM, BZK en mijzelf over de verbeteringen van de politie- en OM-milieutaak. Er is een brief voorbereid door de drie betrokken bewindslieden waarin uitvoerig wordt ingegaan op de veranderingen bij politie en OM om te komen tot een verbeterde strafrechtelijke milieuhandhaving. In deze brief, die u een dezer dagen zult ontvangen, staat kort gezegd dat alle regiokorpsen per 1 januari 2005 een geoormerkt team moeten formeren voor de opsporing van de milieucriminaliteit (o.a. in de sfeer van inrichtingen en werken) met een totale capaciteit van minimaal 250 fte. Daarnaast zullen per 1 januari 2005 ook interregionale milieuteams worden opgericht die worden toegevoegd aan de BRT/IFT combinaties voor de ketengerelateerde (bedrijfsmatige) vormen van milieucriminaliteit met in totaal een capaciteit van 120 fte. Bij het OM zal er op 1 januari 2005 een landelijke eenheid worden opgericht (met verschillende decentrale vestigingen) voor de sturing van de opsporing en de afdoening van niet-eenvoudige of grootschalige, veelal bedrijfsmatig gepleegde delicten. Bij het OM zal er structureel 100 fte capaciteit worden vrijgemaakt voor de vervolging van milieudelicten. Gelijktijdig met de antwoorden op deze vragen stuur ik u het DHV-rapport «OM strategie milieuhandhaving». </antwoord>
      <noten afkomstig="antwoord">
         <noot nummer="1"/>
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
