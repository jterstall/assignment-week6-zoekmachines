<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verkerk (AOV) over de regionale informatienummers van de politie. (Ingezonden 19 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4551
</item>
         <item attribuut="Inhoud">Vragen inzake de mogelijkheid om de huidige regionale informatienummers van de politie te vervangen door één landelijk informatienummer.</item>
         <item attribuut="Rubriek">Communicatie, media en informatievoorziening (Telecommunicatie) Criminaliteit en openbare orde (Politie)</item>
         <item attribuut="Trefwoorden">Politie Telefonie</item>
         <item attribuut="Vindplaats">Kamervragen met antwoord 1996-1997, nr. 865, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="AOV">Verkerk</persoon>
         </item>
         <item attribuut="Datum_reaktie">1997-03-17</item>
         <item attribuut="Datum_indiening">1997-02-19</item>
         <item attribuut="Document-id">KVR4551</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1771" allpagenumbers="1771 1772" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="865" onderwerp="" indiendatum="1997-02-19">
         <vrager partij="AOV" oorsprong="parlement">Verkerk</vrager>
         <vraagt-aan/>
      </vraagdata>
      <antwoorddata antwoorddatum="1997-03-17">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Wordt op initiatief van de Raad van Hoofdcommissarissen onderzocht of het mogelijk is de huidige regionale informatienummers van de poliite te vervangen door één landelijk informatienummer? Hoe ver is dit onderzoek gevorderd? Kunt u de resultaten van dit onderzoek zo spoedig mogelijk ter beschikking stellen van de Kamer? </vraag>
      <vraag nummer="2">Bent u ervan op de hoogte, dat sommige politieregio’s nog niet eens tot één regionaal informatienummer zijn gekomen? Moet deze ontwikkeling niet eerst worden onderzocht, alvorens de mogelijkheid van één landelijk informatienummer te onderzoeken? </vraag>
      <vraag nummer="3">Wat moet er gebeuren wanneer blijkt dat een landelijk informatienummer onhaalbaar is? </vraag>
      <vraag nummer="4">Is het niet zo dat er geen lijn kan worden getrokken tussen «noodgevallen» (nummer 112) en «overige meldingen» (regionale nummers)? </vraag>
      <vraag nummer="5">Wie bepaalt uiteindelijk of er sprake is van een noodgeval? </vraag>
      <vraag nummer="6">Waarom moeten twee soorten situaties worden opgesplitst terwijl u zelf aangeeft dat een verkeerde keuze nauwelijks nadelige conequenties heeft voor de burgers? </vraag>
      <vraag nummer="7">Op welke wijze kan een efficiënte doorschakeling naar de vereiste alarmcentrale worden verzekerd wanneer een burger per vergissing een regionaal/landelijk informatienummer gebruikt in plaats van het noodnummer? </vraag>
      <vraag nummer="8">Vindt binnen grensgebieden ook grensoverschrijdende hulpverlening plaats, na invoering van het nieuwe, Europese alarmnummer? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">In 1996 heeft de Raad van Hoofdcommissarissen een projectteam ingesteld met de opdracht een beslisdocument op te stellen voor de invoering van een landelijk toegangsnummer voor de Nederlandse politie. Voor zover mij bekend, zullen de resultaten van dit onderzoek, in juni 1997 aan de Raad van Hoofdcommissarissen worden gepresenteerd en vervolgens aan het Korpsbeheerdersberaad. Eerst na ontvangst van het rapport van het Korpsbeheerdersberaad kan ik u het rapport beschikbaar stellen. </antwoord>
      <antwoord nummer="2">Ik acht het logisch de mogelijkheid voor de landelijke invoering van één informatienummer voor de Nederlandse politie als eerste uit te werken. Ik heb begrip voor de wens van de regio’s die nog niet beschikken over één regionaal toegangsnummer om direct de overstap naar een landelijk informatienummer te maken. Hiermee wordt immers een overgangstraject van regionale nummers naar een landelijk nummer voorkomen. </antwoord>
      <antwoord nummer="3">Indien de invoering van één landelijk informatienummer niet mogelijk is lijkt mij de invoering van regionale toegangsnummers een logisch alternatief. Het besluit voor de invoering van regionale toegangsnummers dient door de regionale besturen te worden genomen. </antwoord>
      <antwoord nummer="4 en 5">Ook nu reeds maakt de Nederlandse burger een onderscheid tussen de regionale toegangsnummers voor de «normale» bereikbaarheid van de Nederlandse politie en het 112-nummer voor spoedeisende hulpverlening. Het nummer 112 is ook nu reeds het enige nummer dat de Nederlandse burger hoeft te kennen voor spoedeisende (nood)hulpverlening. Het is de Nederlandse burger die bepaalt of sprake is van een «noodgeval». </antwoord>
      <antwoord nummer="6">Om de afhandeling van 112-oproepen te bespoedigen zijn in de 112-infrastructuur extra mogelijkheden aanwezig die voor normale oproepen niet beschikbaar zijn c.q. kunnen zijn: • 112-oproepen worden in de 112-meldkamer en in de achterliggende meldkamers van brandweer, ambulance en politie met voorrang behandeld. • Het 112-telefoonverkeer is ondergebracht in het Nationaal Noodnet om een maximale garantie te geven over de bedrijfszekerheid van het netwerk. • In samenwerking met Verkeer en Waterstaat zijn technische en juridische maatregelen getroffen om nummergegevens van 112-oproepen beschikbaar te stellen in de 112-meldkamer en de achterliggende meldkamers van brandweer, ambulance en politie. Op dit moment wordt invulling gegeven aan de mogelijkheid om aan de hand van de nummergegevens naam/adres/woonplaatsgegevens op te vragen. </antwoord>
      <antwoord nummer="7">Mocht blijken dat een burger het landelijk informatienummer heeft gekozen in de veronderstelling dat hij het noodnummer heeft gekozen, dan zal zijn melding zonder onnodig tijdverlies telefonisch worden doorgeschakeld naar de betreffende hulpdienst. </antwoord>
      <antwoord nummer="8">Met de invoering van het Europees alarmnummer blijft de hulpverleningssituatie, ook in de grensgebieden, ongewijzigd. Een verzoek tot grensoverschrijdende assistentie behoort hierbij tot de mogelijkheden. </antwoord>
      <noten afkomstig="antwoord"/>
   </antwoorden>
</kvr>
