<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over het kenteken voor klassieke bromfietsen. (Ingezonden 18 oktober 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24292
</item>
         <item attribuut="Inhoud">Voor bromfietsen van voor 1974 is het moeilijk om een kentekenbewijs aan te vragen. Deze bromfietsen hebben geen ingeslagen nummer in het frame en de sticker met het goedkeuringsnummer ontbreekt vaak. Bovendien hebben de bromfietseigenaren vaak geen aankoopbon meer. Kan voor de groep van klassieke bromfietsen een uitzondering op de bewijsplicht gemaakt worden.</item>
         <item attribuut="Rubriek">Verkeer, vervoer en waterstaat (Fietsen)</item>
         <item attribuut="Trefwoorden">Bromfietsen Kentekens</item>
         <item attribuut="Vindplaats">Kamervragen met antwoord 2005-2006, nr. 343, Tweede Kamer</item>
         <item attribuut="Vraagnr_bij_indiening">2050601580</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-11-11</item>
         <item attribuut="Datum_indiening">2005-10-18</item>
         <item attribuut="Document-id">KVR24292</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="741" allpagenumbers="741 742" vetnummer="2050601580" code="0506tkkvr343" lopendefooter="Tweede Kamer, vergaderjaar 2005–2006, Aanhangsel" filenaam="KVR24292" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="343" onderwerp="" indiendatum="2005-10-18">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2005-11-11">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u ervan op de hoogte dat veel bezitters van klassieke bromfietsen problemen ondervinden om een kenteken aan te vragen? Zo ja, wat is uw mening hierover? </vraag>
      <vraag nummer="2">Bent u ervan op de hoogte dat veel bromfietsen van vóór 1974 geen ingeslagen nummer in het frame hebben en tevens de sticker met het goedkeuringsnummer vaak ontbreekt en dat bovendien deze bromfietseigenaren de aankoopbon niet meer hebben en hierdoor geen kenteken kunnen krijgen? Kunt u ook aangeven hoe een bezitter van een klassieke bromfiets zonder goedkeuringssticker kan aantonen dat deze bromfiets voldoet aan de definitie van bromfiets en dat het bouwjaar vóór 1974 ligt? Wat gaat u doen om te voorkomen dat deze bromfietsen niet meer de weg op mogen? </vraag>
      <vraag nummer="3">Was de Rijksdienst Wegverkeer op de hoogte van de dreigende problemen voor de klassieke bromfietsen? Zo ja, waarom is hier bij het opstellen van de regels geen rekening mee gehouden? </vraag>
      <vraag nummer="4">Bent u bereid de problemen bij het verkrijgen van een kenteken voor de eigenaren van klassieke bromfietsen op te lossen, door voor deze doelgroep een uitzondering op de bewijsplicht te maken? Zo ja, wat voor maatregelen gaat u nemen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ik ben ervan op de hoogte dat een kleine groep bezitters soms aanvullende informatie moet verstrekken om tot een zuivere kentekenregistratie te komen. Dat gebeurt onder meer bij het ontbreken van het goedkeuringsmerk. In dat geval wordt om aanvullende informatie gevraagd. Uit de aanvullende informatie blijkt soms dat de kentekenaanvraag ten onrechte is gedaan, omdat het betreffende voertuig vaak geen bromfiets is. Overigens komen dit soort gevallen zeer zelden voor. Het verzoek om meer informatie wordt door een groep bromfietseigenaren als lastig ervaren, maar is noodzakelijk om de rechtmatigheid van de aanvraag te toetsen. Navraag bij de RDW over de mate waarin bij het kentekenen sprake is van klassieke bromfietsen heeft de volgende informatie opgeleverd. Uit de cijfers van de tot nu toe afgegeven kentekens blijkt dat het om relatief geringe aantal afwijzingen gaat. Er zijn (peildatum 25 oktober 2005) 72.238 kentekenbewijzen voor bromfietsen aangevraagd. Hiervan zijn 60.147 kentekens afgegeven. De overige aanvragen zijn momenteel in behandeling of wachten op een reactie van de bezitter. 3.526 kentekens zijn afgegeven voor klassieke bromfietsen. Van deze groep hebben 486 bezitters gebruik gemaakt van de uitzonderingspositie, die geldt voor bromfietsen met een bouwjaar van vóór 1974. Op de peildatum zijn in totaal 68 aanvragen afgewezen omdat het goedkeurmerk ontbreekt. 44 aanvragen zijn afgewezen omdat het bouwjaar niet voor 1974 ligt, 15 omdat bleek dat het een motorfiets betreft en 4 omdat niet aangetoond kon worden dat het een bromfiets van voor 1974 is. Verder zijn 5 voertuigen definitief afgewezen omdat bleek dat het voertuig gestolen was en van 124 voertuigen is de bezitter geïnformeerd dat zijn bromfiets als gestolen geregistreerd staat. </antwoord>
      <antwoord nummer="2" voetnoot="1">Ik ga ervan uit dat met ingeslagen nummer het in het frame ingeslagen voertuigidentificatienummer (VIN, ofwel framenummer) bedoeld wordt. Een ingeslagen VIN was en is altijd verplicht voor een bromfiets. Het VIN is het unieke en identificerende nummer van een bromfiets en geeft aan bij welk voertuig een kentekenbewijs hoort. Het overgrote deel van de klassieke bromfietsen heeft een ingeslagen VIN. Als het ingeslagen VIN van fabriekswege ontbreekt dan wordt bij het aanvragen van een kenteken het VIN van het typeplaatje geaccepteerd. Er hoeft dan dus geen nieuw VIN ingeslagen te worden. Enkele modellen bromfietsen hebben zowel geen ingeslagen VIN als geen VIN op een typeplaatje. In deze gevallen zal de RDW een nieuw VIN moeten vaststellen en inslaan. Ontbreekt het VIN gedeeltelijk vanwege roest of beschadiging dan zal de RDW dit opnieuw moeten inslaan, mits het oorspronkelijke nummer vastgesteld kan worden. Vervolgens kan de RDW een kenteken afgeven. Wat betreft het goedkeuringsnummer het volgende. Ik ben ervan op de hoogte dat bromfietsen van vóór 1974 soms geen ingeslagen goedkeuringsmerk hebben. Bij de totstandkoming van de wetgeving terzake van de kentekening van bromfietsen, is hier uitdrukkelijk rekening mee gehouden. Dit heeft er ertoe geleid dat bromfietsen van vóór 1974 niet hoeven te behoren tot een goedgekeurd type. In de Memorie van Toelichting is deze keuze nader toegelicht <voetnoot nummer="1"/>. De gebruiker moet zelf aantonen dat het een bromfiets met een bouwjaar van vóór 1974 betreft. De wijze waarop de gebruiker kan aantonen dat het een bromfiets van vóór 1974 betreft, is vrij eenvoudig. De gebruiker kan dit schriftelijk aantonen. Uit de informatie moet behalve dit bouwjaar ook blijken dat het voertuig daadwerkelijk van oorsprong aan de definitie van bromfiets voldeed. Voorbeelden van informatie waarmee de gegevens aangetoond mogen worden zijn: foto’s van het typeplaatje en de bromfiets, een folder of handleiding met technische gegevens, een artikel uit een bromfietsblad, informatie van bromfietsclubs of fabrikant, een verwijzing naar een bromfietsencyclopedie. Een aankoopnota is dus slechts één van de mogelijkheden om het bouwjaar aan te tonen. Komt de gebruiker er zelf niet uit, dan kan een verklaring van de FEHAC wellicht nog een uitkomst bieden. Indien de gebruiker desondanks op geen enkele manier kan aantonen dat het voertuig aan de definitie van bromfiets voldoet dan zal – om alsnog een kenteken te krijgen – het voertuig gekeurd moeten worden. Indien aan de eisen voldaan wordt, geeft de RDW een kenteken af. Overigens waren van de tot nu toe 3.526 afgegeven kentekens voor klassieke bromfietsen 3.040 bromfietsen wél voorzien van een goedkeuringsmerk. Deze groep hoefde achteraf niets aan te tonen en kreeg, mits aan de andere voorwaarden voldaan werd, een kentekenbewijs. </antwoord>
      <antwoord nummer="3">Ja, de RDW was hiervan op de hoogte. Bij het opstellen van de regels is hier rekening mee gehouden. Zie verder mijn antwoord op vraag 1 en 2. </antwoord>
      <antwoord nummer="4">Op de eerste plaats wijs ik er op dat voor deze groep bromfietsen al een uitzondering is gemaakt op het beginsel dat bromfietsen van een goedgekeurd type moeten zijn. Dit beginsel gold in het verleden ook al voor klassieke bromfietsen. Op de tweede plaats geven de cijfers geen reden tot ongerustheid. Op de derde plaats is de bewijsplicht noodzakelijk om een scheiding tussen illegale jongere bromfietsen en legale oudere bromfietsen te kunnen maken en om te voorkomen dat bijvoorbeeld motorfietsen als bromfiets worden geregistreerd. Op het moment dat er een uitzondering komt op deze bewijsplicht, zou het mogelijk worden dat allerlei voertuigen zoals motorfietsen en nooit in Europa toegelaten illegale bromfietsen een Nederlands bromfietskenteken kunnen krijgen. Dit kan leiden tot verkeersonveilige situaties op de weg. Daarnaast kunnen voertuigverplichtingen (zoals de wegenbelasting) en de rijbewijsplicht die niet of beperkt gelden voor bromfietsen, maar wel voor andere voertuigcategorieën, ontdoken worden. Een onacceptabel voorbeeld zou kunnen zijn dat straks een 16-jarige op een motorfiets met een bromfietskenteken rondrijdt. Door het grote aantal kentekenaanvragen is de hoeveelheid beschikbare informatie inmiddels dusdanig toegenomen dat op basis van deze kennis steeds vaker vooraf al bepaald kan worden of bromfietsen zonder goedkeuringsmerk aan de voorwaarden voldoen. Daarnaast heeft de RDW op de actiewebsite ishetgeenplaatje.nl specifieke informatie voor bezitters van klassieke bromfietsen toegevoegd. Met het tijdschrift Bromfiets wordt samenwerking gezocht om bezitters van een klassieke bromfiets juist te informeren. Aan diverse bromfietsclubs wordt persoonlijke toelichting over de kentekening gegeven. Overigens hebben alle bromfietsclubs bij aanvang van de kentekening een brief gekregen waarin de kentekenplicht nader toegelicht is. De RDW heeft aangegeven dat zij binnen de grenzen van de wet zo soepel mogelijk met de groep klassieke bromfietsen om zal springen. Hierdoor kunnen ook deze bromfietsen zo eenvoudig mogelijk gekentekend worden. Ook zal de RDW de brief die aan eigenaren van klassieke bromfietsen gestuurd wordt, met het verzoek aan te tonen dat de bromfiets een bouwjaar heeft van vóór 1974, aanvullen met wat voorbeelden over hoe dat aangetoond kan worden. </antwoord>
      <noten afkomstig="antwoord">
         <noot nummer="1">Tweede Kamer, vergaderjaar 2004–2005, 29 910, nr. 3, blz. 18</noot>
      </noten>
   </antwoorden>
</kvr>
