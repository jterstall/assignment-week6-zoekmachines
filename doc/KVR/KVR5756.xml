<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dijke (RPF) over winkelopenstelling op zondag. (Ingezonden 29 augustus 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5756
</item>
         <item attribuut="Inhoud">Betreft het plan van de gemeente Den Haag om meer koopzondagen in te stellen.</item>
         <item attribuut="Rubriek">Handel en economie (Binnenlandse handel) Inkomen en rechtspositie (Werktijden)</item>
         <item attribuut="Trefwoorden">Werktijden Winkels</item>
         <item attribuut="Vindplaats">Kamervragen met antwoord 1997-1998, nr. 79, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="RPF">Van Dijke</persoon>
         </item>
         <item attribuut="Datum_reaktie">1997-10-02</item>
         <item attribuut="Datum_indiening">1997-08-29</item>
         <item attribuut="Document-id">KVR5756</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="159" allpagenumbers="159 160" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5756" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="79" onderwerp="" indiendatum="1997-08-29">
         <vrager partij="RPF" oorsprong="parlement">Van Dijke</vrager>
         <vraagt-aan/>
      </vraagdata>
      <antwoorddata antwoorddatum="1997-10-2">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het feit dat de gemeente Den Haag van plan is meer koopzondagen in te stellen? <voetnoot nummer="1"/>
      </vraag>
      <vraag nummer="2" voetnoot="2">Is het hoofdmotief <voetnoot nummer="2"/>, namelijk de weglek van koopkracht naar Amsterdam en Rotterdam, niet in strijd met de winkeltijdenwet? Zo ja, wat denkt u hieraan te doen? </vraag>
      <vraag nummer="3">Kan de aanleg van een tunnel reden zijn om ter compensatie de winkeldeuren op zondag te openen? Valt dit onder een «plotseling opkomende bijzondere omstandigheid»? Is extra opening in een dergelijk geval aan een tijdslimiet gebonden? </vraag>
      <vraag nummer="4">Wat vindt u van het feit dat het besluit voor openstelling op zondag in Den Haag zijn grond heeft in het aandringen van het Haagse grootwinkelbedrijf? </vraag>
      <vraag nummer="5">Welke motieven heeft de gemeente Rotterdam gebruikt om alle zondagen de winkels de mogelijkheid te geven open te zijn? Is dit het toeristische motief? Welke criteria worden er in dit geval gehanteerd om te veronderstellen dat het centrum van Rotterdam toeristisch is? </vraag>
      <noten afkomstig="vraag">
         <noot nummer="1" datum="1997-08-26" bron="De Volkskrant">De Volkskrant, 26 augustus 1997</noot>
         <noot nummer="2">Afdeling Voorlichting en Externe Betrekkingen van Gemeente Den Haag</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Op grond van de Winkeltijdenwet mogen gemeenten winkels vrijstellen van de verplichte zon- en feestdagensluiting. Naast een ongeclausuleerde mogelijkheid op basis van artikel 3, eerste lid, van de wet om per deel van de gemeente winkels tot ten hoogste 12 keer per jaar een dergelijke vrijstelling te verlenen, mogen gemeenten ondermeer ten behoeve van het op de gemeente of een deel daarvan gerichte toerisme winkelopening op zon- en feestdagen toestaan. Artikel 3, derde lid, onder sub a van de wet biedt hun hiertoe de mogelijkheid. Navraag bij de gemeente Den Haag leert, dat deze gemeente voornoemde toeristenbepaling benut om het winkels in het centrum toe te staan elke eerste zondag van de maand geopend te zijn. Van de mogelijkheid om op grond van artikel 3, eerste lid van de wet, koopzondagen te organiseren maakte de gemeente tot voor kort slechts beperkt gebruik. De gemeenteverordening bepaalde dat dienaangaande maximaal 6 dagen per jaar worden aangewezen. Op 11 september jongstleden is deze mogelijkheid door de gemeenteraad echter uitgebreid tot het wettelijke maximum van 12 kalenderdagen per jaar. Aangezien de gemeente Den Haag hiermee binnen de haar gegeven bevoegdheden van de Winkeltijdenwet blijft, acht ik dit aanvaardbaar. </antwoord>
      <antwoord nummer="3">De Winkeltijdenwet geeft in artikel 4, eerste lid, gemeenten de bevoegdheid ten behoeve van plotseling opkomende bijzondere omstandigheden een vrijstelling van de verplichte winkelsluiting op zon- en feestdagen te verlenen. Onder plotseling opkomende bijzondere omstandigheden wordt hierbij gedacht aan omstandigheden welke niet waren te voorzien, zoals bijvoorbeeld natuurrampen. Ten tijde van de dreigende overstromingen in het rivierenland in 1995 is bijvoorbeeld van de equivalent van deze bepaling in de Winkelsluitingswet 1976 gebruik gemaakt om de geëvacueerde mensen, die op zondag naar hun woningen terug konden keren, de gelegenheid te geven op die zondagen boodschappen in huis te halen. De aanleg van een tunnel acht ik niet een dergelijke plotseling opkomende omstandigheid. Aangezien de aard van dergelijke plotseling opkomende omstandigheden het onmogelijk maakt vooraf te bezien hoeveel tijd hiermee gemoeid gaat zijn extra openstellingen van winkels op basis van deze bepaling niet aan een wettelijke tijdslimiet gebonden. Zoals bij het antwoord op vraag 2 is aangegeven, is «een plotseling opkomende bijzondere omstandigheid» ook niet het motief geweest voor de gemeente. </antwoord>
      <antwoord nummer="4">Zoals hierboven reeds is aangegeven hoeft een gemeente geen verantwoording aan de rijksoverheid af te leggen voor het al dan niet gebruik maken van de in artikel 3, eerste lid van de Winkeltijdenwet gegeven bevoegdheid om voor ten hoogste 12 kalenderdagen een vrijstelling van de verplichte winkelsluiting op zon- en feestdagen te verlenen. Besluiten daaromtrent vallen volledig binnen de autonome beslissingsbevoegdheid op lokaal niveau. Ik acht het niet passend mij daarover een oordeel te vellen. </antwoord>
      <antwoord nummer="5">Zoals de vraagsteller reeds veronderstelt, is op grond van de toerismebepaling in de Winkeltijdenwet door de gemeenteraad van Rotterdam aan de winkels in het centrum een vrijstelling van de verplichte zon- en feestdagensluiting verleend. De gemeente deelt dienaangaande mede dat met name in het centrum een voor de gemeente belangrijke toeristische industrie is gevestigd. Hierbij wijst zij op Rotterdam Waterstad, musea en evenementen. Deze waren in 1996 goed voor ca. 72 mln. bezoekers. Zij besteedden daarbij ca. f 211 miljoen. Met de realisatie van het museum Asklepion, de permanente expositie World Port Experience en de realisatie van een grote watersporthaven wordt voor de komende jaren een verdere groei van de toeristische sector verwacht. Naast de permanente toeristische attracties vormden ook de evenementen in de Rotterdamse binnenstad een belangrijke trekpleister voor toeristen. Deze evenementen worden vrijwel uitsluitend in het weekend (zaterdag en zondag) georganiseerd. Het aantal evenementen (Marathon van Rotterdam, Wereldhavendagen, Antilliaans Carnaval, het Rotterdamse Straatfestival enz.) en het aantal bezoekers neemt daarbij nog jaarlijks toe. In 1996 bezochten ca. 3 mln. mensen deze evenementen. De bestedingen die hiermee gepaard gingen bedroegen ca. f 82 mln. De conclusie van de gemeenteraad, dat het centrumdeel voldoende toeristisch is voor een toepassing van de toerismebepaling uit de Winkeltijdenwet lijkt daarmee gerechtvaardigd. </antwoord>
      <noten afkomstig="antwoord"/>
   </antwoorden>
</kvr>
