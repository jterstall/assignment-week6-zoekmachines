<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eijsink (PvdA) aan de minister van Defensie en de staatssecretaris van Onderwijs, Cultuur en Wetenschap, Van Bijsterveldt-Vliegenthart, over de opleidingen «Uniformberoepen» van het Deltion College te Zwolle. (Ingezonden 2 maart 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27650
</item>
         <item attribuut="Inhoud">Vragen naar aanleiding van artikel 'Deltion leidt de onderofficieren van de toekomst op' (De Stentor, 27 februari 2007). Indiener wil weten of bedoelde vooropleiding voor een functie in de krijgsmacht op vmbo niveau 3 alleen aan het Lyceum Uniformberoepen en Sport van het Deltion College gevolgd worden, of het een experiment is. Indiener vraagt zich af of de 'militaire keuring' als toelatingseis voor deze opleiding, deze richting niet al te nadrukkelijk neerzet als voorportaal voor een baan bij Defensie.</item>
         <item attribuut="Rubriek">Beroepsonderwijs en volwasseneneducatie (Algemeen) Veiligheidsbeleid en defensie (Algemeen) Voortgezet onderwijs (Algemeen)</item>
         <item attribuut="Trefwoorden">Krijgsmacht Mbo Vmbo</item>
         <item attribuut="Vindplaats">Kamervragen met antwoord 2006-2007, nr. 1105, Tweede Kamer</item>
         <item attribuut="Vraagnr_bij_indiening">2060708560</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Eijsink</persoon>
         </item>
         <item attribuut="Datum_reaktie">2007-03-30</item>
         <item attribuut="Datum_indiening">2007-03-02</item>
         <item attribuut="Document-id">KVR27650</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2347" allpagenumbers="2347 2348" vetnummer="2060708560" code="0607tkkvr1105" lopendefooter="Tweede Kamer, vergaderjaar 2006–2007, Aanhangsel" filenaam="KVR27650" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1105" onderwerp="" indiendatum="2007-03-2">
         <vrager partij="PvdA" oorsprong="parlement">Eijsink</vrager>
         <vraagt-aan>de minister van Defensie en de staatssecretaris van Onderwijs, Cultuur en Wetenschap, Van Bijsterveldt-Vliegenthart,</vraagt-aan>
      </vraagdata>
      <antwoorddata antwoorddatum="2007-03-30">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder>de staatssecretaris van Onderwijs, Cultuur en Wetenschap Van Bijsterveldt-Vliegenthart</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het artikel «Deltion leidt de onderofficieren van de toekomst op»? <voetnoot nummer="1"/>
      </vraag>
      <vraag nummer="2">Kan deze vooropleiding voor een functie in de Krijgsmacht op vmbo 3 niveau alleen aan het Lyceum Uniformberoepen én Sport van het Deltion College gevolgd worden? Zo ja, betreft het hier een experiment of proef? Zo ja, wat zijn de randvoorwaarden en doelstellingen van deze proef? Hoe transparant is een en ander opgezet, ook naar andere onderwijsinstellingen, de onderwijsinspectie en de Kamer? Wanneer en hoe wordt dit experiment geëvalueerd? </vraag>
      <vraag nummer="3">Indien de evaluatie positief uitvalt, bent u dan van zins om andere vmbo-instellingen te stimuleren om deze opleiding ook elders aan te bieden? </vraag>
      <vraag nummer="4">Onderschrijft u de mening dat deze opleiding geen éénrichtingsverkeer richting Defensie is? Welke garanties zijn er voor de betreffende leerlingen dat dit in de praktijk ook de facto niet het geval zal zijn? </vraag>
      <vraag nummer="5">Hoe is een «militaire keuring» als toelatingseis voor deze opleiding te rijmen met de brede(re) opzet van de opleiding dan alleen als voorportaal voor een baan bij de Krijgsmacht? </vraag>
      <vraag nummer="6">Hoe is de privacy voor de leerlingen gewaarborgd met betrekking tot deze keuringsgegevens die in handen komen van Defensie? </vraag>
      <vraag nummer="7">Is bij de opzet van deze opleiding en de doorstroom naar een militaire defensiefunctie rekening gehouden met het «Verdrag tegen kindsoldaten»? Wordt de drempel van 18 jaar voor feitelijke instroom in een militaire Defensiefunctie – door expliciete (contractuele) instemming van de (dan meerderjarige) betrokkene – volledig gewaarborgd? </vraag>
      <noten afkomstig="vraag">
         <noot nummer="1" datum="2007-02-27" bron="De Stentor">De Stentor, 27 februari 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 3">Anders dan de vraag suggereert gaat het om een mbo-opleiding en niet om een vmbo-opleiding. Er is geen sprake van een experiment of proef, maar van het voortzetten van een bestaande ontwikkeling. De Koninklijke Landmacht maakt al enige jaren met succes gebruik van instroomopleidingen op mbo-niveau 1 en 2, waarbij leerlingen van Regionale Opleidingen Centra geworven worden voor functies op het niveau soldaat/korporaal. Om de instroommogelijkheden ook uit te breiden naar het niveau van onderofficiersfuncties wordt dit opleidingsconcept verruimd naar mbo-niveau 3 en 4. Voor het schooljaar 2007–2008 is een aantal ROC’a benaderd die zowel ervaring hebben met instroomopleidingen voor de Koninklijke Landmacht als met de mbo-opleiding «Sport en Bewegen». Het Deltion College was bereid om samen met de Koninklijke Landmacht de nieuwe instroomopleiding «Sport en Bewegen» te ontwikkelen. Het is de bedoeling dit opleidingstraject volgend voorjaar bij meer ROC’a aan te bieden. Daartoe vinden sinds begin maart besprekingen plaats tussen diverse ROC’a , brancheorganisaties en de Koninklijke Landmacht. Doelstelling is om met ingang van het schooljaar 2008/2009 meerdere instroomopleidingen op mbo-niveau 3 aan te bieden. Het gaat daarbij om diverse opleidingsrichtingen, t.w. «bouw», «autotechniek», «ict», «techniek», «zorg» en «vrede en veiligheid». Als vanzelfsprekend wordt op basis van de resultaten, waaronder de instroom bij defensie, uiteindelijk vastgesteld of de opleiding in de aangeboden vorm al dan niet gecontinueerd wordt. </antwoord>
      <antwoord nummer="4">De basis van de opleiding is een civiel opleidingsprofiel met bijbehorend diploma. In de praktijk betekent het dat leerlingen de leerstof krijgen aangeboden in de context van het militaire beroep. Indien een leerling aan het einde van de opleiding besluit om niet naar de onderofficiersopleiding van de Koninklijke Landmacht te gaan biedt het behaalde diploma voldoende basis voor een baan in de civiele sport- en bewegingsbranche. </antwoord>
      <antwoord nummer="5">De leerling wordt met instemming van zijn wettelijke vertegenwoordiger vooraf gescreend. Daarbij wordt vastgesteld of de leerling na het afronden van de opleiding zal kunnen worden aangenomen bij de Koninklijke Landmacht. Leerlingen die daartoe niet geschikt worden bevonden, kunnen het reguliere civiele opleidingstraject Sport en Bewegen kiezen. Het vroegtijdig vaststellen van ongeschiktheid voor het militaire beroep voorkomt teleurstelling later in het traject. </antwoord>
      <antwoord nummer="6">Het Dienstencentrum Medische Keuringen voert de medische screening uit. Dit is geen aanstellingskeuring. Het dienstencentrum handelt voor wat betreft de bescherming van persoonlijke gegevens naar bepalingen zoals die in de Wet op de Bescherming Persoonsgegevens zijn aangegeven. De privacy van de leerlingen is daarmee gewaarborgd. </antwoord>
      <antwoord nummer="7">Leerlingen zijn bij aanvang van de opleiding minimaal 16 jaar. De opleiding duurt 2 tot 2,5 jaar. Gedurende de opleiding is geen sprake van feitelijke instroom in een Defensiefunctie. Op het tijdstip waarop de leerling de opleiding heeft afgerond, kiest voor een baan bij Defensie en als militair kan worden aangesteld, heeft deze dus de leeftijd van 18 jaar al bereikt. </antwoord>
      <noten afkomstig="antwoord"/>
   </antwoorden>
</kvr>
