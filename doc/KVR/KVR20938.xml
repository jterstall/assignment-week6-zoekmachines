<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de ministers van Buitenlandse Zaken, van Defensie en van Binnenlandse Zaken en Koninkrijksrelaties over de publicatie van het Britse Â«Butler reportÂ». (Ingezonden 16 juli 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20938
</item>
         <item attribuut="Inhoud">Het Butler-rapport betreft een onderzoek naar de inlichtingenvergaring en beoordeling ten aanzien van de dreiging met massavernietingswapens door Irak in het Verenigd Koninkrijk.</item>
         <item attribuut="Rubriek">Criminaliteit en openbare orde (Inlichtingen- en veiligheidsdiensten) Veiligheidsbeleid en defensie (Militair materieel) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Groot-BrittanniÃ« Inlichtingen- en veiligheidsdiensten Irak Oorlogen Wapens</item>
         <item attribuut="Vindplaats">Kamervragen met antwoord 2003-2004, nr. 2123, Tweede Kamer</item>
         <item attribuut="Vraagnr_bij_indiening">2030418150</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2004-08-23</item>
         <item attribuut="Datum_indiening">2004-07-16</item>
         <item attribuut="Document-id">KVR20938</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4485" allpagenumbers="4485 4486" vetnummer="2030418150" code="0304tkkvr2123" lopendefooter="Tweede Kamer, vergaderjaar 2003–2004, Aanhangsel" filenaam="KVR20938" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2123" onderwerp="" indiendatum="2004-07-16">
         <vrager partij="PvdA" oorsprong="parlement">Koenders</vrager>
         <vraagt-aan>de ministers van Buitenlandse Zaken, van Defensie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2004-08-23">
         <antwoorder functie="minister" ministerie="Defensie">Kamp</antwoorder>
         <mede-antwoorder>de ministers van Buitenlandse Zaken en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van de publicatie van het Britse «Butler report», inzake onderzoek naar de inlichtingenvergaring en -beoordeling ten aanzien van de dreiging met massavernietigingswapens door Irak, in het Verenigd Koninkrijk? <voetnoot nummer="1"/>
      </vraag>
      <vraag nummer="2" voetnoot="2">Geeft het Butler-rapport de Nederlandse regering aanleiding opnieuw te verifiëren op basis van welke buitenlandse inlichtingen zij de dreiging met massavernietigingswapens door Irak heeft beoordeeld? Zo ja, waarom? Zo neen, waarom niet? <voetnoot nummer="2"/>
      </vraag>
      <vraag nummer="3">Hoe beoordeelt u de motivatie van Lord Butler dat het van groot belang is in dezen volledige openbaarheid te betrachten in relatie tot het Britse parlement en het publiek en dat daarom de stap is genomen belangrijke inlichtingen openbaar te maken? </vraag>
      <vraag nummer="4">Deelt u de opvatting dat het ook voor Nederland van publiek belang is een zo groot mogelijke openbaarheid te betrachten ten aanzien van de wijze waarop de Nederlandse beoordeling van de dreiging met massavernietigingswapens door Irak heeft plaatsgevonden? Zo neen, waarom niet? </vraag>
      <vraag nummer="5">Wat is uw oordeel over: a. de uitspraak van Lord Butler dat er slechts beperkte inlichtingen beschikbaar waren met betrekking tot de pogingen van Irak de nucleaire en raketprogramma’s te herstarten; b. zijn conclusie dat inlichtingenrapporten die de productie van biologische wapens in Irak bewezen achtten, niet accuraat waren; c. zijn conclusie dat er geen «recent intelligence» was waaruit bleek dat Irak een urgenter en groter gevaar was vanwege mogelijk bezit van massavernietigingswapens dan sommige andere landen; d. zijn oordeel dat het een ernstig gebrek is dat in het Britse rapport van september 2002 (onder meer met betrekking tot de «45 minutes claim») de «thinness of the intelligence» niet werd meegenomen; e. zijn oordeel dat er een probleem was met de effectieve toepassing van de normale controleprocedures ter verifiëring van inlichtingen? Heeft informatie van de Britse inlichtingendiensten op deze specifieke punten A t/m E mede de basis gevormd voor uitlatingen gedaan door de verschillende leden van het kabinet ten aanzien van de dreiging met massavernietigingswapens van Irak? Zo ja, in welke mate en op welke manier? </vraag>
      <vraag nummer="6">Heeft Nederland op alle relevante punten uit het Butler-rapport de via het Verenigd Koninkrijk ontvangen informatie altijd eigenstandig laten verifiëren door de MIVD en AIVD? Zo neen, waarom niet? </vraag>
      <vraag nummer="7">Vereisen de conclusies van het rapport van Lord Butler een nadere nuancering van de door de Nederlandse regering gedane uitspraken over de dreiging met massavernietigingswapens door Irak, met betrekking tot zowel de periode vóór als na de uiteindelijke inval in Irak? </vraag>
      <noten afkomstig="vraag">
         <noot nummer="1" datum="2004-07-14" bron="BBC News" titel="Butler report">BBC News, 14 juli 2004: «Butler report»</noot>
         <noot nummer="2" datum="2004-07-14" bron="BBC News" titel="Serious flaws in Iraq intelligence">BBC News, 14 juli 2004: «Serious flaws in Iraq intelligence»</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Nee. De regering heeft zich in haar oordeelsvorming primair laten leiden door de openbare rapportages van Unmovic, Unscom en het IAEA. Voorzover inlichtingen van buitenlandse inlichtingendiensten bij de oordeelsvorming zijn betrokken, is dat alleen gebeurd nadat deze inlichtingen zijn getoetst door Nederlandse inlichtingen- en veiligheidsdiensten. Zoals u eerder is bericht, is deze toetsing over het algemeen nuancerend van aard geweest (zie TK 23 432, nr. 94 en nr. 166). </antwoord>
      <antwoord nummer="3 en 4">Gelet op de aard en het onderwerp van het onderzoek van de commissie-Butler, dat op verzoek van de Britse regering is uitgevoerd, lag de openbaarmaking van bepaald inlichtingenmateriaal volgens de Britse regering in de rede. Hoewel Lord Butler onderstreepte dat in zijn rapport een ongekende hoeveelheid inlichtingenmateriaal openbaar is gemaakt, bepleitte hij echter geen «volledige openbaarheid». Voorts deelde hij mee dat veel inlichtingenmateriaal niet in het rapport kon worden opgenomen om het functioneren van de inlichtingendiensten niet te compromitteren. Vanaf 1991 heeft de regering de Tweede Kamer herhaaldelijk ingelicht over vermeende en vastgestelde verboden wapenprogramma’s in Irak en daarbij steeds zo groot mogelijke openheid betracht. Zij ziet in het rapport van de commissie-Butler geen aanleiding om inlichtingenmateriaal openbaar te maken. </antwoord>
      <antwoord nummer="5">Aangezien de regering geen inzicht heeft in de werkwijze en het kennisniveau van buitenlandse inlichtingendiensten, onthoudt zij zich van een zelfstandig oordeel over het rapport. Zij heeft kennisgenomen van de reactie daarop van de Britse regering. Overigens waarschuwt de commissie-Butler er voor nu al tot definitieve conclusies te komen ten aanzien van de vraag of Irak over massavernietigingswapens beschikte. De commissie acht het op grond van huidige inzichten onwaarschijnlijk dat Irak beschikte over een omvangrijk arsenaal aan chemische of biologische wapens dat voor gevechtsdoeleinden kon worden ingezet. Niettemin acht de commissie de conclusie gerechtvaardigd dat Irak de intentie («strategic intention») behield om te beschikken over verboden wapens, met inbegrip van kernwapens, en dat het regime het bezit van dergelijke wapens zou nastreven na beëindiging van de VN-wapeninspecties en opheffing van de sancties. De commissie-Butler stelt vast dat het regime voor dit doel activiteiten ontplooide die in strijd waren met VN-resoluties. Voorts stelt de commissie vast dat Irak ballistische raketten ontwikkelde met een groter bereik dan onder VN-Veiligheidsraadsresoluties was toegestaan. Zie hiervoor paragraaf 474 van het rapport. Voorzover inlichtingen van Britse inlichtingendiensten bij de oordeelsvorming van de regering inzake Irak zijn betrokken, is dat alleen gebeurd nadat deze inlichtingen zijn getoetst door Nederlandse inlichtingen- en veiligheidsdiensten. Zie ook het antwoord op vraag 2. </antwoord>
      <antwoord nummer="6">De regering heeft alle van de Britse inlichtingendiensten verkregen informatie slechts bij oordeelsvorming inzake Irak betrokken nadat deze was getoetst door de Nederlandse inlichtingen- en veiligheidsdiensten. Zie ook de antwoorden van de regering van 21 oktober 2003 op vragen over een rapportage van de Britse veiligheidsdiensten betreffende Irak (23 432, nr. 129). </antwoord>
      <antwoord nummer="7">Nee. </antwoord>
      <noten afkomstig="antwoord"/>
   </antwoorden>
</kvr>
