<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gesthuizen (SP) aan de staatssecretaris van Economische Zaken over ongevraagde sms-reclame. (Ingezonden 4 mei 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28330
</item>
         <item attribuut="Inhoud">Vragen naar aanleiding bericht in Trouw (2 mei 2007): KPN stuurt ongevraagd reclame per sms aan prepaid-klanten die hun tegoed per sms opvragen. De OPTA stelt dat KPN op grond van artikel 11.7 Telecommunicatiewet eerst toestemming moet vragen aan de ontvanger of hij deze ongevraagde elektronische communicatie accepteert. Indiener is verbaasd dat OPTA niet wil optreden tegen deze schending van de wet.</item>
         <item attribuut="Rubriek">Communicatie, media en informatievoorziening (Reclame) Communicatie, media en informatievoorziening (Telecommunicatie)</item>
         <item attribuut="Trefwoorden">Reclame SMS</item>
         <item attribuut="Vindplaats">Kamervragen met antwoord 2006-2007, nr. 1737, Tweede Kamer</item>
         <item attribuut="Vraagnr_bij_indiening">2060714330</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gesthuizen</persoon>
         </item>
         <item attribuut="Datum_reaktie">2007-06-04</item>
         <item attribuut="Datum_indiening">2007-05-04</item>
         <item attribuut="Document-id">KVR28330</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3677" allpagenumbers="3677 3678" vetnummer="2060714330" code="0607tkkvr1737" lopendefooter="Tweede Kamer, vergaderjaar 2006–2007, Aanhangsel" filenaam="KVR28330" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1737" onderwerp="" indiendatum="2007-05-4">
         <vrager partij="SP" oorsprong="parlement">Gesthuizen</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2007-06-4">
         <antwoorder functie="staatssecretaris" ministerie="Economische Zaken">Heemskerk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van het artikel <voetnoot nummer="1"/>over het feit dat KPN ongevraagd reclame stuurt per sms aan prepaid-klanten die hun tegoed per sms opvragen? </vraag>
      <vraag nummer="2">Deelt u de mening van de Onafhankelijke Post en Telecommunicatie Autoriteit (OPTA) dat het hier gaat om ongevraagde elektronische communicatie in de zin van artikel 11.7 van de Telecommunicatiewet, en dat KPN derhalve eerst toestemming moet vragen aan de ontvanger? Zo neen, waarom niet? </vraag>
      <vraag nummer="3">Bent u ervan op de hoogte dat de OPTA heeft aangegeven niet te zullen optreden tegen deze schending van de wet? Onderschrijft u de stelling dat de OPTA de hoeder van de consument op de telecommunicatiemarkt behoort te zijn, en dat de OPTA daarom te allen tijde moet optreden tegen marktpartijen die zich niet aan de wet houden, ook indien het om een test gaat? Zo neen, waarom niet? </vraag>
      <vraag nummer="4">Bent u van plan actie te ondernemen, zodat de OPTA alsnog gaat optreden? Zo ja, wat gaat u doen? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-05-2" bron="Trouw">Trouw, 2 mei 2007</noot>
      </noten>
   </vragen>
   <antwoorden aantal="4">
      <antwoord nummer="1">Ja. Het betreft een eerste proefproject bij bestaande prepaid klanten die hun beltegoed opvragen. Aan het gratis bericht dat door de klant daarop wordt ontvangen, wordt door KPN een additionele boodschap toegevoegd. Het betreft hier overigens geen apart sms bericht. </antwoord>
      <antwoord nummer="2">Navraag bij de OPTA heeft uitgewezen dat er omtrent dit initiatief nog geen klachten zijn ontvangen. OPTA heeft KPN gevraagd om informatie over de pilot. De verkregen informatie wordt op dit moment door OPTA geanalyseerd. OPTA heeft over dit geval dan ook nog geen definitieve mening geformuleerd. Wel is reeds duidelijk dat het tijdens dit proefproject om een informatieve dienst gaat, waarin het saldo van het beltegoed wordt gemeld, aangevuld met reclame voor producten van derden. Het is aan de OPTA om uitspraak te doen of hierbij sprake is van ongevraagde elektronische communicatie als bedoeld in artikel 11.7, eerste lid, van de Telecommunicatiewet én of hiertegen opgetreden zou moeten worden. Overigens heeft KPN haar klanten vooraf geïnformeerd en houdt zij gedurende een periode van zes weken de reacties van haar klanten scherp in de gaten, juist omdat zij wil onderzoeken hoe klanten dit ervaren. Dit gebeurt zowel reactief (via het call center) als proactief ( KPN belt zelf steekproefsgewijs naar haar klanten die een dergelijk bericht hebben ontvangen om hun mening hierover te verkrijgen). De pilot kan zonodig tussentijds worden stopgezet. Vanuit economisch perspectief ben ik van mening dat het bedrijfsleven niet direct belemmerd mag worden bij het zoeken naar een nieuw «business model» door middel van een experiment. Het spreekt vanzelf dat een adequate consumentenbescherming daarbij niet uit het oog mag worden verloren. Ook een pilot moet voldoen aan de eisen van de wet. </antwoord>
      <antwoord nummer="3" voetnoot="1">Neen. De stelling zoals die is verwoord, is niet correct. De toezichthouder (OPTA) beoordeelt voordat hij een onderzoek start de ernst van een mogelijke overtreding om de opportuniteit van handhaving te bepalen. OPTA doet dit aan de hand van criteria die zien op de ernst van de zaak, zoals beschreven in haar handhavingsbeleid <voetnoot nummer="1"/>. Overigens zijn er, zoals bij vraag 2 vermeld, geen klachten ingediend door consumenten bij OPTA via de website www.spamklacht.nl. </antwoord>
      <antwoord nummer="4">Neen, zie antwoord 2 en 3. </antwoord>
      <noten afkomstig="antwoord">
         <noot nummer="1">Handhavingsbeleid spam, bijlage bij het de Beleidsregels Boetetoemeting OPTA, www.opta.nl</noot>
      </noten>
   </antwoorden>
</kvr>
