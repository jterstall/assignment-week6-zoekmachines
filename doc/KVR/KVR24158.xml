<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de minister van Justitie over een samenlevingscontract tussen twee vrouwen en een man. (Ingezonden 27 september 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24158
</item>
         <item attribuut="Inhoud">Vragen naar aanleiding van bericht in Reformatorisch Dagblad (23 september 2005) over een echtpaar uit Roosendaal dat bij de notaris een samenlevingscontract heeft getekend met hun gezamenlijke vriendin. Indiener vraagt hoe dit contract te rijmen is met het verbod op polygamie en welke de juridische effecten kunnen zijn van 'de nu gesloten constructie', in het licht van de wettelijke bepalingen voor duurzaam samenwonen.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">Samenlevingsvormen</item>
         <item attribuut="Vindplaats">Kamervragen met antwoord 2005-2006, nr. 219, Tweede Kamer</item>
         <item attribuut="Vraagnr_bij_indiening">2050600330</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2005-10-26</item>
         <item attribuut="Datum_indiening">2005-09-27</item>
         <item attribuut="Document-id">KVR24158</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="469" allpagenumbers="469 470" vetnummer="2050600330" code="0506tkkvr219" lopendefooter="Tweede Kamer, vergaderjaar 2005–2006, Aanhangsel" filenaam="KVR24158" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="219" onderwerp="" indiendatum="2005-09-27">
         <vrager partij="SGP" oorsprong="parlement">Van der Staaij</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-10-26">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het bericht waar dat een Roosendaals echtpaar bij de notaris een samenlevingscontract heeft getekend met hun gezamenlijke vriendin? <voetnoot nummer="1"/>
      </vraag>
      <vraag nummer="2">Hoe beoordeelt u een dergelijk samenlevingscontract? </vraag>
      <vraag nummer="3">Wordt het verbod op polygamie met deze constructie niet omzeild? </vraag>
      <vraag nummer="4">Is het – op grond van de vigerende wetgeving – een notaris toegestaan een dergelijk samenlevingscontract voor drie personen op te stellen? Is een dergelijk contract rechtsgeldig? </vraag>
      <vraag nummer="5">Wat zijn de juridische effecten (mede in het licht van de wettelijke bepalingen ten aanzien van het duurzaam samenwonen) van de nu gesloten constructie? </vraag>
      <vraag nummer="6">Bent u bereid om stappen te zetten, die het onmogelijk maken om samenlevingscontracten met drie of meer personen te sluiten? </vraag>
      <vraag nummer="7">Wat zijn de mogelijkheden om het inmiddels gesloten samenlevingscontract alsnog te ontbinden? Wilt u deze mogelijkheden benutten? </vraag>
      <noten afkomstig="vraag">
         <noot nummer="1" datum="2005-09-23" bron="Reformatorisch Dagblad">Reformatorisch Dagblad, 23 september 2005</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De desbetreffende notaris acht zich op grond van zijn geheimhoudingsplicht niet vrij om van de akte inzage of afschrift te verlenen. De geheimhoudingsplicht wordt in het onderhavige geval niet doorbroken doordat «bij of krachtens de wet anders is bepaald» (vgl. artikel 22 van de Wet op het notarisambt). Blijkens artikel 49 van de Wet op het notarisambt mag de notaris van de tot zijn protocol behorende notariële akten niet aan derden afschrift, uittreksel of grosse dan wel inzage geven, maar uitsluitend aan partijen bij de akte of bijvoorbeeld personen die een recht ontlenen aan de inhoud van de akte. Met de concrete inhoud van het contract ben ik dus niet bekend. In het algemeen merk ik op, dat contracten die een feitelijk bestaande samenwoning en/of samenleving van meer dan twee personen regelen, op zich een nuttige, ordenende functie kunnen vervullen. </antwoord>
      <antwoord nummer="3">De regel van artikel 33 Boek 1 BW «Een persoon kan tegelijkertijd slechts met één andere persoon door het huwelijk verbonden zijn» is hier niet geschonden. Er is immers geen tweede huwelijk in de zin van artikel 30lid 2 Boek 1 BW, dat wil zeggen een huwelijk gesloten ten overstaan van de ambtenaar van de burgerlijke stand, tot stand gekomen. Echtgenoten die een samenlevingscontract met een derde persoon sluiten, kunnen dus niet daardoor de huwelijkse staat met die persoon bewerkstelligen. Van polygamie is in de onderhavige situatie evenmin sprake. Het misdrijf van artikel 237 Sr. ziet op het opzettelijk aangaan van een dubbel huwelijk en voorts het aangaan van een huwelijk in de wetenschap dat de wederpartij daardoor een dubbel huwelijk aangaat. «Huwelijk» wordt ook hier opgevat als het «burgerlijk» huwelijk, dus het huwelijk zoals de wet dit uitsluitend erkent. </antwoord>
      <antwoord nummer="4">De vigerende wetgeving houdt in dat een notaris verplicht is zijn diensten te weigeren wanneer naar zijn redelijke overtuiging de werkzaamheid die van hem verlangd wordt leidt tot strijd met het recht of de openbare orde, wanneer zijn medewerking wordt verlangd bij handelingen die kennelijk een ongeoorloofd doel of gevolg hebben of wanneer hij andere gegronde redenen voor weigering heeft (artikel 21 Wet op het notarisambt). De notaris heeft meegedeeld zijn diensten niet op een van deze gronden te hebben kunnen of moeten weigeren. Ten aanzien van de vraag of een contract als hier aan de orde, rechtsgeldig is het volgende. Het is op zich niet in strijd met het recht of de openbare orde of een andere in artikel 21 van de Wet op het notarisambt genoemde grond, dat een echtpaar aspecten van samenwonen en samenleven met nog een derde persoon notarieel regelt. Vanzelfsprekend kan het samenlevingscontract geen gevolg hebben indien en voor zover dit in strijd zou zijn met het recht. De geldigheid van (onderdelen van) een samenlevingscontract als hier aan de orde kan, anders gezegd, slechts in het concrete geval worden beoordeeld. Ik vertrouw dat een notaris die meewerkt aan een samenlevingscontract waarbij meer dan twee partijen betrokken zijn, in het bijzonder zal letten op de vraag of het contract niet in strijd is met het recht, en dit zal doen juist ook in het belang van de betrokken partijen. Het laatste woord over de geldigheid van (onderdelen van) een samenlevingscontracten als hier aan de orde is, in geval van verschil van mening tussen partijen of van niet-acceptatie door derden, uiteindelijk aan de rechter. </antwoord>
      <antwoord nummer="5">Verwezen zij naar hetgeen ik bij de vorige vraag ten aanzien van de rechtsgeldigheid van zulke contracten heb opgemerkt. </antwoord>
      <antwoord nummer="6">Er is geen reden om contracten die aspecten van samenwonen en samenleven regelen en uit dien hoofde een nuttige, ordenende functie vervullen te verbieden. Ik heb ook geen reden om aan te nemen dat de notaris bij de opstelling ervan niet zal trachten te blijven binnen de grenzen van hetgeen het geldende recht toelaat. </antwoord>
      <antwoord nummer="7">Zoals uit het antwoord op vraag 2 moge blijken weet ik niet of er voor ontbinding aanleiding zou kunnen zijn. Overigens beschik ik niet over mogelijkheden om het onderhavige samenlevingscontract te ontbinden als daar aanleiding voor zou zijn. Alleen de partijen bij de akte kunnen hun overeenkomst wijzigen of beëindigen. </antwoord>
      <noten afkomstig="antwoord"/>
   </antwoorden>
</kvr>
