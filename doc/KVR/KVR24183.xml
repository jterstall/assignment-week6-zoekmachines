<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rouvoet en Slob (beiden ChristenUnie) aan de minister van Onderwijs, Cultuur en Wetenschap en de staatssecretaris van Buitenlandse Zaken (Europese Zaken) over het vertolken van vergaderingen naar het Nederlands (binnen de Raad van de EU). (Ingezonden 5 oktober 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24183
</item>
         <item attribuut="Inhoud">Vragen naar aanleiding van een bericht in het Nederlands Dagblad van 1 oktober 2005 dat alleen een beperkt aantal EU-vergaderingen op hoog niveau en een twintigtal ambtelijke werkgroepen nog automatisch worden getolkt in het Nederlands.</item>
         <item attribuut="Rubriek">Cultuur en taal (Nederlandse taal) Internationale betrekkingen (Europese Unie)</item>
         <item attribuut="Trefwoorden">EU Nederlandse taal Vertalers</item>
         <item attribuut="Vindplaats">Kamervragen met antwoord 2005-2006, nr. 242, Tweede Kamer</item>
         <item attribuut="Vraagnr_bij_indiening">2050600920</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="ChristenUnie">Rouvoet</persoon>
            <persoon partij="ChristenUnie">Slob</persoon>
         </item>
         <item attribuut="Datum_reaktie">2005-10-27</item>
         <item attribuut="Datum_indiening">2005-10-05</item>
         <item attribuut="Document-id">KVR24183</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="517" allpagenumbers="517 518" vetnummer="2050600920" code="0506tkkvr242" lopendefooter="Tweede Kamer, vergaderjaar 2005–2006, Aanhangsel" filenaam="KVR24183" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="242" onderwerp="" indiendatum="2005-10-5">
         <vrager partij="ChristenUnie" oorsprong="parlement">Rouvoet</vrager>
         <vrager partij="ChristenUnie" oorsprong="parlement">Slob</vrager>
         <vraagt-aan>de minister van Onderwijs, Cultuur en Wetenschap en de staatssecretaris van Buitenlandse Zaken (Europese Zaken)</vraagt-aan>
      </vraagdata>
      <antwoorddata antwoorddatum="2005-10-27">
         <antwoorder functie="staatssecretaris" ministerie="Buitenlandse Zaken ">Nicolaï</antwoorder>
         <mede-antwoorder>de minister van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het bericht «Prestige kost Nederland al gauw te veel geld»? <voetnoot nummer="1"/>
      </vraag>
      <vraag nummer="2">Klopt het dat alleen een beperkt aantal vergaderingen op hoog niveau en een twintigtal ambtelijke werkgroepen nog automatisch worden getolkt in het Nederlands? </vraag>
      <vraag nummer="3">Klopt het dat dit het gevolg is van de uitbreiding van de EU met tien nieuwe lidstaten en het daaruit voortvloeiende systeem van «request and pay»? </vraag>
      <vraag nummer="4">Wat vindt u van het commentaar van een hoge Nederlandse ambtenaar van de Commissie «Als je hecht aan je eigen Nederlandse identiteit en aan de aanwezigheid van het Nederlands in Europa, is dit een redelijk dramatische ontwikkeling», zoals weergegeven in bovengenoemd artikel? </vraag>
      <vraag nummer="5">Hoeveel kost het om alle vergaderingen naar het Nederlands te vertolken? </vraag>
      <vraag nummer="6">Is de regering bereid deze investering te doen? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-10-1" bron="Nederlands Dagblad">Nederlands Dagblad, 1 oktober 2005</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Nee. Sinds de uitbreiding in mei 2004 met tien lidstaten is het aantal officiële talen van de EU toegenomen van 11 tot 20. Op politiek niveau wordt altijd van en naar alle 20 officiële talen getolkt. Voor vertolking van bijeenkomsten van hoogambtelijke comités zijn de arrangementen sinds de uitbreiding in de meeste gevallen niet gewijzigd. Voor bijeenkomsten van ambtelijke werkgroepen, enkele duizenden per jaar, is het «request and pay» systeem ingevoerd om een oplossing te vinden voor de capaciteitsproblematiek waarmee de Raad is geconfronteerd sinds de uitbreiding. Zowel het tolkenapparaat als de beschikbare vergaderzalen moeten worden aangepast. Daarmee is enige tijd gemoeid. Het «request and pay» systeem voor ambtelijke werkgroepen beoogt in de eerste plaats te voorzien in een goed verloop van de voorbereidende werkzaamheden voor besluiten van de Raad. Voor een twintigtal werkgroepen is besloten een volledig talenregime te handhaven. Voor ambtelijke werkgroepen waarvoor voor de uitbreiding reeds een beperkt talenregime gold (bijvoorbeeld op het terrein van het Gemeenschappelijk Buitenlands en Veiligheidsbeleid) is besloten dat beperkte regime te handhaven. </antwoord>
      <antwoord nummer="4">Het Nederlands heeft een sterke positie in de Europese Unie: met 22 miljoen nederlandstaligen is het Nederlands de zevende taal in de EU. Het Nederlandse beleid ten aanzien van het talenregime in de Europese Unie onderkent deze positie en gaat uit van vier basisprincipes: – de volledige gelijkberechtiging van alle nationale talen van EU-lidstaten; – de positie van talen als cultureel erfgoed mag niet eroderen als gevolg van het Europees integratieproces; – culturele verscheidenheid, dat wil zeggen behoud van veeltaligheid; en – de burger van de Unie dient altijd de gelegenheid te hebben met de EU-instellingen te kunnen communiceren in een officiële taal naar keuze. Naar het oordeel van de regering wordt met het «request and pay» systeem aan deze basisprincipes geen afbreuk gedaan. Daarnaast wijst de ervaring tot nu toe niet uit dat de kwaliteit van de voorbereiding van besluitvorming in de Raad door de invoering van dit systeem is verminderd. </antwoord>
      <antwoord nummer="5 en 6">De kosten van vertolking naar het Nederlands in alle werkgroepen liggen hoger dan de voor Nederland en België gezamenlijk beschikbare enveloppe van 2 miljoen euro per jaar die op dit moment vrijwel volledig wordt uitgeput. Zij laten zich niet alleen uitdrukken in geld, maar ook in operationele consequenties. Een ruimere aanvraag van vertolking naar het Nederlands leidt tot vergelijkbare aanvragen van andere lidstaten, met als gevolg dat de capaciteit van de beschikbare tolken en vergaderzalen wordt overschreden. Daarmee is een goede voorbereiding van de besluitvorming in de Raad niet gediend. </antwoord>
      <noten afkomstig="antwoord"/>
   </antwoorden>
</kvr>
