<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit en Kant (beiden SP) aan de ministers van Sociale Zaken en Werkgelegenheid en van Volksgezondheid, Welzijn en Sport over een aanvullende ziektekostenverzekering. (Ingezonden 3 maart 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9809
</item>
         <item attribuut="Inhoud">Betreft het recht op bijzondere bijstand.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Ziektekostenverzekeringen</item>
         <item attribuut="Vindplaats">Kamervragen met antwoord 1998-1999, nr. 1766, Tweede Kamer</item>
         <item attribuut="Vraagnr_bij_indiening">2989908750</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">De Wit</persoon>
            <persoon partij="SP">Kant</persoon>
         </item>
         <item attribuut="Datum_reaktie">1999-07-16</item>
         <item attribuut="Datum_indiening">1999-03-03</item>
         <item attribuut="Document-id">KVR9809</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3545" allpagenumbers="3545 3546" vetnummer="2989908750" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9809" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1766" onderwerp="" indiendatum="1999-03-3">
         <vrager partij="SP" oorsprong="parlement">De Wit</vrager>
         <vrager partij="SP" oorsprong="parlement">Kant</vrager>
         <vraagt-aan>de ministers van Sociale Zaken en Werkgelegenheid en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="16 juli 1999), zie ook Aanhangsel Handelingen nr. 1043, vergaderjaar 1998–1999">
         <antwoorder functie="minister" ministerie="Sociale Zaken en Werkgelegenheid">De Vries</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Herinnert u zich het antwoord op kamervragen over collectieve aanvullende gemeentelijke verzekeringen waarin u stelt dat «de keuze voor een aanvullende ziektekostenverzekering geen invloed heeft op het recht op bijzondere bijstand» en dat «als de belanghebbende is aangesloten bij een andere aanvullende verzekering dan de collectieve, dat niet aan te merken is als tekortschietend besef van verantwoordelijkheid en mag dat feit niet de verlening van de bijzondere bijstand in de weg staan»? 1, 2 Is de circulaire hierover inmiddels naar de gemeenten gestuurd en kan de Kamer hiervan een afschrift krijgen? </vraag>
      <vraag nummer="2">Geldt datzelfde ook indien de belanghebbende is aangesloten bij een «gewone» aanvullende verzekering maar niet het toppakket heeft genomen? </vraag>
      <vraag nummer="3">Is het u bekend, dat er gemeenten zijn zoals bijvoorbeeld Heteren, die uitgaan van het duurste pakket als voorliggende voorziening waarbij voor veel behandelingen 100% vergoeding geldt, en dientengevolge een belanghebbende met het gewone pakket waarbij een maximumpercentage en een maximumbedrag aan vergoedingen geldt, toch niet in aanmerking komt voor bijzondere bijstand? Zo ja, vindt u het terecht dat de gemeente het duurste pakket aanwijst als aanliggende voorziening en bent u bereid de gemeenten hierover te informeren? </vraag>
      <vraag nummer="4">Is het u bekend dat het in Heteren gaat om het zogenaamde ideaalpakket van Amicon (25 gulden per persoon per maand) als het «gewone» pakket en het zogenaamde toppakket (37,50 per persoon per maand) als duurste pakket? Zo ja, kunt u zich voorstellen dat deze hoge bedragen een financiële drempel zijn voor mensen met lage inkomens? </vraag>
      <vraag nummer="5">Is het u bovendien bekend dat Amicon voor het zogenaamde toppakket medische selectie toepast en dus niet iedereen hier voor in aanmerking komt? Zo ja, wat is uw mening hierover in het algemeen en in relatie met het feit dat dit pakket aangemerkt wordt als voorliggende voorziening? </vraag>
      <vraag nummer="6">Is het u bekend dat Amicon per 1 januari jl. de orthodontie uit het gewone pakket heeft gehaald en mensen hiervoor nu een toppakket moeten nemen maar hiervoor niet in aanmerking komen indien het betreffende kind binnen 12 maanden hulp nodig heeft? Zo ja, wat vindt u van deze gang van zaken? </vraag>
      <vraag nummer="7">Bent u van mening dat de toegankelijkheid van de tandzorg op deze manier nog goed geregeld is? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="488">Aanhangsel Handelingen, nr. 488, Vergaderjaar 1998–1999.</noot>
         <noot nummer="2" documenttype="Kamervragen" documentnummer="489">Aanhangsel Handelingen, nr. 489, Vergaderjaar 1998–1999.</noot>
      </noten>
   </vragen>
   <antwoorden aantal="4">
      <antwoord nummer="1">Ja. In augustus 1999 zal ik de bedoelde circulaire naar de gemeenten sturen, gelijktijdig met informatie over een aantal andere onderwerpen in het kader van de bijzondere bijstand en het gemeentelijk inkomensondersteuningsbeleid. Een afschrift van de circulaire zal dan aan uw Kamer worden gezonden. </antwoord>
      <antwoord nummer="2, 3 en 4">De gemeente Heteren heeft geen collectieve aanvullende ziekenfondsverzekering afgesloten. Bij de verlening van bijzondere bijstand in medische kosten maakt de gemeente Heteren onderscheid tussen belanghebbenden die wel en die niet zijn aangesloten bij Amicon. Is de belanghebbende niet aangesloten bij Amicon dan wordt de aanvraag op de individuele merites beoordeeld. Voor belanghebbenden die wel zijn aangesloten bij Amicon hanteerde de gemeente aanvankelijk als uitgangspunt dat rekening moest worden gehouden met de vergoeding die de belanghebbende zou kunnen ontvangen op basis van het zogenaamde «Toppakket» dat deze maatschappij als aanvullende verzekering aanbiedt. In verband met de verhoging van de premie naar f 37,– per maand en de invoering van een medische selectie in dat pakket heeft de gemeente Heteren besloten om thans het zogenaamde «Ideaalpakket» als uitgangspunt te nemen. De premie van dit pakket bedraagt f 25,– per maand. Bijstandsgerechtigden krijgen een korting van Amicon, waardoor zij f 17,50 per maand betalen. De uitvoering van de bijzondere bijstand is beleidsmatig en financieel gedecentraliseerd naar de gemeenten. Tot de aspecten waarmee de gemeenten bij de invulling van hun beleid rekening dienen te houden behoren het complementaire karakter van de Algemene bijstandswet en het zware accent dat die wet legt op de eigen verantwoordelijkheid van de betrokkene voor de voorziening in het bestaan. De wijze waarop de gemeente Heteren deze aspecten thans in haar beleid betrokken heeft, geeft mij geen aanleiding tot bemerkingen. </antwoord>
      <antwoord nummer="5 en 6">De aanvullende ziektekostenverzekering is een aangelegenheid waarover ik geen zeggenschap heb. Ziekenfondsen stellen zelf het pakket samen, stellen de daarvoor te betalen premie vast en bepalen de voorwaarden waaronder een dergelijke verzekering kan worden afgesloten. Een voorwaarde kan zijn dat een verzekering niet kan worden afgesloten, of een bepaalde vergoeding wordt uitgesloten omdat de verzekerde zich pas verzekert als hij de aanvullend verzekerde zorg nodig heeft. Zoals is aangegeven in de antwoorden op de eerdere Kamervragen waarnaar vraag 1. verwijst, is het zogenaamde toppakket alleen dan een voorliggende voorziening als de belanghebbende daar feitelijk bij is aangesloten. Of een dergelijk pakket als uitgangspunt heeft te gelden bij de beoordeling van het betoonde besef van verantwoordelijkheid behoort tot de beleidsvrijheid van de gemeenten. De hoogte van de premie en met name de medische selectie zijn elementen die de gemeente dient te betrekken bij de individuele beoordeling van aanvragen om bijzondere bijstand in de medische kosten. </antwoord>
      <antwoord nummer="7">Ik zie geen aanleiding om terug te komen op het kabinetsstandpunt dat tandzorg voor de eigen verantwoordelijkheid van de verzekerde kan komen met dien verstande dat de jeugd een goed tandheelkundig pakket voor rekening van de ziekenfondsverzekering wordt geboden en volwassenen aanspraak hebben op preventief onderhoud. In dat licht bezien, sta ik ook nog achter de getroffen maatregel dat orthodontie slechts voor rekening van de ziekenfondsverzekering kan komen indien het gaat om zeer ernstige afwijkingen. </antwoord>
      <noten afkomstig="antwoord"/>
   </antwoorden>
</kvr>
