<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Krom en Miltenburg (beiden VVD) aan de minister en de staatssecretaris van Verkeer en Waterstaat over de toegankelijkheid van stations voor minder validen en senioren. (Ingezonden 15 juni 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28723
</item>
         <item attribuut="Inhoud">Vragen naar aanleiding van een bericht in de Rotterdamse editie van Metro van 11 juni 2007 over de slechte toegankelijkheid van station Schiedam-Centrum voor minder validen en senioren. Indieners vragen de staatssecretaris deze situatie te verbeteren en bij toekomstige aanleg of verbouwing van statuions de eisen voor toegankelijkheid mee te nemen. Ook vragen zij om een overzicht van stations die momenteel nog onvoldoende toegankelijk zijn en van de maatregelen die de staatssecretaris kan en wil nemen om deze situatie te verbeteren.</item>
         <item attribuut="Rubriek">Verkeer, vervoer en waterstaat (Openbaar vervoer) Welzijn (Lichamelijk gehandicapten) Welzijn (Ouderen)</item>
         <item attribuut="Trefwoorden">Lichamelijk gehandicapten Openbaar vervoer Ouderen</item>
         <item attribuut="Vindplaats">Kamervragen met antwoord 2006-2007, nr. 2092, Tweede Kamer</item>
         <item attribuut="Vraagnr_bij_indiening">2060718390</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">De Krom</persoon>
            <persoon partij="VVD">Miltenburg</persoon>
         </item>
         <item attribuut="Datum_reaktie">2007-07-04</item>
         <item attribuut="Datum_indiening">2007-06-15</item>
         <item attribuut="Document-id">KVR28723</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4431" allpagenumbers="4431 4432" vetnummer="2060718390" code="0607tkkvr2092" lopendefooter="Tweede Kamer, vergaderjaar 2006–2007, Aanhangsel" filenaam="KVR28723" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2092" onderwerp="" indiendatum="2007-06-15">
         <vrager partij="VVD" oorsprong="parlement">De Krom</vrager>
         <vrager partij="VVD" oorsprong="parlement">Miltenburg</vrager>
         <vraagt-aan>de minister en de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-07-4">
         <antwoorder functie="staatssecretaris" ministerie="Verkeer en Waterstaat">Huizinga-Heringa</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het artikel «Mensen kruipen met rolstoel de trap op»? <voetnoot nummer="1"/>
      </vraag>
      <vraag nummer="2">Is het waar dat de bereikbaarheid van station Schiedam-Centraal voor minder validen en senioren zwaar te wensen overlaat? Zo ja, sinds wanneer? </vraag>
      <vraag nummer="3">Kunt u verklaren hoe het mogelijk is dat een recent volledig verbouwd station niet voldoet aan de wensen van minder validen en senioren? Welke maatregelen wilt u of kunt u nemen om de situatie op station Schiedam zo snel mogelijk te verbeteren? </vraag>
      <vraag nummer="4">Kunt u toezeggen dat deze eisen voortaan wel worden meegenomen bij de aanleg of verbouwing van nieuwe stations, zoals Utrecht c.s. en Den Haag c.s? </vraag>
      <vraag nummer="5">Kunt u een overzicht geven van de stations die op dit moment nog onvoldoende toegankelijk zijn voor mindervaliden en senioren? </vraag>
      <vraag nummer="6">Welke maatregelen kunt en wilt u nemen om dit te verbeteren? Op welke termijn gaat u dit doen? Welke financiële consequenties heeft dit? </vraag>
      <vraag nummer="7">Bent u bereid om best-practices op het gebied van toegankelijkheid van het Openbaar Vervoer (OV) voor minder validen en senioren kenbaar te maken onder concessieverleners? Bent u bereid om bij de verbetering van aanbestedingsprocessen van OV-concessies de toegankelijkheid prominent onder de aandacht te brengen? </vraag>
      <noten afkomstig="vraag">
         <noot nummer="1" datum="2007-06-11" bron="Metro, editie Rotterdam">Metro, editie Rotterdam, 11 juni 2007</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Zie mijn antwoord op vraag 3. </antwoord>
      <antwoord nummer="3">In 2005 is het station Schiedam-Centraal verbouwd en tevens toegankelijk gemaakt voor mensen met een functiebeperking. Bij de verbouwing is ook de lichtstraat boven perron 2/3 vervangen. Tijdens de najaarsstorm van 2005 is een deel van de lichtstraat vernield en vlak voordat het dak gerepareerd zou worden heeft de storm van 2006 nog meer vernielingen veroorzaakt. Tijdelijke voorzieningen hebben niet kunnen voorkomen dat er hemelwater in de lift op perron 2/3 terecht is gekomen. Deze wateroverlast maakte de lift onveilig en daarom is de lift enkele maanden buiten gebruik geweest. Inmiddels zijn er extra voorzieningen getroffen en is de lift weer in gebruik. Binnen twee weken starten de voorbereidende werkzaamheden voor de reparatie van de kap. Midden november zullen alle werkzaamheden zijn afgerond. </antwoord>
      <antwoord nummer="4">De eisen voor toegankelijkheid zijn toentertijd meegenomen bij de verbouw van station Schiedam-Centraal. Het station is dus uitgerust met liften. Alle nieuw te bouwen en grootschalig te verbouwen stations in Nederland zullen voldoen aan de eisen uit de zgn. Nota Basisstation van ProRail. In deze Nota Basisstation staan de eisen waaraan een nieuw station dient te voldoen. Hierin zijn ook toegankelijkheidseisen opgenomen. Deze toegankelijkheidsmaatregelen zijn en worden derhalve meegenomen in het ontwerp en verbouwing van stations zoals Utrecht CS en Den Haag CS. </antwoord>
      <antwoord nummer="5">In het Implementatieplan Toegankelijkheid van NS en ProRail (u toegezonden bij brief van 29 september 2006, (Kamerstuk 23 645, nr. 144) staan de stations opgenomen die tot 2030 stapsgewijs zullen worden aangepakt voor volledige toegankelijk voor mensen in een rolstoel. </antwoord>
      <antwoord nummer="6">In het hiervoor genoemde Implementatieplan Toegankelijkheid van NS en ProRail staan de maatregelen opgenomen die ProRail gaat nemen om de toegankelijkheid op stations te verbeteren. Het betreft hier: a. maatregelen die binnen enkele jaren worden gerealiseerd op alle stations in Nederland (bijvoorbeeld de obstakelvrije routes van het voorplein tot de trein, passende auditieve en visuele reisinformatie en plaatsing van service- en alarmzuilen) en; b. maatregelen met een langere doorlooptijd, zoals de plaatsing van liften en aanpassing van perrons naar de Europese norm op 220 stations ten behoeve van de gelijkvloerse instap naar de trein. Deze laatste groep maatregelen wordt gefaseerd doorgevoerd i.v.m. de instroom van treinen met een lage vloerinstap. Het heeft namelijk geen zin om perrons te verlagen als er nog geen nieuwe treinen met een lage vloer rijden. De uitvoering van het Implementatieplan valt voor wat betreft de maatregelen die samenhangen met het verbeteren van de hoofdspoorweginfrastructuur onder de reguliere beheerwerkzaamheden van ProRail. ProRail neemt jaarlijks in het beheerplan de maatregelen uit het Implementatieplan op, die zij in het desbetreffende jaar gaat uitvoeren. Deze maatregelen zullen, mits voldoende onderbouwd, worden gefinancierd via de jaarlijkse door ProRail te ontvangen subsidie voor beheer en instandhouding. Ik heb voor deze door ProRail uit te voeren toegankelijkheidsmaatregelen, 405 miljoen euro gereserveerd in de periode tot 2030. </antwoord>
      <antwoord nummer="7">Mijn ministerie heeft het CROW – het nationale kennisplatform voor infrastructuur, verkeer, vervoer en openbare ruimte – opdracht gegeven een handboek Toegankelijkheid collectief personenvervoer samen te stellen. Daarin zijn technische normen opgenomen, afkomstig uit uiteenlopende regelgeving danwel uit technische aanbevelingen voor toegankelijkheid. Een zestal delen zijn sinds oktober 2005 verschenen, waaronder Bussen en Reis- en route-informatie. Het nog te verschijnen deel OV-Rail zal samengesteld worden op basis van de komende Europese norm, TSI-PRM (de technische specificaties voor interoperabiliteit voor mensen met een functiebeperking) en op basis het Implementatieplan Toegankelijkheid van NS en ProRail. Dit deel van het handboek zal ingaan op de vormgeving van een optimaal toegankelijk OV-railsysteem. Het handboek dient als hulpmiddel voor railbeheerders, concessieverleners in het openbaar vervoer, openbaar vervoerautoriteiten, ontwerpers en aannemers alsmede voor de rail- en busvervoerders. Het CROW-handboek wordt breed onder de aandacht gebracht. Voor de uitwisseling van gegevens over de beleidsaanpak op het gebied van toegankelijk openbaar vervoer tussen decentrale OV-autoriteiten heeft mijn ministerie voorts in 2006 het initiatief genomen tot de start van het Kenniscentrum To-Do (Toegankelijkheid en Doelgroepenvervoer), ondergebracht bij het Kennisplatform Verkeer en Vervoer (KpVV). Via een website, bijeenkomsten en een digitale Nieuwsbrief worden «best practices» op het gebied van toegankelijk openbaar vervoer overgedragen en uitgewisseld. </antwoord>
      <noten afkomstig="antwoord"/>
   </antwoorden>
</kvr>
