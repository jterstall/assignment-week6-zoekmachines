<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Knops (CDA), Eijsink (PvdA) en Boekestijn (VVD) aan de minister van Defensie over financiële problemen bij Defensie. (Ingezonden 8 juni 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28720
</item>
         <item attribuut="Inhoud">Vragen naar aanleiding van bericht 'Defensie zo goed als blut' (De Telegraaf, 2 juni 2007): als gevolg van tegenslagen zoals het nog steeds niet operationeel zijn van het softwaresysteem 'Speer' zou er een kostenoverschrijding van 120 miljoen euro zijn ontstaan. Hierdoor zouden onder meer grote oefeningen geschrapt moeten worden. Indieners willen weten of genoemd Telegraaf-artikel inderdaad gebaseerd is op een gelekt vertrouwelijk stuk. Welke maatregelen worden genomen naar aanleiding van dit lek en eerdere lekken? Indieners dringen aan op spoedige opheldering over de financiële situatie en perspectieven bij Defensie.</item>
         <item attribuut="Rubriek">Communicatie, media en informatievoorziening (Hard- en software) Overheidsfinanciën (Overheidsuitgaven) Veiligheidsbeleid en defensie (Algemeen)</item>
         <item attribuut="Trefwoorden">Defensie Overheidsuitgaven Software</item>
         <item attribuut="Vindplaats">Kamervragen met antwoord 2006-2007, nr. 2089, Tweede Kamer</item>
         <item attribuut="Vraagnr_bij_indiening">2060717680</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="CDA">Knops</persoon>
            <persoon partij="PvdA">Eijsink</persoon>
            <persoon partij="VVD">Boekestijn</persoon>
         </item>
         <item attribuut="Datum_reaktie">2007-07-04</item>
         <item attribuut="Datum_indiening">2007-06-08</item>
         <item attribuut="Document-id">KVR28720</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4425" allpagenumbers="4425 4426" vetnummer="2060717680" code="0607tkkvr2089" lopendefooter="Tweede Kamer, vergaderjaar 2006–2007, Aanhangsel" filenaam="KVR28720" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2089" onderwerp="" indiendatum="2007-06-8">
         <vrager partij="CDA" oorsprong="parlement">Knops</vrager>
         <vrager partij="PvdA" oorsprong="parlement">Eijsink</vrager>
         <vrager partij="VVD" oorsprong="parlement">Boekestijn</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="2007-07-4">
         <antwoorder functie="minister" ministerie="Defensie">Van Middelkoop</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennis genomen van het artikel «Defensie zo goed als blut»? <voetnoot nummer="1"/>
      </vraag>
      <vraag nummer="2">Klopt het dat dit artikel is gebaseerd op een gelekt vertrouwelijk stuk? </vraag>
      <vraag nummer="3">Welke maatregelen gaat u nemen naar aanleiding van dit lek en eerdere lekken? </vraag>
      <vraag nummer="4">Klopt het dat de munitievoorraden tot een minimum gedaald zijn, dat de marine vaardagen moeten worden ingeleverd en dat grote oefeningen geschrapt worden? </vraag>
      <vraag nummer="5">Klopt het dat het softwaresysteem Speer nog steeds niet operationeel is en dat er een kostenoverschrijding van € 120 miljoen is? Hoe gaat u deze overschrijding bekostigen? </vraag>
      <vraag nummer="6">Bent u bereid de Kamer nog vóór de behandeling van de Voorjaarsnota te informeren over de financiële situatie en perspectieven bij Defensie? </vraag>
      <noten afkomstig="vraag">
         <noot nummer="1" datum="2007-06-2" bron="De Telegraaf">De Telegraaf, 2 juni 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het artikel is gebaseerd op een intern werkdocument ter voorbereiding op de defensiebegroting 2008. Uit de inhoud blijkt dat het een conceptversie betreft waarover nog besluitvorming moet plaatsvinden. Hoewel aan het document geen rubricering was toegekend, was de inhoud nadrukkelijk niet bedoeld voor buitenstaanders en dus vertrouwelijk van aard. </antwoord>
      <antwoord nummer="3">De Beveiligingsautoriteit van Defensie verricht een intern huishoudelijk onderzoek naar het lekken. Dit onderzoek is nog niet voltooid. Overigens wordt ieder incident door de Beveiligingsautoriteit onderzocht met als doel herhaling zoveel mogelijk te voorkomen. </antwoord>
      <antwoord nummer="4">De munitievoorraden van Defensie zijn gedaald, maar niet zodanig dat de lopende operaties hierdoor in gevaar zijn gekomen. Als gevolg van de inzet in Afghanistan is meer munitie verbruikt dan gebruikelijk. Daarnaast zijn, om logistieke redenen, munitievoorraden verplaatst naar het inzetgebied. Hierdoor zijn de munitievoorraden in Nederland gedaald. De voorraden worden weer aangevuld, maar voor bepaalde soorten munitie gelden lange levertijden waardoor het langer duurt voordat voorraden weer het gewenste niveau bereiken. Er is op dit moment geen sprake van een beperking van vaardagen bij de marine of het schrappen van grote oefeningen om financiële redenen. </antwoord>
      <antwoord nummer="5">ERP/MF (SPEER) is een meerjarig programma dat zich richt op de verbetering van de materieellogistieke en financiële processen. De invoering van het ERP softwarepakket SAP is onlosmakelijk verbonden met dit programma. Dit pakket is nu inderdaad nog niet operationeel, maar ontwerp en bouw zijn in een gevorderd stadium. Het financiële deel van SAP zal in 2008 in werking treden. Vanaf eind 2008 vindt stapsgewijs de invoering van het materieellogistieke deel plaats. In het najaar van 2006 is het programma SPEER herijkt. De resultaten daarvan heb ik u gemeld in mijn brief van 17 oktober 2006 (30 800 X, nr. 28). Het investeringsbudget is door deze herijking gestegen van € 188 miljoen naar € 241 miljoen. In 2007 wordt daarnaast eenmalig een bedrag van € 7 miljoen besteed aan een voorziening voor het kunnen installeren en draaien van SAP software (SAP hosting). Uw vraag houdt verband met een aanpassing en een verbetering van de ICT-infrastructuur, de exploitatiekosten voor het beheer van SAP en achterstallig onderhoud bij het beheer van materieellogistieke data. Over de financiële aspecten hiervan zult u worden geïnformeerd in de begroting 2008. </antwoord>
      <antwoord nummer="6">De voorjaarsnota heeft betrekking op de wijzigingen in de begroting van het lopende jaar. U heeft inmiddels een brief ontvangen waarin de staatssecretaris en ik de hoofdlijnen van het defensiebeleid voor de komende jaren uiteenzetten, nadrukkelijk onder het beslag van de besluitvorming over de begroting door het kabinet in augustus a.s. Gelijktijdig met de defensiebegroting voor 2008 die de derde dinsdag van september wordt gepresenteerd, ontvangt het parlement een brief waarin onze voornemens uitgebreider zijn onderbouwd en toegelicht. </antwoord>
      <noten afkomstig="antwoord"/>
   </antwoorden>
</kvr>
