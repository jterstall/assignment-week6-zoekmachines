<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wessels en Scheltema-de Nie (beiden D66) over gevolgen van de grondwet voor grensprovincies. (Ingezonden 8 januari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6466
</item>
         <item attribuut="Inhoud">Betreft het belemmeren van grensoverschrijdende samenwerking van decentrale overheden.</item>
         <item attribuut="Rubriek">Staats- en bestuursrecht (Grondrechten) Staats- en bestuursrecht (Provincies)</item>
         <item attribuut="Trefwoorden">Grensregio's Grondwet Provincies</item>
         <item attribuut="Vindplaats">Kamervragen met antwoord 1997-1998, nr. 678, Tweede Kamer</item>
         <item attribuut="Afkomstig_van">Binnenlandse Zaken (BIZA)</item>
         <item attribuut="Indiener">
            <persoon partij="D66">Wessels</persoon>
            <persoon partij="D66">Scheltema-de Nie</persoon>
         </item>
         <item attribuut="Datum_reaktie">1998-02-09</item>
         <item attribuut="Datum_indiening">1998-01-08</item>
         <item attribuut="Document-id">KVR6466</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1381" allpagenumbers="1381 1382" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6466" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="678" onderwerp="" indiendatum="1998-01-8">
         <vrager partij="D66" oorsprong="parlement">Wessels</vrager>
         <vrager partij="D66" oorsprong="parlement">Scheltema-de Nie</vrager>
         <vraagt-aan/>
      </vraagdata>
      <antwoorddata antwoorddatum="1998-02-9">
         <antwoorder functie="staatssecretaris" ministerie="Binnenlandse Zaken">Van de Vondervoort</antwoorder>
         <mede-antwoorder>de minister van Binnenlandse Zaken en de staatssecretaris van Buitenlandse Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Hebt u kennis genomen van het essay «Limburg en de grondwet» dat recent ter gelegenheid van nieuwjaar is verschenen? </vraag>
      <vraag nummer="2">Deelt u de visie van de commissaris van de Koningin van de provincie Limburg, dat de grondwet grensprovincies onvoldoende instrumenten biedt voor het realiseren van bindende of regelgevende grensoverschrijdende samenwerking van decentrale overheden? Zo neen, waarom niet? Zo ja, bent u bereid maatregelen te nemen die een slagvaardige grensoverschrijdende samenwerking van decentrale overheden bevordert? </vraag>
      <vraag nummer="3">Hoe beoordeelt u de door de commissaris van de Koningin gedane suggestie om, in navolging van de al bestaande «Europatoets», structureel aan wetgeving een «grenslandtoets» te verbinden, opdat gewenste en ongewenste effecten van wetgeving aan beide zijden van landsgrenzen vooraf onderkend en zo mogelijk voorkomen kunnen worden? </vraag>
      <vraag nummer="4">Bent u bereid een inventarisatie op te stellen van de belangrijkste problemen rond grensoverschrijdende samenwerking en die aan de Kamer te doen toekomen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Nee, omdat de commissaris niet concreet aangeeft waar de huidige Grondwet tekort schiet. Dat er niet zozeer sprake is van een grondwettelijke leemte blijkt overigens uit de daarop volgende conclusie van de commissaris dat wijziging van onze huidige Grondwet niet nodig is «wanneer de rijksoverheid voldoende aandacht heeft voor de buitenlandse zaken met de directe buren en indien de wetgever voldoende ruimte geeft aan decentrale overheden». Ons zijn echter tot dusver geen geluiden uit andere grensregio’s ter ore gekomen, dat het rijk onvoldoende oog heeft voor de positie van de grensregio’s. Naar ons oordeel is het voor decentrale overheden mogelijk om, met gebruikmaking van de daartoe tot stand gebrachte internationale verdragen, op effectieve en slagvaardige wijze grensoverschrijdend samen te werken. De commissaris wijst zelf ook op de bestaande verdragen die samenwerking mogelijk maken. </antwoord>
      <antwoord nummer="3">Van de suggestie die de commissaris doet om aan wetgeving structureel een «grenslandtoets» te verbinden, zijn wij geen voorstander. Deze suggestie is gekoppeld aan het door oud-staatsraad J. M. Polak gelanceerde idee om een Raad voor de Wetgeving in te stellen, met als taak het adviseren van departementen bij de voorbereiding van wetten. Volgens de commissaris zou deze raad een belangrijke rol kunnen spelen bij het terugkoppelen van ervaringen die regio’s als Limburg hebben met Nederlandse wetten en vooral ook bij het uitbrengen van adviezen gericht op het afstemmen en harmoniseren van wetgevingsproducten aan beide zijden van de landsgrens. Wij zijn van mening dat een dergelijke «grenslandtoets» het wetgevingsproces aanzienlijk zou kunnen vertragen, waarbij het moeilijk zal zijn om daadwerkelijk tot afstemming, onderlinge aanpassing en harmonisatie van wetgeving te komen. Het is daarbij de vraag in hoeverre de knelpunten die in de praktijk optreden, van tevoren effectief kunnen worden vastgesteld. Indien er sprake is van duidelijke knelpunten in de grensoverschrijdende samenwerking die veroorzaakt worden door de Nederlandse wetgeving, dan ligt het in de rede dat de grensregio’s deze zelf rechtstreeks aan het rijk kenbaar maken. Daarbij kunnen zij ook wijzen op eventuele problemen die zij hebben met het instrumentarium dat hun ter beschikking staat. </antwoord>
      <antwoord nummer="4">In het kader van grensoverschrijdende samenwerking wordt op veel beleidsterreinen samengewerkt. Op al deze beleidsterreinen stuit men vroeg of laat – zeker als men een intensievere samenwerking beoogt – op verschillen in nationale wetgeving. Gelet op de breedte van de samenwerking is het niet mogelijk een overzicht te geven van alle Nederlandse wetten c.q. wetsartikelen die afwijken van de Duitse of Belgische wetgeving. Uit contacten met de euregio’s is de indruk verkregen dat belangrijke knelpunten worden ervaren op de terreinen ruimtelijke ordening, milieu, media/telecommunicatie en sociale zekerheid. Enkele rapporten dienaangaande, door de euregio’s opgesteld, zijn inmiddels aan de eerstverantwoordelijke bewindspersonen gezonden. Afstemming of harmonisatie van wetgeving is een proces van lange adem, zeker als dat in Europees verband dient te geschieden. Wel hechten wij eraan vast te stellen dat in de – gelukkig talrijke – gevallen waarin de wetgeving aan weerszijden van de grens beleidsvrijheid laat aan de wetstoepassers, men in de dagelijkse samenwerkingspraktijk vaak tot bevredigende oplossingen komt. </antwoord>
      <noten afkomstig="antwoord"/>
   </antwoorden>
</kvr>
