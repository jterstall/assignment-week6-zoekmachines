<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit (SP) en Dijsselbloem (PvdA) aan de ministers van Justitie en van Buitenlandse Zaken over het jaarverslag 2006 van de Nederlandse ambassade in Manilla. (Ingezonden 5 februari 2007); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27683
</item>
         <item attribuut="Inhoud">Vragen over de sterke stijging van het aantal visumaanvragen in de Filippijnen voor Nederland. Het zou gaan om au pairs. Al langer is bekend dat het meestal niet om au pairs gaat, maar om personen die willen werken in Nederland. Daarnaast is gebleken dat au pairs via criminele bendes de Filippijnen verlaten. Ondanks dat de IND van deze zaken op de hoogte is indiceert de IND tot afgifte van een vergunning.</item>
         <item attribuut="Rubriek">Arbeid (Overig) Criminaliteit en openbare orde (Persoonsregistratie en identificatie)</item>
         <item attribuut="Trefwoorden">Buitenlandse werknemers Filipijnen Visa</item>
         <item attribuut="Vindplaats">Kamervragen met antwoord 2006-2007, nr. 1130, Tweede Kamer</item>
         <item attribuut="Vraagnr_bij_indiening">2060707140</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2007-04-03</item>
         <item attribuut="Datum_indiening">2007-02-05</item>
         <item attribuut="Document-id">KVR27683</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2397" allpagenumbers="2397 2398" vetnummer="2060707140" code="0607tkkvr1130" lopendefooter="Tweede Kamer, vergaderjaar 2006–2007, Aanhangsel" filenaam="KVR27683" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1130" onderwerp="" indiendatum="2007-02-5">
         <vrager partij="SP" oorsprong="parlement">De Wit</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de ministers van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="3 april 2007), zie ook Aanhangsel Handelingen nr. 1021, vergaderjaar 2006–2007">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="11">
      <vraag nummer="1">Hebt u kennisgenomen van het jaarverslag 2006 van de Nederlandse ambassade in Manilla? </vraag>
      <vraag nummer="2">Hebt u een verklaring voor de stijging van het aantal visumaanvragen voor Nederland in het jaar 2006 (6.729) ten opzichte van 2005 (6.432)? </vraag>
      <vraag nummer="3">Hebt u eveneens een verklaring voor de daling van het aantal afwijzingen in 2006 (11,3%) ten opzichte van 2005 (17,5%)? </vraag>
      <vraag nummer="4" voetnoot="1">Kunt u bevestigen dat het aantal afgegeven au pair visa van 68 in 2005 is gestegen naar 228 in 2006, en dat over die afgifte «veelal negatief is geadviseerd door de post» <voetnoot nummer="1"/>maar toch tot afgifte is overgegaan omdat de Immigratie- en Naturalisatiedienst (IND) daartoe indiceerde? </vraag>
      <vraag nummer="5" voetnoot="1">Erkent u dat gebleken is dat het meestal niet gaat om au pairs maar om personen die willen werken in Nederland? <voetnoot nummer="1"/>Erkent u eveneens dat de Filippijnse regering deze au pairs ziet als «overseas workers» voor wie een apart (financieel) voortraject geldt voor het verkrijgen van een uitreisvergunning? Klopt het dat zij daardoor problemen ondervinden bij het verlaten van de Filippijnen en dat alleen mogelijk is door het doen van onderhandse betalingen? </vraag>
      <vraag nummer="6">Kunt u bevestigen dat over deze kwestie al sinds 1998 veelvuldig met u respectievelijk de IND is gecorrespondeerd? </vraag>
      <vraag nummer="7" voetnoot="1">Klopt het dat er bendes actief zijn in het «begeleiden» <voetnoot nummer="1"/>van au pairs naar Nederland, dat in de wachtrij voor de ambassade meisjes worden geronseld en dat er dus au pairs zijn die via criminele bendes de Filippijnen verlaten? </vraag>
      <vraag nummer="8">Kunt u specificeren om hoeveel personen het gaat in vraag 5 en 7? </vraag>
      <vraag nummer="9">Waarom indiceert de IND tot afgifte van een vergunning, nu deze op de hoogte is van deze praktijken? Wat vindt in dit verband van de in het jaarverslag gedane aanbeveling dat het advies van de ambassade voor de IND bindend moet zijn bij de afgifte van een au pair visum? </vraag>
      <vraag nummer="10">Weet u hoeveel van de aldus naar Nederland gekomen au pairs daadwerkelijk in het criminele circuit terechtkomen? </vraag>
      <vraag nummer="11">Weet u of deze praktijken ook in andere landen van waaruit au pairs naar Nederland komen aan de orde zijn? Zo ja, in welke landen? </vraag>
      <noten afkomstig="vraag">
         <noot nummer="1">Jaarverslag 2006 Nederlandse ambassade Filippijnen, pag. 3 en 4</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">De aangehaalde cijfers zien op alle visumaanvragen (inclusief visum kort verblijf), niet alleen op aanvragen om een machtiging tot voorlopig verblijf (mvv) voor verblijf als au pair. Het aantal visumaanvragen fluctueert per jaar. Uit het jaarverslag blijkt dat in 2004 het aantal visumaanvragen 6662 bedroeg, ruim 200 meer dan in 2005. Het aantal aanvragen voor een mvv voor verblijf in Nederland als au pair is wereldwijd gestegen. Volgens de registratie van de IND was in 2005 sprake van 1030 mvv-procedures, terwijl in 2006 sprake was van 1212 procedures. Voor Filippijnse au pairs was volgens de registratie van de IND in 2005 sprake van 230 mvv-procedures, en in 2006 van 310 procedures. Het aandeel van Filippijnse au pairs in dit totaal vertoont een geringe stijging van 22% naar 25%. De belangenvereniging van de au pair bemiddelingsbureaus, de Nederlandse Au Pair Organisatie (NAPO), heeft aangegeven dat deze toename goed verklaarbaar is. Het aanbod van au pairs uit de nieuwe lidstaten van de EU is volgens NAPO de laatste jaren drastisch afgenomen. Au pair bemiddelingsbureaus zijn als gevolg van de stijgende vraag naar au pairs in Nederland derhalve in andere delen van de wereld op zoek naar geschikte kandidaten. Daarnaast is de toename van het aantal Filippijnse au pairs te verklaren door het feit dat een tweetal Nederlandse bemiddelingsbureaus zich heeft gespecialiseerd in Filippijnse au pairs, zo stelt NAPO. </antwoord>
      <antwoord nummer="3">Zoals in het antwoord op vraag 2 is aangegeven, is de toename van het aantal Filippijnse au pairs volgens de NAPO te verklaren door het feit dat een tweetal Nederlandse bemiddelingsbureaus zich heeft gespecialiseerd in Filippijnse au pairs. Mogelijk dat dit ook een verklaring vormt voor de daling in het percentage afwijzingen. Immers, door professionele begeleiding bij het indienen van aanvragen kan de kwaliteit van de ingediende aanvragen en daarmee het inwilligingspercentage, toenemen. Dit valt evenwel niet met zekerheid vast te stellen. </antwoord>
      <antwoord nummer="4">Volgens de registratie van de IND heeft deze Dienst in 2005 in 133 gevallen de Nederlandse diplomatieke vertegenwoordiging gemachtigd een mvv af te geven aan Filippijnse au pairs, en in 2006 in 238 gevallen. Het verschil in registratie tussen de IND en de vertegenwoordiging valt te verklaren uit de verschillende registratiemomenten in de procedure. De IND en het ministerie van Buitenlandse Zaken zullen gezamenlijk de zaken bekijken waarin ondanks een negatief advies van de Nederlandse diplomatieke vertegenwoordiging in de Filippijnen de IND heeft besloten toch een mvv af te geven. </antwoord>
      <antwoord nummer="5">De afgelopen jaren zijn in individuele zaken meldingen ontvangen dat de Nederlandse vertegenwoordiging te Manilla twijfelde aan het cultureel karakter van het verblijf als au pair. In een aantal gevallen hebben dergelijke meldingen geleid tot afwijzing van de aanvraag om een machtiging tot voorlopig verblijf. Alle onderdanen van de Filippijnen die zich in het buitenland willen vestigen, moeten zich melden bij de «Commission on Filipinos Overseas». Deze commissie moet toestemming verlenen, voordat een Filippijnse onderdaan daadwerkelijk kan uitreizen. Men moet zich tegen betaling laten registreren en een voorbereidingsseminar bijwonen. De Filippijnse economie heeft groot belang bij de (geld-)overmakingen van deze arbeiders uit het buitenland. Daartegenover staat dat zij speciale leningen kunnen afsluiten en belastingvrij goederen kunnen importeren bij terugkeer naar de Filippijnen. De Filippijnse overheid heeft in 1997 een verbod ingesteld voor Filippijnse onderdanen om als au pair in het buitenland te gaan werken, waardoor zij niet via dit officiële traject toestemming kunnen krijgen naar het buitenland te vertrekken. Het verstrekken van een mvv door de Nederlandse ambassade staat echter los van de toestemming van de Filippijnse autoriteiten om het land te verlaten. Het Nederlandse toelatingsbeleid houdt geen rekening met uitreisverboden van andere overheden. Het gaat hier om een interne Filippijnse aangelegenheid die de au pair zelf met de eigen autoriteiten moet regelen. Dit is geen zaak voor de Nederlandse overheid. </antwoord>
      <antwoord nummer="6">Ja, over het uitreisverbod voor au pairs is inderdaad veelvuldig overleg gepleegd tussen het ministerie van Justitie, in het bijzonder de IND, en het ministerie van Buitenlandse Zaken. Daarin is vastgehouden aan het standpunt dat er voor de Nederlandse overheid geen reden is om mee te werken aan het Filippijnse uitreisverbod. </antwoord>
      <antwoord nummer="7">De Nederlandse vertegenwoordiging in Manilla deelt mede er slechts mee bekend te zijn dat bendes hun diensten aanbieden bij het begeleiden van de au pairs door de douane en immigratiedienst op het vliegveld in het kader van het Filippijnse uitreisverbod. </antwoord>
      <antwoord nummer="8">Nee, dit kan ik niet specificeren. De betrokken au pairs melden de IND uiteraard niet of zij bij de uitreis gebruik hebben gemaakt van de diensten van eerder genoemde bendes. </antwoord>
      <antwoord nummer="9">Medewerkers van de Nederlandse vertegenwoordigingen in het buitenland spelen een belangrijke rol bij de bestrijding van onwenselijk gebruik van de toelatingsprocedure. De IND betrekt de signalen van de Nederlandse vertegenwoordigingen dan ook bij de besluitvorming. In een aantal zaken van Filippijnse au pairs hebben signalen geleid tot afwijzing van de aanvraag om een mvv. De IND kan signalen van de diplomatieke of consulaire posten echter niet zonder meer overnemen. Een afwijzing zal namelijk gebaseerd moeten zijn op concrete en objectiveerbare feiten en omstandigheden. De individuele omstandigheden van het geval zullen daarbij een belangrijke factor van betekenis zijn. De IND zal een beslissing voor de rechter moeten kunnen verdedigen. Het bindend verklaren van het advies van de ambassade is dan ook niet aan de orde. </antwoord>
      <antwoord nummer="10">Anders dan in de berichtgeving in de media is gesuggereerd, komt uit het jaarverslag niet naar voren dat de betrokken au pairs in het criminele circuit terechtkomen. Navraag bij de diplomatieke vertegenwoordiging in de Filippijnen heeft uitgewezen dat er voor de ambassade geen indicatie is dat sprake is van vrouwenhandel. Wel is het vermoeden aanwezig dat misbruik wordt gemaakt van de au pair regeling in die zin dat men zonder tewerkstellingsvergunning meer huishoudelijke werkzaamheden verricht dan op grond van het au pair beleid is toegestaan. </antwoord>
      <antwoord nummer="11">Nee, hierover is mij niets bekend. </antwoord>
      <noten afkomstig="antwoord"/>
   </antwoorden>
</kvr>
