<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Volksgezondheid, Welzijn en Sport over sluiting van «De Witte Jas». (Ingezonden 21 februari 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13280
</item>
         <item attribuut="Inhoud">Vragen over sluiting van medisch centrum "De Witte Jas" in Amsterdam, waardoor daklozen, uitgeprocedeerde asielzoekers en arbeidsmigranten zijn aangewezen op zorg van huisartsen die illegalen willen behandelen.</item>
         <item attribuut="Rubriek">Gezondheidszorg (Algemeen) Welzijn (Overig) Welzijn (Vreemdelingen en asielzoekers)</item>
         <item attribuut="Trefwoorden">Gezondheidszorg Kansarmen</item>
         <item attribuut="Vindplaats">Kamervragen met antwoord 2000-2001, nr. 834, Tweede Kamer</item>
         <item attribuut="Vraagnr_bij_indiening">2000106950</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2001-03-12</item>
         <item attribuut="Datum_indiening">2001-02-21</item>
         <item attribuut="Document-id">KVR13280</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1731" allpagenumbers="1731 1732" vetnummer="2000106950" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13280" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="834" onderwerp="" indiendatum="2001-02-21">
         <vrager partij="SP" oorsprong="parlement">De Wit</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-03-12">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Wat is uw reactie op de sluiting van «De Witte Jas» in Amsterdam? Deelt u de mening dat zij een zeer belangrijke bijdrage heeft geleverd aan de visie dat medische zorg voor iedereen toegankelijk dient te zijn door haar duidelijke stellingname dat ook arbeidsmigranten, uitgeprocedeerde vluchtelingen en onverzekerde zwervers recht hebben op medische zorg? </vraag>
      <vraag nummer="2" voetnoot="1">Deelt u de vrees van de Amsterdamse Huisartsen Vereniging (AHV) dat chronisch zieke onverzekerden onder de sluiting zullen lijden? <voetnoot nummer="1"/>
      </vraag>
      <vraag nummer="3" voetnoot="2">Deelt u de zorgen van de AHV ten aanzien van de werkdruk van de nu al overbelaste huisartsen omdat vanwege de sluiting van «De Witte Jas» duizenden consulten overgenomen moeten worden door Amsterdamse huisartsen en omdat het hierbij ook nog over een groep mensen gaat die veel tijd kosten vanwege taalproblemen en maatschappelijke problemen? Zo ja, welke consequenties trekt u hieruit voor uw beleid, zeker omdat het recente onderzoek van het NIVEL <voetnoot nummer="2"/>vergelijkbare resultaten liet zien wat betreft werkdruk en complexiteit van de zorg? </vraag>
      <vraag nummer="4">Denkt u dat de tijd rijp is voor opheffing van «De Witte Jas», en dat het Koppelingsfonds voldoende garantie biedt dat mensen die niet verzekerd zijn alle noodzakelijke medische zorg krijgen? Zo ja, hoe rijmt u dat met de uitkomsten van het onderzoek van het NIVEL waaruit blijkt dat illegalen afhankelijk zijn van een groepje «illegaalvriendelijke» huisartsen? </vraag>
      <vraag nummer="5">Erkent u dat er onder andere problemen zijn met onbekendheid van hulpverleners met het fonds en dat afgezien wordt van declaratie vanwege de bureaucratische rompslomp? Zo ja, wat gaat u hieraan doen? </vraag>
      <vraag nummer="6">Is het onderzoeksresultaat dat in een vijfde van de gevallen waarin de huisarts verwijzing noodzakelijk vond, deze niet tot stand kwam vanwege de angst van patiënten om uitgezet te worden of omdat de instelling een financiële garantie vroeg, reden voor u om uw beleid aan te passen? Zo ja, bent u bijvoorbeeld bereid het fonds uit te breiden naar ziekenhuiszorg? </vraag>
      <vraag nummer="7">Vindt u het onderzoeksresultaat dat bij verloskundigen een kwart van de verwijzingen niet verwezenlijkt wordt en dat zwangerschapscontrole in veel gevallen niet volledig is verontrustend, zeker daar de Koppelingswet de zorg rond de geboorte «medisch noodzakelijk» is? Zo ja, wat gaat u hieraan doen? </vraag>
      <noten afkomstig="vraag">
         <noot nummer="1" datum="2001-02-20" bron="Trouw">Trouw, 20 februari 2001</noot>
         <noot nummer="2" datum="2001-01-19" bron="Persbericht NIVEL">Persbericht NIVEL, 19 januari 2001</noot>
      </noten>
   </vragen>
   <antwoorden aantal="7">
      <antwoord nummer="1">De Witte Jas heeft op eigen initiatief besloten zich op te heffen. De instelling heeft inderdaad een belangrijke bijdrage geleverd aan de toegankelijkheid van medisch noodzakelijke zorg aan de groepen die u noemt. De sluiting van De Witte Jas in Amsterdam is echter ook een positief signaal. Het maakt namelijk duidelijk dat het reguliere zorgcircuit in Amsterdam voldoende toegankelijk is voor illegalen indien zij een beroep doen op (medisch noodzakelijke) zorg. Het is overigens aan de arts om te bepalen wanneer er sprake is van medisch noodzakelijke zorg. </antwoord>
      <antwoord nummer="2">Nee. Het Overleg Onverzekerdenproblematiek Amsterdam (OOA) voorziet in een afbouwregeling van De Witte Jas, door de inzet van een arts die in dienst is van de GG&amp;GD. De inzet van deze (betaalde) arts maakt het mogelijk om in de periode van een jaar de overdracht van het patiëntenbestand van De Witte Jas naar de reguliere huisartsenzorg zorgvuldig te laten verlopen. De Stichting Koppeling heeft daarvoor extra financiële middelen beschikbaar gesteld. Illegalen zijn de enige personen in Nederland (op grond van de Koppelingswet) die zich niet kunnen verzekeren. Alle Nederlandse ingezetenen (ook dak- en thuislozen) hebben de mogelijkheid om zich voor ziektekosten te verzekeren. Huisartsen dienen zelf de afweging te maken of de zorg aan «chronisch zieke onverzekerden» (ik neem aan dat u het over illegalen heeft) medisch noodzakelijk is. Wanneer de huisarts van mening is dat het hier om medisch noodzakelijke zorg gaat, dient hij de zorg aan de illegaal te verlenen. Zo nodig kan voor de financiering daarvan een beroep worden gedaan op de Regeling Stichting Koppeling. </antwoord>
      <antwoord nummer="3">Nee. In Amsterdam zijn er in verhouding tot het aantal inwoners relatief veel huisartsen. Er zijn in het Noordoostelijk deel van de Randstad, waar Amsterdam ligt, gemiddeld 5 huisartsen per 10 000 inwoners (1999, NIVEL). Het absolute aantal huisartsen specifiek in Amsterdam bedraagt 389, dat is een bovengemiddeld aantal (1996, NIVEL). Uit het monitoringsonderzoek van de GG&amp;GD Amsterdam blijkt dat het aantal consulten van illegalen bij De Witte Jas in 1999 ongeveer 1000 betrof. Door het sluiten van De Witte Jas kan een Amsterdamse huisarts dus ongeveer gemiddeld 3 extra consulten per jaar verwachten. Natuurlijk kunnen deze aantallen per stadsdeel verschillen. lk verwacht echter niet dat het om substantiële verschillen gaat. Het geschatte gemiddeld aantal extra consulten belast mijns inziens niet extra de werkdruk of de complexiteit van het werk van de Amsterdamse huisartsen. </antwoord>
      <antwoord nummer="4">Ja, zie ook mijn antwoord op vraag 1. Het Koppelingsfonds (de Stichting Koppeling) biedt overigens geen garantie dat alle mensen die niet verzekerd zijn alle medisch noodzakelijke zorg krijgen. De arts bepaalt immers wat medisch noodzakelijke zorg is en niet de Stichting Koppeling. De Stichting Koppeling doet er alles aan om bekendheid te geven aan de financiële regeling waar, onder enige voorwaarden, de aanbieders in de eerstelijn en de AWBZ-gefinancierde instellingen (zoals de RIAGG) een beroep kunnen doen. Dit om te voorkomen dat financiële overwegingen bij een zorgverlener een rol zouden kunnen spelen bij het al dan niet verlenen van medisch noodzakelijke zorg. Ik deel uw interpretatie van het NIVEL-onderzoek niet. Uit het onderzoek van het NIVEL blijkt niet dat illegalen afhankelijk zijn van een groepje illegaalvriendelijke huisartsen. Een van de conclusies uit het rapport is juist (zie pagina 67 van het rapport) dat de meerderheid (62%) van de huisartsen zegt illegale patiënten te behandelen als elke andere patiënt. Een kwart van de huisartsen geeft aan alleen noodzakelijke hulp te verlenen. Een klein deel (7%) van de huisartsen stuurt illegale patiënten door naar een andere huisarts. </antwoord>
      <antwoord nummer="5">Er is inderdaad enige onbekendheid van hulpverleners met de Stichting Koppeling. Soms zien hulpverleners af van declaratie omdat zij het invullen van formulieren als bureaucratische rompslomp ervaren. Vooralsnog zijn er geen aanwijzingen dat dit de toegang tot medisch noodzakelijke zorg voor illegalen bemoeilijkt. Het verkrijgen van gegevens via deze formulieren is noodzakelijk voor de Stichting Koppeling om te beoordelen of een betaling al dan niet gerechtvaardigd is. Bovendien wordt de toegankelijkheid van de regeling grotendeels regionaal georganiseerd. In iedere regio participeren koepels van zorgverleners (waaronder de districtshuisartsenvereniging) in het formele overleg waar alle aanvragen van hulpverleners en instellingen uit de betreffende regio worden besproken. De koepels hebben in dat overleg de mogelijkheid om voorstellen in te dienen tot vereenvoudiging van procedures (voorbeeld: vereenvoudiging van een formulier dat men moet invullen). De Stichting Koppeling heeft overigens in januari 2001 een werkconferentie georganiseerd rond dit thema voor de regionale partijen, die bij de uitvoering van de regeling zijn betrokken. Er is eind 2000 een informatiebrochure over de Stichting Koppeling en de regeling uitgebracht door de Stichting Koppeling. De informatiebrochure is breed verspreid onder de relevante partijen (ook GGD-en, Vluchtelingenwerk e.d.). Deze informatiebrochure wordt overigens op grond van de resultaten van de genoemde werkconferentie herzien en naar verwachting zomer 2001 verzonden naar de zorgverleners. </antwoord>
      <antwoord nummer="6">Nee. lk ben niet bereid om het fonds uit te breiden naar de ziekenhuiszorg. Wanneer de ziekenhuizen ook toegang zouden krijgen tot de Regeling Stichting Koppeling betekent dat, dat zij in hun administratie onderscheid moeten maken tussen illegale en andere onverzekerde patiënten. Dat zou voor de ziekenhuizen juist veel extra administratieve rompslomp met zich meebrengan. Ook zou er dan nog een extra specifieke geldstroom met specifieke voorwaarden in het leven worden geroepen. Dat alles vind ik ongewenst omdat het de bureaucratie en onduidelijkheid groter maakt. </antwoord>
      <antwoord nummer="7">In het kader van de Koppelingswet zijn er geen drempels om een verwijzing van een verloskundige naar de tweedelijn of een huisarts te realiseren. Verwijzing zou dus geen problemen op mogen leveren. De conclusie uit het NIVEL-rapport interpreteer ik desalniettemin als een belangrijk signaal dat ik nogmaals onder de aandacht zal brengen in een overleg met de KNOV. </antwoord>
      <noten afkomstig="antwoord"/>
   </antwoorden>
</kvr>
