<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib en Verbeet (beiden PvdA) aan de minister van Binnenlandse Zaken en Koninkrijksrelaties en de staatssecretaris van Volksgezondheid, Welzijn en Sport over het laten inschrijven op een postbusadres. (Ingezonden 21 februari 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17565
</item>
         <item attribuut="Inhoud">Vragen over kennelijke stopzetting van de mogelijkheid dat bewoonsters van een 'Blijf van mijn Lijf'-huis zich kunnen laten inschrijven op een postbusadres.</item>
         <item attribuut="Rubriek">Criminaliteit en openbare orde (Persoonsregistratie en identificatie) Welzijn (Vrouwen)</item>
         <item attribuut="Trefwoorden">Persoonsregistratie Vrouwen</item>
         <item attribuut="Vindplaats">Kamervragen met antwoord 2002-2003, nr. 1098, Tweede Kamer</item>
         <item attribuut="Vraagnr_bij_indiening">2020307640</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
            <persoon partij="PvdA">Verbeet</persoon>
         </item>
         <item attribuut="Datum_reaktie">2003-04-09</item>
         <item attribuut="Datum_indiening">2003-02-21</item>
         <item attribuut="Document-id">KVR17565</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2291" allpagenumbers="2291 2292" vetnummer="2020307640" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17565" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1098" onderwerp="" indiendatum="2003-02-21">
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Verbeet</vrager>
         <vraagt-aan>de minister van Binnenlandse Zaken en Koninkrijksrelaties en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="9 april 2003), zie ook Aanhangsel Handelingen nr. 935, vergaderjaar 2002–2003">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Is het waar dat bewoonsters van Blijf van mijn Lijfhuizen zich in het verleden via de gemeentelijke basisadministratie (GBA) konden laten inschrijven op een «postbusadres»? </vraag>
      <vraag nummer="2">Is het u bekend dat de gemeenten, op last van het agentschap Particuliere Beveiligingsorganisaties en Recherchebureaus (PBR) van het ministerie van BZK, aan de Blijf van mijn Lijfhuizen hebben meegedeeld dat inschrijving op een postbusadres niet langer is toegestaan? </vraag>
      <vraag nummer="3">Deelt u de mening dat het gebruik van een «postbusadres» bijdraagt aan de veiligheid van zowel bewoonsters als personeel van Blijf van mijn Lijfhuizen? </vraag>
      <vraag nummer="4" voetnoot="1">Is het u bekend dat de bewoonsters om zich te beschermen, nu zijn aangewezen op een zogenaamd briefadres? <voetnoot nummer="1"/>
      </vraag>
      <vraag nummer="5">Wat betekent bovenstaande wijziging voor de veiligheidssituatie van zowel bewoners van het zogenaamde briefadres als de bewoners van de Blijf van mijn Lijfhuizen? </vraag>
      <vraag nummer="6">Deelt u de mening dat via een briefadres de verblijfplaats van bewoonsters van Blijf van mijn Lijfhuizen veel eenvoudiger is te achterhalen? </vraag>
      <vraag nummer="7">Bent u het ermee eens dat het achterhalen van een verblijfsadres door de verlaten partner gevaar kan opleveren voor zowel de bewoner van het briefadres als voor bewoonsters en personeel van Blijf van mijn Lijfhuizen? </vraag>
      <vraag nummer="8">Bent u bereid de gemeenten die een Blijf van mijn Lijfhuis binnen de grenzen hebben, toe te staan om de bewoonsters van een Blijf van mijn Lijfhuis weer op een Postbusadres in te schrijven? </vraag>
      <noten afkomstig="vraag">
         <noot nummer="1" titel="briefadres">Dit is een normaal adres zo ver mogelijk uit de buurt van het Blijfhuis. De hoofdbewoners/eigenaars van dit normale adres moeten hun toestemming geven en zijn verplicht de correspondentie te overhandigen. Achter de naam en adres van de bewoonsters van het Blijfhuis wordt in het GBA «briefadres» toegevoegd</noot>
      </noten>
   </vragen>
   <antwoorden aantal="4">
      <antwoord nummer="1">Ingevolge de Wet gemeentelijke basisadministratie persoonsgegevens (Wgba) was het nimmer geoorloofd om personen in te schrijven met als adres een postbus. Inschrijving in een gemeentelijke basisadministratie vindt in beginsel plaats op het adres waar betrokkene woont, het woonadres. Indien hij geen woonadres heeft, is hij verplicht een briefadres te kiezen. Een briefadres is een adres waar voor betrokkene bestemde geschriften in ontvangst worden genomen. Uit een oogpunt van bescherming van de persoonlijke levenssfeer bestaat voorts de mogelijkheid dat een persoon die zijn woonadres heeft in een instelling als bedoeld in artikel 67 Wgba, in plaats van zijn woonadres, een briefadres kiest. Tot die instellingen behoren ook de in een gemeente gevestigde Blijf van mijn Lijfhuizen, voor zover deze door het college van burgemeester en wethouders ingevolge genoemd wetsartikel zijn aangewezen. Een briefadres kan eventueel ook worden gekozen in een andere gemeente dan de gemeente waar het woonadres zich bevindt. Door het kiezen van een briefadres wordt in deze gevallen enerzijds bereikt dat de werkelijke verblijfplaats van de betrokken persoon niet uit de GBA kenbaar is, terwijl er anderzijds toch een adres is waar de overheid voor betrokkene bestemde geschriften naar toe kan sturen. Essentieel daarbij is dat de houder van het briefadres de wettelijke plicht heeft ervoor te zorgen dat deze geschriften de betrokken persoon daadwerkelijk bereiken. Zoals in de memorie van toelichting bij het wetsvoorstel GBA wordt opgemerkt, impliceert dit laatste dat een postbus niet als briefadres kan dienen (Kamerstuk 21 123, nr. 3, blz. 104). </antwoord>
      <antwoord nummer="2">Het is het agentschap Basisadministratie Persoonsgegevens en Reisdocumenten (BPR) van het ministerie van BZK bekend dat enkele gemeenten, in weerwil van de duidelijke wettelijke bepalingen, personen hebben ingeschreven op een postbus als adres. Zodra dit bekend werd heeft het agentschap BPR, namens de minister van Binnenlandse Zaken en Koninkrijksrelaties, de verantwoordelijke colleges van burgemeester en wethouders van de desbetreffende gemeenten gewezen op hun onjuiste handelwijze. Daarbij is hen ook medegedeeld dat zij, door het vermelden van een postbus als adres op de persoonslijst van betrokkene, tevens andere gemeenten in problemen brengen. Deze krijgen namelijk bij verhuizing van de persoon naar hun gemeente ongevraagd onjuiste gegevens aangeleverd. Het is zelfs mogelijk dat zij als gevolg daarvan gedwongen worden in het kader van de zogenaamde GBA-audit een heraudit te ondergaan vanwege geconstateerde onjuistheden in hun gemeentelijke basisadministratie. </antwoord>
      <antwoord nummer="3 t/m 7">Zoals in het antwoord op vraag 1 is vermeld, kent de wetgeving de mogelijkheid een briefadres te kiezen. Daardoor is uit de GBA niet kenbaar dat betrokkene in een opvangvoorziening als een Blijf van mijn Lijfhuis woonachtig is. Dit biedt op zich voldoende bescherming tegen situaties waarin getracht wordt de verblijfplaats van een persoon in een dergelijke instelling te achterhalen. Een verdere verhoging van de veiligheid kan worden bereikt door gebruik te maken van de in artikel 102 Wgba geboden mogelijkheid om geheimhouding van gegevens te verzoeken, waaronder het gekozen briefadres. Hierdoor kunnen derden ook niet op de hoogte raken van dat adres. Ik ben voornemens om in overleg met de staatssecretaris van Volksgezondheid, Welzijn en Sport een circulaire op te stellen, waarin zowel gemeenten als opvanginstellingen zullen worden geïnformeerd over de mogelijkheden die de wetgeving biedt met betrekking tot het kiezen van een briefadres en de geheimhouding daarvan. Met deze circulaire kan worden bereikt dat in de praktijk op een uniforme wijze wordt gehandeld, hetgeen bijdraagt aan de veiligheid van de betrokken personen. Bij het opstellen van de circulaire zullen zowel vertegenwoordigers van de gemeenten als van de opvanginstellingen worden betrokken. </antwoord>
      <antwoord nummer="8">In het licht van het vorenstaande is er geen reden om personen die worden opgevangen in een Blijf van mijn Lijfhuis in te schrijven op een postbus als adres. </antwoord>
      <noten afkomstig="antwoord"/>
   </antwoorden>
</kvr>
