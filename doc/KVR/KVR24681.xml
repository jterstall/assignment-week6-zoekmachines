<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Vroonhoven-Kok (CDA) aan de staatssecretaris van Financiën over verandering van het bankrekeningnummer van de Belastingdienst. (Ingezonden 20 december 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24681
</item>
         <item attribuut="Inhoud">Vragen over de wijziging in een postrekeningnummer en de gevolgen voor het midden- en kleinbedrijf (administratieve lastenverzwaring, boete bij te laat betalen omdat overschrijving van bank naar giro langer duurt).</item>
         <item attribuut="Rubriek">Bedrijfsleven en industrie (Midden- en kleinbedrijf) Belastingen (Belastingdiensten) Geld- en kapitaalmarkt (Betalingsverkeer)</item>
         <item attribuut="Trefwoorden">Belastingdienst Betalingsverkeer Midden- en kleinbedrijf</item>
         <item attribuut="Vindplaats">Kamervragen met antwoord 2005-2006, nr. 681, Tweede Kamer</item>
         <item attribuut="Vraagnr_bij_indiening">2050605270</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Van Vroonhoven-Kok</persoon>
         </item>
         <item attribuut="Datum_reaktie">2006-01-13</item>
         <item attribuut="Datum_indiening">2005-12-20</item>
         <item attribuut="Document-id">KVR24681</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1451" allpagenumbers="1451 1452" vetnummer="2050605270" code="0506tkkvr681" lopendefooter="Tweede Kamer, vergaderjaar 2005–2006, Aanhangsel" filenaam="KVR24681" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="681" onderwerp="" indiendatum="2005-12-20">
         <vrager partij="CDA" oorsprong="parlement">Van Vroonhoven-Kok</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2006-01-13">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u op de hoogte van het feit dat het bankrekeningnummer van de Belastingdienst per 1 januari 2006 verandert in een postrekeningnummer? </vraag>
      <vraag nummer="2">Deelt u de mening dat dit voor het midden- en kleinbedrijf tot een administratieve lastenverzwaring zal kunnen leiden? Past dit in het huidige kabinetsbeleid, waarin juist naar lastenverlichting voor bedrijven wordt gestreefd? </vraag>
      <vraag nummer="3">Is het waar dat de verandering van bankrekeningnummer naar postrekeningnummer slechts gecommuniceerd is door middel van een zin onder aan de nieuwsbrief Loonaangifte 2006? Waarom is gekozen voor deze minimale bekendmaking? </vraag>
      <vraag nummer="4">Realiseert u zich dat met deze verandering een vertraging kan optreden in de betaling door bedrijven die van bank naar giro moeten overschrijven en dat dit kan leiden tot een boete voor te laat betalen? Bent u bereid in deze gevallen af te zien van het opleggen van een boete? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Het ministerie van Financiën heeft via een Europese aanbesteding een nieuwe bankrelatie voor de Belastingdienst verworven. De hieruit voortvloeiende overeenkomst is ingegaan op 1 mei 2005. Bij de aanbesteding is gebleken dat de banken thans nummerportabiliteit niet ondersteunen. Het is daardoor niet mogelijk om gebruik te blijven maken van het oude rekeningnummer. Per 1 november 2005 wordt door de Belastingdienst een gironummer in plaats van een bankrekeningnummer gecommuniceerd en op acceptgiro’s afgedrukt. Per 1 januari 2006 geldt hetzelfde voor de Douane. </antwoord>
      <antwoord nummer="2">Het nieuwe rekeningnummer wordt door de Belastingdienst voorbedrukt op de acceptgiro. Ook automatische incasso’s gaan automatisch naar de juiste rekening. Degenen, die via elektronisch bankieren betalen, zullen in sommige gevallen het nummer van de Belastingdienst in hun vaste gegevens willen wijzigen. Dat is een kleine extra actie, waarbij de belastingplichtige er vanuit mag gaan dat het nummer in ieder geval de komende 4 jaar (de looptijd van het contract met de bankrelatie van de Belastingdienst) niet wijzigt. </antwoord>
      <antwoord nummer="3">De verandering is en wordt uitgebreid gecommuniceerd. Bij elk verzoek van de Belastingdienst aan een belastingplichtige om een betaling te doen zoals bij een aangifte of een aanslag, wordt een acceptgiro toegevoegd. Door middel van de acceptgiro communiceert de Belastingdienst op welk rekeningnummer de belastingplichtige de schuld kan voldoen. Dit document staat centraal in de communicatie. Sinds 1 november communiceert de Belastingdienst het gironummer op de acceptgiro. Ook op de inlogpagina voor de elektronische aangifte worden ondernemers door middel van een servicebericht gewezen op het gewijzigde rekeningnummer. Daarnaast zijn alle formulieren, toelichtingen, brochures en internetsites in de periode tussen 1 november 2005 en 1 januari 2006 aangepast. De Belastingtelefoon is geïnstrueerd voor de communicatie naar klanten die met vragen hierover opbellen. Aanvullend zijn intermediairs geïnformeerd in het Beconoverleg (overleg met belastingconsulenten) van december 2005 en zijn gerichte mailings uitgegaan voor buitenlandse OB-plichtigen en de gebruikers van het speciale rekeningnummer dat gebruikt wordt in verband met de Wet Ketenaansprakelijkheid. Gepland is om de belastingplichtigen die in het begin van 2006 nog blijven betalen op het oude bankrekeningnummer van de Belastingdienst met een gerichte mailing te wijzen op het nieuwe girorekeningnummer. Mocht in april 2006 blijken dat er sprake blijft van een grote groep «bankrekeningbetalers» dan wordt in een landelijke advertentiecampagne de doelgroep gewezen op het gewijzigde rekeningnummer. </antwoord>
      <antwoord nummer="4">Recent zijn versnellingen gerealiseerd in het betalingsverkeer van bank naar giro. Onder normale omstandigheden is er geen vertraging bij het overboeken van een bankrekening naar een girorekening. Uiteraard is binnen de betaalketen ieder verantwoordelijk voor zijn eigen gedeelte. De nieuwe huisbankier van de Belastingdienst zal de ontvangen gelden nog dezelfde dag bijschrijven op de rekening van de Belastingdienst. Indien vertraging te wijten is aan de bank van de Belastingdienst zal de Belastingdienst – zoals dat nu ook het geval is – afzien van het opleggen van boete. De belastingplichtige blijft echter verantwoordelijk voor zijn deel van de betaalketen, waaronder de keuze van zijn eigen bank- of giro-instelling, het betaalproduct en het moment van betalen. </antwoord>
      <noten afkomstig="antwoord"/>
   </antwoorden>
</kvr>
