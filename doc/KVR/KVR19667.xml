<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers voor Vreemdelingenzaken en Integratie en van Volksgezondheid, Welzijn en Sport over de beslissing van het Openbaar Ministerie inzake de behandeling van de heer F.B. in het grenshospitium. (Ingezonden 27 januari 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19667
</item>
         <item attribuut="Inhoud">Vragen over het niet vervolgen van een arts voor dood door schuld vanwege zijn niet-professionele behandeling van de heer F.B. in het grenshospitium en over de zorg in het algemeen in aanmeldcentra, asielzoekerscentra en grenshospitiums.</item>
         <item attribuut="Rubriek">Gezondheidszorg (Algemeen) Staats- en bestuursrecht (Vreemdelingenrecht)</item>
         <item attribuut="Trefwoorden">Gezondheidszorg Vreemdelingen</item>
         <item attribuut="Vindplaats">Kamervragen met antwoord 2003-2004, nr. 989, Tweede Kamer</item>
         <item attribuut="Vraagnr_bij_indiening">2030406980</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2004-03-10</item>
         <item attribuut="Datum_indiening">2004-01-27</item>
         <item attribuut="Document-id">KVR19667</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2097" allpagenumbers="2097 2098 2099" vetnummer="2030406980" code="0304tkkvr989" lopendefooter="Tweede Kamer, vergaderjaar 2003–2004, Aanhangsel" filenaam="KVR19667" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="989" onderwerp="" indiendatum="2004-01-27">
         <vrager partij="SP" oorsprong="parlement">De Wit</vrager>
         <vraagt-aan>de ministers voor Vreemdelingenzaken en Integratie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-03-10">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers voor Vreemdelingenzaken en Integratie en van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hoe beoordeelt u de beslissing van het Openbaar Ministerie om de arts D. niet te vervolgen voor dood door schuld vanwege zijn niet-professionele behandeling van de heer F.B. in het grenshospitium? Vindt u deze beslissing terecht, ondanks het feit dat de Inspectie voor de Gezondheidszorg concludeert dat termen als «nalatig», «niet professioneel» en «weinig inzicht» van toepassing zijn op de heer D. en dat dit direct in verband wordt gebracht met de dood van de heer F.B. 1, 2 </vraag>
      <vraag nummer="2" voetnoot="2">Hoe beoordeelt u de conclusie van de Inspectie voor de Gezondheidszorg dat de medische zorg in het grenshospitium «De Weg» niet voldoet aan de Kwaliteitswet zorginstellingen? Kunt u specifiek ingaan op de drie hoofdargumenten van de Inspectie? <voetnoot nummer="2"/>– De Inspectie constateert dat er geen goed functionerend systeem is voor overdracht van patiënten/bewoners-informatie tussen de vreemdelingenbegeleiders en de medische dienst; – De Inspectie constateert dat er geen verpleging en verzorging mogelijk is buiten kantooruren; en – de toegankelijkheid van zorg niet permanent is gegarandeerd. </vraag>
      <vraag nummer="3">Wat vindt u van de aanbevolen maatregelen die de continuïteit van zorg moeten garanderen, de communicatie van gegevens in het grenshospitium zelf moeten verbeteren en moeten zorgen voor adequaat opgeleid personeel? </vraag>
      <vraag nummer="4" voetnoot="3">Wat vindt u van het feit dat: – Zowel in 1995 als in 1999 in rapporten van respectievelijk de commissie Van Dinther als de Inspectie voor de Gezondheidszorg gelijksoortige problemen constateren? – Het Autonoom Centrum en de Stichting Medisch Advies Kollektief vanaf 1993 bij herhaling hebben gepubliceerd over de slechte zorg en het gebrek aan interesse voor gedetineerde vreemdelingen? – Personeel van zowel de Willem II- kazerne in Tilburg als het grenshospitium «De Weg» de desinteresse voor de gezondheidszorg van de gedetineerden laken? Hoe kan het dan dat dezelfde problemen in de gezondheidszorg nog altijd voortduren? <voetnoot nummer="3"/>
      </vraag>
      <vraag nummer="5">Welke acties zijn vanaf 1993 ondernomen om de medische zorg te verbeteren in de aanmeldcentra en asielzoekerscentra, en wat is het concrete effect hiervan geweest? Bent u bereid om, naar aanleiding van de conclusies van het rapport van de Inspectie voor de Gezondheidszorg, een onderzoek te doen naar de kwaliteit van de gezondheidszorg in aanmeldcentra en asielzoekerscentra? Bent u bereid dit met spoed te doen? Zo niet, hoe kunt u dan een adequaat niveau van gezondheidszorg voor vreemdelingen in Nederland garanderen? </vraag>
      <noten afkomstig="vraag">
         <noot nummer="1" datum="2004-01-22" bron="Inspectie voor de Gezondheidszorg">Inspectie voor de Gezondheidszorg, 22 januari 2004</noot>
         <noot nummer="2" datum="2004-01-23" bron="Trouw">Trouw, 23 januari 2004</noot>
         <noot nummer="3" datum="2004-02-13" bron="Trouw">Trouw, 13 februari 2004</noot>
      </noten>
   </vragen>
   <antwoorden aantal="5">
      <antwoord nummer="1">Op grond van het rijksrechercherapport heeft het openbaar ministerie vastgesteld dat huisarts D. in beginsel kan worden vervolgd ter zake van overtreding van artikel 307 Wetboek van Strafrecht. De huisarts heeft nagelaten B. tijdig op te laten nemen in een ziekenhuis. Het openbaar ministerie concludeert dat dit handelen verwijtbaar is in de zin van aanmerkelijk onachtzaam, maar niet roekeloos of hoogst onvoorzichtig is. Ik kan mij vinden in de beslissing van het openbaar ministerie om, nu de Inspectie voor de Gezondheidszorg een tuchtrechtelijke procedure is gestart tegen D., deze zaak te seponeren op de grond dat de procedure van het medisch tuchtrecht in werking is getreden. Omdat een enkele schriftelijke sepotmededeling onvoldoende recht zou doen aan de ernst van de zaak en de arts (nogmaals) gewezen diende te worden op de gebreken in zijn handelen, heeft de officier van justitie de arts uitgenodigd voor een sepotgesprek op het parket. Het gesprek heeft op 22 januari 2004 plaatsgevonden. </antwoord>
      <antwoord nummer="2">De inspectie concludeert dat de medische zorg in het Grenshospitium niet volledig voldeed aan de eisen van patiëntgerichtheid, transparante organisatievorm en heldere communicatielijnen. In samenhang daarmee wijs ik op het volgende. Er is in het Grenshospitium een adequaat protocol «Toegeleiding naar de arts buiten kantooruren» dat aangeeft op welke wijze tussen de vreemdelingenbewaarders, de dienstdoende coördinator en de medische dienst gecommuniceerd moet worden. In dit protocol is ook de medische zorgverlening buiten kantooruren geregeld. Het protocol is afgestemd met de GG&amp;GD die momenteel de dienstdoende artsen levert. Op deze wijze is de toegankelijkheid van de zorg in aanleg permanent gegarandeerd. Ten aanzien van de heer F.B. is dit protocol onvoldoende toegepast. Het personeel is daarom nogmaals op dit punt geïnstrueerd. Tevens is er een extra wekelijks overleg ingesteld, waarin aandacht wordt besteed aan vreemdelingen die extra zorg behoeven. Daarmee is afdoende tegemoet gekomen aan de, overigens terechte, kritiek van inspectie. </antwoord>
      <antwoord nummer="3">Ik onderschrijf de door de inspectie geformuleerde maatregelen. De implementatie ervan is reeds gestart. </antwoord>
      <antwoord nummer="4">In de rapporten van zowel de commissie Van Dinter («Zorg ingesloten» – 1995) als van de Inspectie voor de Gezondheidszorg («Zorg achter tralies» – 1999) zijn tekortkomingen in de medische zorgverlening in detentie geconstateerd. Op basis van de aanbevelingen van beide rapporten zijn diverse initiatieven genomen ter verbetering van deze zorgverlening. Zo zijn naar aanleiding van het rapport «Zorg achter tralies» onder meer de volgende acties ondernomen: 1. Er is een gezondheidsvisie DJI opgesteld. 2. In het kader van het project «Kwaliteit penitentiair verpleegkundige zorg» is een handleiding «Methodisch werken» en een handleiding «Intercollegiale toetsing» opgesteld. Bovendien is geïnventariseerd welke na- en bijscholing noodzakelijk is. Tegelijkertijd zijn de kwaliteitseisen ten aanzien van de functie van verpleegkundige bijgesteld. 3. De specifieke kenmerken van de eerstelijnsgezondheidszorg in penitentiaire inrichtingen zijn beschreven. Op basis hiervan is een bij- en nascholingsplan opgesteld voor penitentiaire inrichtingsartsen. Inmiddels is een aantal modulen gestart. 4. Door de directeur Gevangeniswezen is in 2002 opdracht gegeven tot het project «Verantwoorde medische zorg in penitentiaire inrichtingen en de organisatie ervan». Dit project is in december 2003 uitgemond in een pakket aan maatregelen. Implementatie van de daarin opgenomen voorstellen zal bijdragen aan een nadrukkelijke (kwalitatieve) verbetering van de medische zorg aan gedetineerden. De initiatieven die mede op basis van de genoemde rapporten zijn genomen, hebben op diverse onderdelen van de medische zorg in detentie tot verbetering geleid. Dit proces voltrekt zich in een aantal fasen. Met het project «Verantwoorde medische zorg in penitentiaire inrichtingen en de organisatie ervan» wordt beoogd dat uiterlijk eind 2006 sprake zal zijn van «verantwoorde medische zorg» in de zin van de Wet kwaliteit zorginstellingen. De initiatieven die tot deze verbetering moeten leiden, hebben ook betrekking op de medische zorgverlening aan vreemdelingen. Van desinteresse voor medische zorgverlening aan vreemdelingen is geenszins sprake. Signalen als aangehaald van zowel personeel van de Willem-II kazerne als het grenshospitium De Weg zijn mij niet bekend. </antwoord>
      <antwoord nummer="5">Reeds bij de instelling van het zelfstandig bestuursorgaan COA is vastgesteld dat de medische zorg voor asielzoekers, die toen nog binnen die organisatie werd uitgevoerd, verder moest worden geprofessionaliseerd. In dat kader zijn besprekingen gestart tussen COA en de GGD Nederland (toenmalig LVGGD) om de toegeleiding van asielzoekers naar de reguliere zorg en de preventieve zorg over te dragen naar de GGD’en. Hiertoe zijn in 1999 overeenkomsten gesloten tussen de ministeries van Justitie en van VWS, het COA, GGD Nederland en regionale GGD Samenwerkingsverbanden Medische Opvang Asielzoekers (MOA), waarbij COA als financier optreedt. Op 1 januari 2000 heeft de daadwerkelijke overdracht plaatsgevonden en sindsdien worden de toegeleiding gedurende kantooruren en de preventieve zorg uitgevoerd door GGD Samenwerkingsverbanden MOA. Deze dragen de verantwoordelijkheid voor de kwaliteit van deze zorg, waarbij de Inspectie voor de Gezondheidszorg door middel van onderzoeken toezicht houdt. Voor de reguliere zorg aan asielzoekers zijn tussen de zorgverzekeraar, gecontracteerd door het COA, en verschillende zorgkoepels convenanten gesloten om de continuïteit en de in Nederland geldende kwaliteitsstandaarden voor de gezondheidszorg ook in de medische zorg voor asielzoekers te waarborgen. De zorg buiten kantooruren is georganiseerd via een overeenkomst met de Centrale Meldpost van de GGD te Amsterdam, die na kantooruren landelijk de toegeleiding van asielzoekers naar de reguliere (huisartsen)zorg verricht. Ook deze werkt volgens protocol en onder toezicht van de Inspectie voor de Gezondheidszorg. Vanaf 1 januari 2000 heeft ook de verdere professionaliseringsslag gestalte gekregen. De zorg is geprotocolleerd en sinds eind 2003 is tevens een certificeringstraject van de MOA gestart met de stichting Harmonisering Kwaliteitsbeoordeling in de Zorgsector (HKZ), waarmee verdere waarborgen worden ingebouwd om de kwaliteit van deze zorg verder te ontwikkelen en op het vereiste niveau te houden. Voorts is door middel van een samenwerkingsprotocol tussen MOA en huisartsenzorg de scheiding tussen preventie en curatie aanzienlijk verbeterd. Aanleiding hiervoor was onder andere het onderzoek van de IGZ naar de toegankelijkheid van de huisartsenzorg voor asielzoekers. De medische zorg op de aanmeldcentra is als volgt ingericht en gewaarborgd. Door het aanmeldcentrum Schiphol is voor de medische zorg een contract afgesloten met de Medische Dienst Schiphol. Dagelijks is er op het aanmeldcentrum een verpleegkundig spreekuur, met – indien nodig – een aanvullend onderzoek door een arts. Buiten dit spreekuur zijn te allen tijde spoedconsulten door de Medische Dienst Schiphol mogelijk waarbij tevens in ambulancevervoer is voorzien. In het aanmeldcentrum Rijsbergen is dagelijks van 7.45 uur tot 22.15 een verpleegkundige aanwezig die indien nodig op elk moment een GGD-arts kan inroepen. Buiten die tijden kunnen zowel ambulance als arts telefonisch worden opgeroepen. Door het aanmeldcentrum Ter Apel is een contract afgesloten met een particuliere instantie. Dagelijks is van 7.30 uur tot 22.00 uur een gekwalificeerde verpleegkundige aanwezig voor de eerste lijnszorg. Deze heeft een curatieve en signalerende taak. De verpleegkundige draagt indien medisch noodzakelijk zorg voor de inschakeling van artsen of ambulance. Bovendien is er beschikking over een telefonische achterwachtarts, die geraadpleegd kan worden. De IGZ heeft in haar werkplan 2004 toezichtbezoeken op de medische zorg in Aanmeld- en Uitzetcentra opgenomen. Met bovengenoemde voorzieningen meen ik dat een adequaat niveau van de gezondheidszorg op de aanmeldcentra en asielzoekerscentra is verzekerd. Het rapport van de IGZ gaat over de zorg die wordt geleverd in het Grenshospitium. Ik zie in de conclusies van dit rapport geen aanleiding om een onderzoek te doen naar de kwaliteit van de gezondheidszorg in de aanmeldcentra en asielzoekerscentra. </antwoord>
      <noten afkomstig="antwoord"/>
   </antwoorden>
</kvr>
