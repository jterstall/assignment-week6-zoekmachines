<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over een richtlijn voor behandeling van diabetes. (Ingezonden 22 februari 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23077
</item>
         <item attribuut="Inhoud">Patiënten, artsen en de farmaceutische industrie hebben dokters een richtlijn gestuurd voor de behandeling van diabetes, waarin nieuwe geneesmiddelen een prominente plaats innemen.</item>
         <item attribuut="Rubriek">Bedrijfsleven en industrie (Industrie) Communicatie, media en informatievoorziening (Overig) Gezondheidszorg (Geneesmiddelen) Gezondheidszorg (Patiënten)</item>
         <item attribuut="Trefwoorden">Farmaceutische industrie Geneesmiddelen Patiënten Voorlichting</item>
         <item attribuut="Vindplaats">Kamervragen met antwoord 2004-2005, nr. 1703, Tweede Kamer</item>
         <item attribuut="Vraagnr_bij_indiening">2040509040</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2005-05-23</item>
         <item attribuut="Datum_indiening">2005-02-22</item>
         <item attribuut="Document-id">KVR23077</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3631" allpagenumbers="3631 3632" vetnummer="2040509040" code="0405tkkvr1703" lopendefooter="Tweede Kamer, vergaderjaar 2004–2005, Aanhangsel" filenaam="KVR23077" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1703" onderwerp="" indiendatum="2005-02-22">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-05-23">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het artikel over een richtlijn voor behandeling van diabetes? <voetnoot nummer="1"/>
      </vraag>
      <vraag nummer="2">Wat vindt u ervan dat patiënten, artsen en de farmaceutische industrie dokters een richtlijn hebben gestuurd voor de behandeling van diabetes, waarin nieuwe geneesmiddelen een prominente plaats innemen? </vraag>
      <vraag nummer="3">Deelt u de zorgen en de kritiek van het Nederlands Huisartsengenootschap (NHG) op de inhoud van de richtlijn? Is de Diabetesvereniging bevoegd een eigen richtlijn op te stellen? Welke instrumenten heeft u om dit soort activiteiten te verbieden? </vraag>
      <vraag nummer="4">Vindt u het acceptabel en verantwoord dat de Diabetesvereniging een nieuwe generatie geneesmiddelen – TZD’s – promoot waarvan de werking en veiligheid nog niet vaststaan? </vraag>
      <vraag nummer="5" voetnoot="2">Herinnert u zich de antwoorden op mijn eerdere schriftelijke vragen over het sponsoren van de Diabetesvereniging door de farmaceut Pfizer? <voetnoot nummer="2"/>Wat is de stand van zaken met betrekking tot uw toezegging de Stichting Doelmatige Geneesmiddelenvoorzieningen (DGV) te laten onderzoeken ofde financiële ondersteuning van patiëntenverenigingen moet leiden tot een gedragscode voor patiëntenverenigingen? </vraag>
      <vraag nummer="6">Kunt u op korte termijn inzicht verschaffen in de mate waarin voorlichtingsfolders, reclameberichten, voorlichtingsberichten en voordrachten door patiëntenverenigingen en andere informatieverstrekkingen door patiëntenverenigingen artikel 11 van het Reclame besluit geneesmiddelen van de Commissie Geneesmiddelen Reclame (CGR) overtreden? </vraag>
      <vraag nummer="7">Wordt met het opstellen van een richtlijn voor geneesmiddelen door de Diabetesvereniging het Reclamebesluit geneesmiddelen overtreden? </vraag>
      <vraag nummer="8">Deelt u de mening dat met de overtreding van het Reclamebesluit geneesmiddelen de Inspectie voor de Gezondheidszorg en de CGR actief dienen op te treden? Zo ja, wat gaan de Inspectie en de CGR concreet en binnen welke termijn ondernemen? </vraag>
      <noten afkomstig="vraag">
         <noot nummer="1" datum="2005-02-19" bron="Trouw">Trouw, 19 februari 2005</noot>
         <noot nummer="2" documenttype="Kamervragen" documentnummer="809" documentjaargang="2004-2005">Aanhangsel Handelingen, nr. 809, vergaderjaar 2004–2005.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 3">Uit de vraagstelling blijkt dat sprake is van een misverstand: het is niet de Diabetesvereniging maar de Nederlandse Diabetes Federatie (NDF) die de betrokken richtlijn heeft uitgebracht. De NDF is samengesteld uit een zevental organisaties. Tot de leden behoren behalve een patiëntenorganisatie (Diabetesvereniging Nederland) ook in de behandeling gespecialiseerde beroepsbeoefenaren zoals diabetologen, huisartsen en verpleegkundigen. De NDF is daarom niet sec te beschouwen als een patiëntenvereniging. In het verdere vervolg van mijn beantwoording zal ik elke verdere verwijzing naar de Diabetesvereniging beschouwen als een verwijzing naar de NDF. Ik vind het op zich een goed initiatief van de NDF om te komen tot een breed gedragen richtlijn voor de behandeling van diabetes. De ontwikkeling van protocollen en richtlijnen acht ik namelijk primair de verantwoordelijkheid van veldpartijen. Een richtlijn krijgt praktische betekenis indien deze door de beroepsbeoefenaren wordt erkend als een kwalitatiefgoede richtlijn en als zodanig in brede zin wordt toegepast. Het is niet aan mij om inhoudelijk een oordeel te vellen over een protocol ofrichtlijn, en dat zal ik ook in het onderhavige geval niet doen. Wel constateer ik dat een belangrijke wetenschappelijke vereniging, de NHG, bezwaren heeft tegen de richtlijn van de NDF. Deze bezwaren zijn deels van procedurele, deels van inhoudelijke aard. Van een brede toepassing van de richtlijn in de huisartsenpraktijk zal daarom nog geen sprake zijn, temeer daar momenteel ook gewerkt wordt aan een herziening van zowel de NHG-Standaard Diabetes mellitus type 2 en de CBO-richtlijnen. </antwoord>
      <antwoord nummer="4">Wat betreft de rol van de NDF, verwijs ik u naar mijn beantwoording van vragen 2 en 3. De betrokken geneesmiddelen zijn getoetst op hun werking en veiligheid door het College ter beoordeling van geneesmiddelen (CBG). In de praktijk is nog weinig ervaring opgedaan. Er is daardoor nog weinig inzicht in de exacte plaatsbepaling van het geneesmiddel. Dit is ook het kernpunt van de kritiek van de NHG. De professionele behandelaar zal dit gegeven in zijn beoordeling over het al dan niet voorschrijven betrekken. Overigens vind ik het positiefdat de discussie over de plaatsbepaling van nieuwe middelen ook door de beroepsgroep wordt gevoerd; ik verwacht dat dergelijke discussies als resultaat hebben dat richtlijnen breder gedragen worden. </antwoord>
      <antwoord nummer="5">Ja. Ik heb u tijdens het VAO, net een aantal weken geleden, laten weten dat het Fonds PGO onderzoek door de Stichting DGV naar sponsoring van patiëntenorganisaties heeft geïnitieerd op dit terrein en dat voor mij vaststaat dat minimaal een Gedragscode zou moeten worden ontwikkeld door de patiëntenverenigingen. Daarnaast moeten in de jaarstukken van organisaties minimaal de verschillende geldstromen gescheiden en transparant zijn. </antwoord>
      <antwoord nummer="6 en 7">Nee, een dergelijk breed overzicht kan ik op korte termijn niet verschaffen. Ik geefer de voorkeur aan op korte termijn actieve voorlichting te organiseren over de consequenties van het Reclamebesluit geneesmiddelen c.q. de Gedragscode. Met het oog daarop heb ik inmiddels de IGZ en de Stichting Code Geneesmiddelenreclame (CGR) benaderd. Op grond van het Reclamebesluit geneesmiddelen is het verboden voor de farmaceutische industrie om reclame richting publiek te maken voor receptplichtige geneesmiddelen. Onder het publiek valt ook de patiënt/patiëntenvereniging. Tot het maken van reclame zijn slechts de registratiehouders, de fabrikanten bevoegd. Mocht een patiëntenvereniging echt een promotionele bijeenkomst verzorgen ofreclame voor bepaalde middelen maken, dan handelt zij daarmee in strijd met het Reclamebesluit geneesmiddelen c.q. de Gedragscode. Veelal geven patiëntenorganisaties voorlichting over medische mogelijkheden, maar ook ervaringsinformatie. In de praktijk is de grens tussen voorlichting en reclame niet altijd even duidelijk te stellen, zeker niet in het geval van voorlichting door patiëntenorganisaties. Overigens zijn patiëntenorganisaties zelf verantwoordelijk voor hun eigen informatieverstrekking, maar voor de afnemer van informatie moet het duidelijk zijn uit welke bron patiëntenorganisaties hun informatie betrekken. Ook hier geldt dat transparantie van groot belang is. Daarnaast verwacht ik van patiëntenorganisaties dat de door hen geleverde informatie genuanceerd en afgewogen is. Het CGR heeft het onderwerp sponsoring van patiëntenorganisaties inmiddels opgepakt ter verdere normering. </antwoord>
      <antwoord nummer="8">Voor de Stichting Code Geneesmiddelenreclame (CGR) zijn de ontwikkelingen op dit vlak inmiddels aanleiding geweest om de Gedragscode op dit punt aan te scherpen door te bepalen dat wat men niet zelfmag organiseren, ook niet mag worden gesponsord. In vervolg op mijn beantwoording van vraag 6 heb ik de IGZ verzocht om samen met de CGR actief patiëntenverenigingen voor te lichten over de consequenties van het Reclamebesluit geneesmiddelen c.q. de Gedragscode. Daarnaast zal de CGR nadere normstelling ontwikkelen met betrekking tot sponsoring van patiëntenorganisaties. </antwoord>
      <noten afkomstig="antwoord"/>
   </antwoorden>
</kvr>
