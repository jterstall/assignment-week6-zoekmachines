<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vliegenthart (PvdA) over onderzoek naar fraude in de particuliere thuiszorg. (Ingezonden 6 juli 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7660
</item>
         <item attribuut="Inhoud">Vragen over mogelijke uitkeringsfraude en ontduiking van verzekeringsplicht door bemiddelingsbureaus in de thuiszorg. Zie ook Aanhangsels Handelingen 1997-1998, nrs. 1549 en 1550.</item>
         <item attribuut="Rubriek">Gezondheidszorg (Maatschappelijke gezondheidszorg) Sociale zekerheid (Misbruik sociale zekerheid)</item>
         <item attribuut="Trefwoorden">Fraude Misbruik sociale verzekeringen Thuiszorg</item>
         <item attribuut="Vindplaats">Kamervragen met antwoord 1997-1998, nr. 1658, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Vliegenthart</persoon>
         </item>
         <item attribuut="Datum_reaktie">1998-08-18</item>
         <item attribuut="Datum_indiening">1998-07-06</item>
         <item attribuut="Document-id">KVR7660</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3409" allpagenumbers="3409 3410" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7660" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1658" onderwerp="" indiendatum="1998-07-6">
         <vrager partij="PvdA" oorsprong="parlement">Vliegenthart</vrager>
         <vraagt-aan/>
      </vraagdata>
      <antwoorddata antwoorddatum="18 augustus 1998). Zie ook Aanhangsel Handelingen nr. 1549, Vergaderjaar 1997–1998">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Hebt u kennisgenomen van het rapport van het Regionaal Interdisciplinair Fraudeteam Rotterdam met betrekking tot fraude in de particuliere thuiszorg? </vraag>
      <vraag nummer="2">Kan uit het onderzoek worden geconcludeerd in hoeverre er sprake is van fraude die samenhangt met de wijze waarop particuliere thuiszorg is georganiseerd en de aard van de contracten die gehanteerd worden zowel met klanten als met zorgverleners? </vraag>
      <vraag nummer="3">Welke beleidsmatige conclusies worden verbonden aan de resultaten van het onderzoek? </vraag>
      <vraag nummer="4">Is er aanleiding te veronderstellen dat de geconstateerde fraude zich in dezelfde mate elders in de particuliere thuiszorg voordoet? Wordt hier verder onderzoek naar gedaan? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ja. Alvorens dit antwoord nader toe te lichten is het noodzakelijk in te gaan op de kwalificatie «particuliere thuiszorg». «Particuliere thuiszorg» of ook wel «commerciële thuiszorg» wordt veelal gebruikt voor alle thuiszorginstellingen. Het is beter te spreken over enerzijds ABWZ-toegelaten thuiszorginstellingen en anderzijds organisaties die bemiddelen in hulp thuis. Het rapport over fraude in de particuliere thuiszorg gaat over organisaties die bemiddelen in hulp thuis, dus geen AWBZ-toegelaten instellingen. De hulp waarin bemiddeld wordt, is veelal 24-uurs oppashulp. Oppashulp die veelal in aanvulling op de reguliere AWBZ thuiszorg wordt genoten. In de meeste situaties wordt met deze oppashulp een (tijdelijke) opname in een verzorgings- of verpleeghuis voorkomen c.q. uitgesteld. De organisaties zijn een intermediair tussen de hulpvrager en oppashulp. De oppashulpen zijn niet in dienst bij deze bemiddelingsbureaus. De bemiddelingsbureaus ontvangen veelal per bemiddeld uur een percentage van de gefactureerde uren. De kosten van deze hulp worden óf door de hulpvrager zelf gedragen óf vergoed door een particuliere verzekeraar. Vergoedingen ten laste van de AWBZ (inclusief PGB) of Ziekenfondswet zijn door het fraudeteam niet geconstateerd. Tussen bemiddelingsbureaus en oppashulpen bestaat in de meeste gevallen geen gezagsverhouding, en dit is een essentieel element voor verzekeringsplicht van werkgevers. De bemiddeling tussen hulpvrager en oppashulp onttrekt zich veelal gedeeltelijk of geheel aan waarneming van Belastingdienst en uitvoeringsinstellingen en hierdoor is uitkeringsfraude moeilijk op te sporen. De Centrale Raad heeft onlangs (maart 1998, nr. 95/7363algem) een uitspraak gedaan over verzekeringsplicht door de werkgever. Deze plicht is volgens de Centrale Raad er alleen als het gezag door de werkgever ook feitelijk wordt uitgeoefend over de werknemer. De gezagsverhouding alleen is dus niet voldoende. Het lijkt er op dat de individuele medewerker meer en meer zelf verantwoordelijk wordt voor belasting- en verzekeringsplicht. Voor alle duidelijkheid het gaat hier dus om niet AWBZ geïndiceerde hulp. Het komt overigens wel voor dat AWBZ toegelaten thuiszorginstellingen tijdelijk bij deze bemiddelingsbureaus mensen inhuren. In dit laatste geval komt de ingehuurde medewerker tijdelijk in dienst van de instelling. Eventuele uitkeringsfraude is dan door koppeling van de bestanden van belastingdienst en uitkeringsinstanties eenvoudig op te sporen. </antwoord>
      <antwoord nummer="3">In het preventierapport worden door het Regionaal Interdisciplinair Fraudeteam (RIF) de volgende aanbevelingen gedaan. 1. Er moet duidelijkheid komen over het werkgever- en werknemersschap bij bemiddelingsbureaus in de thuiszorg. Voor deze bemiddelingsbureaus zou volgens het RIF moeten gelden dat er altijd sprake is van verzekeringsplicht. Verder moet er duidelijkheid komen hoe de activiteiten van bemiddelingsbureaus te omschrijven zijn, is het «ter beschikking stellen van personeel» (zakelijke dienstverlening) of «dienstverlening binnen de sector zorg». Verder verdient het de aanbeveling de voorlichting door uitvoeringsinstellingen aan bemiddelingsbureaus, zorgvragers en zorgverleners te verbeteren. 2. Informatievoorziening van Kamers van Koophandel en Belastingdienst moeten verbeteren, ondermeer op het vlak van electronisch verstrekken van informatie aan de Belastingdienst. Verder moet er meer duidelijkheid komen over wanneer en hoe honoraria gemeld moeten worden aan de Belastingdienst. 3. Samenwerking en afstemming van verantwoordelijkheden van Sociale Diensten, RBA’s en uitvoeringsinstellingen moet worden verbeterd. De aanbevelingen van het RIF liggen op het terrein van de collega bewindslieden van Sociale Zaken en Werkgelegenheid, Financiën en Economische Zaken. Het rapport en de aanbevelingen zullen met deze departementen worden besproken. Indien dan blijkt dat rond bemiddelingsbureaus in de (thuis)zorg aanvullende regels moeten worden gesteld, wordt u daarover geïnformeerd. </antwoord>
      <antwoord nummer="4">Waarschijnlijk wel, want wat in Rotterdam is geconstateerd kan zich ook elders in Nederland voordoen. Immers het gaat hierbij om landelijk werkende bemiddelingsbureaus. De opsporing van uitkeringsfraude en ontduiking van de verzekeringsplicht van werkgevers vindt continu plaats. Onderzoeken zoals in Rotterdam zijn er om nieuwe ontwikkelingen en trends te ontdekken, zodat in het reguliere opsporingswerk hier rekening mee gehouden kan worden. </antwoord>
      <noten afkomstig="antwoord"/>
   </antwoorden>
</kvr>
