<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de minister van Economische Zaken over illegale stroomaftap. (Ingezonden 27 januari 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22348
</item>
         <item attribuut="Inhoud">Vragen naar aanleiding van berichten over toenemende fraude, wanbebetaling en aggressieve klanten bij stroombedrijven, huishoudens die met de stroommeter knoeien en illegale aftap door hennepplantages.</item>
         <item attribuut="Rubriek">Criminaliteit en openbare orde (Fraude) Energie, water en grondstoffen (Elektriciteit)</item>
         <item attribuut="Trefwoorden">Elektriciteit Fraude</item>
         <item attribuut="Vindplaats">Kamervragen met antwoord 2004-2005, nr. 1031, Tweede Kamer</item>
         <item attribuut="Vraagnr_bij_indiening">2040507080</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2005-03-01</item>
         <item attribuut="Datum_indiening">2005-01-27</item>
         <item attribuut="Document-id">KVR22348</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2189" allpagenumbers="2189 2190" vetnummer="2040507080" code="0405tkkvr1031" lopendefooter="Tweede Kamer, vergaderjaar 2004–2005, Aanhangsel" filenaam="KVR22348" issn-nummer="ISSN 0921 - 7398" uitgever="SduUitgevers ’s-Gravenhage 2005"/>
      <vraagdata vraagnummer="1031" onderwerp="" indiendatum="2005-01-27">
         <vrager partij="PvdA" oorsprong="parlement">Crone</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2005-03-1">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent uop de hoogte van de berichtgeving over stroombedrijven die steeds meer last hebben van fraudeurs, wanbetalers en agressieve klanten? <voetnoot nummer="1"/>
      </vraag>
      <vraag nummer="2">Klopt het dat alleen al door illegale stroomaftap de jaarnota van een gemiddelde klant 25 euro per jaar hoger is? Bedragen de totale kosten van illegale stroomaftap ongeveer 200 miljoen euro? </vraag>
      <vraag nummer="3">Welke oplossingen ziet uvoor het probleem van de stroomaftappende hennepplantages? </vraag>
      <vraag nummer="4">Klopt het dat ook gewone huishoudens knoeien met hun stroommeter? Welke omvang heeft dit probleem en welke risico’s zijn hieraan verbonden? </vraag>
      <vraag nummer="5">Hoe groot is het geschetste probleem van onbeschoft gedrag en agressie aan de balie? Waarom roept een product als elektriciteit agressie op? </vraag>
      <noten afkomstig="vraag">
         <noot nummer="1" datum="2005-01-25" bron="Algemeen Dagblad" titel="Hogere stroomnota’s door fraudeurs">Algemeen Dagblad, 25 januari 2005: «Hogere stroomnota’s door fraudeurs»</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">EnergieNed schat de totale stroomdiefstal in Nederland op 1 miljard kWh per jaar. Enerzijds is deze – ruwe – schatting gebaseerd op het verschil tussen een theoretische taxatie van de omvang van netverliezen en de daadwerkelijk gemeten, niet toe te rekenen stroom (i.c. netverliezen en gestolen stroom). Anderzijds is gebruik gemaakt van indicaties uit de praktijk van de opsporing. De maatschappelijke kosten van de bedoelde 1 miljard kWh kunnen op verschillende manieren worden benaderd. Bij de eerste benadering wordt strikt gekeken naar de kosten van de netbeheerder voor het inkopen van de stroom, die niet kan worden toegerekend aan een leverancier, noch aan de feitelijke afnemer. Uitgaande van de gemiddelde APX-prijs over de afgelopen drie maanden bedragen de geschatte kosten van stroomdiefstal volgens deze benadering ca. 36 miljoen euro per jaar. Deze 36 miljoen wordt verdisconteerd in de tarieven van de netbeheerders. Ongeveer een derde van alle stroom wordt verkocht aan kleinverbruikers. Zij betalen dan ook via hun jaarrekening ongeveer een derde van de 36 miljoen euro. Dit komt neer op ca. 2 euro per aangesloten kleinverbruiker per jaar. De tweede benadering beschouwt de derving van inkomsten als maatschappelijke kosten. In dat geval gaat het om alle gederfde inkomsten inclusief belastingen en transportkosten. In totaal bedragen de maatschappelijke kosten volgens die benadering ca. 20 eurocent per kWh, oftewel 200 miljoen euro per jaar. Ongeveer de helft daarvan bestaat uit REB en BTW. Overigens is bij beide benaderingen geen rekening gehouden met de kosten van preventie en opsporing van fraude en diefstal. Bij de tweede benadering waarbij de maatschappelijke kosten gelijk worden gesteld aan de gederfde inkomsten (200 miljoen euro) is geen rechtstreeks verband meer te leggen met de jaarnota. Het gaat dan immers vooral om gederfde inkomsten die niet bij de klant in rekening worden gebracht. De BV Nederland is hier de voornaamste gedupeerde partij. Als alle 7 miljoen aangeslotenen worden beschouwd als de BV Nederland zijn de gederfde inkomsten per aangeslotene ca. 28,5 euro per jaar. Toen het bedrag van 25 euro in de pers werd genoemd werd deze benadering gevolgd. Overigens hecht ik eraan op te merken, dat politie en justitie weliswaar verantwoordelijk zijn en blijven voor de opsporing van illegale praktijken, maar dat de netbeheerders er alle belang bij hebben om daaraan een bijdrage te leveren. De kosten van de netbeheerders voor de inkoop van niet-toerekenbare stroomafname worden in de tariefregulering door DTe namelijk gerekend onder de «beïnvloedbare kosten». Dit houdt in, dat deze kosten worden meegenomen in de onderlinge benchmark. Naast de zorg voor de veiligheid voor de aangeslotenen heeft de netbeheerder dus ook een eigen bedrijfseconomische prikkel om stroomdiefstal tegen te gaan en de kosten voor de klant zoveel mogelijk te beperken. </antwoord>
      <antwoord nummer="3">Zowel op lokaal als op landelijk niveauwordt gewerkt aan het oplossen van het probleem, langs een aantal sporen: a. Zoals ik ook in eerdere kamervragen (Kamerstukken 2003–2004, nr. 897 van 15 januari 2004) over hetzelfde onderwerp samen met mijn collega van Justitie heb aangegeven, heeft het kabinet bevorderd dat deze kwestie een integrale aanpak vergt. Dit heeft ertoe geleid dat op lokaal niveauin toenemende mate wordt samengewerkt tussen partijen (OM, gemeenten, politie, energiebedrijven, Belastingdienst, woningcorporaties, brandweer, sociale diensten, etc). Dit heeft inmiddels geleid tot het oprollen van vele illegale hennepkwekerijen. Energiebedrijven hebben gespecialiseerde fraudeteams opgezet. Op landelijk niveauwerken zij binnen EnergieNed samen in het Platform Energiediefstal. Behalve afstemming, efficiëntie en de effectiviteit van de fraudebestrijding wil het Platform tevens bevorderen, dat alle politiekorpsen een (even) grote prioriteit toekennen aan opsporing van illegale hennepkwekerijen en dat een dusdanig sanctiebeleid door alle betrokken partijen wordt toegepast, dat hier een preventieve werking van uit gaat. b. Naar aanleiding van eerdere Kamervragen heeft mijn collega, de Minister van Justitie, u reeds informatie verstrekt over het tegengaan van illegale hennepteelt (Kamerstukken 2004–2005, nr. 454). Het ministerie van Justitie kent het programma «Handhaven op niveau», waarbinnen ook aandacht wordt besteed aan de integrale aanpak van illegale hennepkwekerijen. c. Sinds de 2e tariefreguleringsperiode van DTe worden de kosten die herleidbaar zijn tot misbruik door DTe beoordeeld als zgn. beïnvloedbare kosten. Dat houdt in dat deze kosten door de netbeheerder niet 1 op 1 kunnen worden doorberekend. Tarieven die netbeheerders in rekening mogen brengen zijn afhankelijk van de kosten van de meest efficiënte netbeheerder. Dit vormt een prikkel om beter te presteren dan de ander en derhalve om oorzaken van onverklaarbare stroomverliezen actie op te sporen. d. Recentelijk wordt op lokaal niveau in toenemende mate gebruik gemaakt van de mogelijkheid om keuring van elektra- en gasinstallaties verplicht te stellen. Dit verhoogt de kans op fysieke waarneming van fraude. e. Er wordt serieus nagedacht over de grootschalige vervanging van de huidige meetinstallatie bij kleinverbruikers door digitale meters. Daar zitten nog stevige juridische haken en ogen aan, maar het op afstand uitleesbaar zijn van meetdata lost een groot aantal huidige problemen op en maakt detectie van misbruik vele malen makkelijker. </antwoord>
      <antwoord nummer="4">Stroomdiefstal vindt zeker ook plaats bij huishoudens. Stroomdiefstal bij huishoudens vindt vaak plaats onder regie en/of met medewerking van georganiseerde criminelen en is vrijwel altijd gerelateerd aan het kweken van hennep. In 2004 zijn door energiebedrijven landelijk ca. 8000 stroomdiefstalzaken behandeld. Het structureel bijhouden van exacte cijfers is pas recentelijk gestart. Eén energiebedrijf geeft aan, dat in ruwweg 40% van de behandelde zaken de meter was teruggedraaid en dat het daarbij in vrijwel alle gevallen ging om huishoudelijke aansluitingen. In de overige gevallen ging het voornamelijk om illegale aansluitingen. Naar schatting van de energiebedrijven is het werkelijke aantal stroomdiefstalgevallen ca. viermaal zo hoog als het aantal opgespoorde gevallen. Het Platform Energiediefstal heeft de risico’s geïnventariseerd. Zowel tijdens werkzaamheden aan de installatie als in de gebruiksfase van bijv. een illegale hennepkwekerij bestaat een verhoogd risico ten aanzien van brand en elektrocutie (o.a. vanwege ondeugdelijke beveiliging, overbelasting van materialen, overmatige warmteontwikkeling, hoge vochtigheidsgraad). Om deze reden wordt ook de brandweer betrokken bij de integrale aanpak van illegale stroomaftap. </antwoord>
      <antwoord nummer="5">Navraag bij een aantal energiebedrijven leert, dat het probleem van agressie jegens hun medewerkers zich vooral voordoet bij klantencontacten aangaande betalingsproblemen, afsluiting en fraude. Dit is waar de vier grote partijen recentelijk in de publiciteit op doelden. Het probleem speelt dan van verbale agressie jegens medewerkers van het call centre tot verbale agressie en (dreiging van) fysiek geweld jegens medewerkers in het veld. Hoewel de energiebedrijven hierover geen statistieken bijhouden, spreken zij wel over een toename in de afgelopen jaren. Mijn signaal aan de sector zouzijn, dat de bedrijven primair de verantwoordelijkheid hebben om hun dienstverlening zo in te richten dat er voor klanten geen reden tot klagen is. Ik moet op basis van de signalen die ik van de sector ontvang echter tegelijkertijd vaststellen dat daar waar gedrag van klanten de grens van het betamelijke overschrijdt, dit – net als bij agressief gedrag bij geconstateerd zwartrijden in het openbaar vervoer – vaak gerelateerd is aan het niet nakomen van de verplichtingen van de klant. Dit laatste komt tot uiting in de steeds verdergaande maatregelen die bedrijven moeten nemen om vooral medewerkers van fraudeteams te beschermen tegen verbale en fysieke agressie. </antwoord>
      <noten afkomstig="antwoord"/>
   </antwoorden>
</kvr>
