<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Th. A. M. Meijer (CDA) aan de ministers van Binnenlandse Zaken en Koninkrijksrelaties en van Volksgezondheid, Welzijn en Sport over de chaos rond de manifestatie Dance Valley. (Ingezonden 9 augustus 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14268
</item>
         <item attribuut="Rubriek">Criminaliteit en openbare orde (Algemeen) Vrijetijdsbesteding (Recreatie)</item>
         <item attribuut="Trefwoorden">Openbare orde en veiligheid Recreatie</item>
         <item attribuut="Vindplaats">Kamervragen met antwoord 2000-2001, nr. 1695, Tweede Kamer</item>
         <item attribuut="Vraagnr_bij_indiening">2000114310</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Th. A. M. Meijer</persoon>
         </item>
         <item attribuut="Datum_reaktie">2001-09-07</item>
         <item attribuut="Datum_indiening">2001-08-09</item>
         <item attribuut="Document-id">KVR14268</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3533" allpagenumbers="3533 3534" vetnummer="2000114310" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14268" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1695" onderwerp="" indiendatum="2001-08-9">
         <vrager partij="CDA" oorsprong="parlement">Th. A. M. Meijer</vrager>
         <vraagt-aan>de ministers van Binnenlandse Zaken en Koninkrijksrelaties en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-09-7">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Wat is de oorzaak van de chaos rondom de manifestatie «Dance Valley» in Spaarnwoude? Indien de oorzaak niet bekend is, bent u dan bereid hiernaar een onderzoek in te stellen? </vraag>
      <vraag nummer="2">Onder welke voorwaarden zijn de vergunningen voor de manifestatie Dance Valley verstrekt? </vraag>
      <vraag nummer="3">Is de wijze van vervoer van de bezoekers onderdeel geweest van de vergunningverlening? Zo neen, welke afspraken zijn hierover vooraf met de autoriteiten gemaakt? </vraag>
      <vraag nummer="4">Is vooraf een calamiteitenplan opgesteld? Zo ja, hoe heeft dit gefunctioneerd, gelet op de ontstane chaos? </vraag>
      <vraag nummer="5">Bent u van mening dat in zijn algemeenheid de veiligheid bij grootschalige manifestaties op geïmproviseerde locaties, zoals deze Dance Valley manifestatie, voldoende kan worden gegarandeerd? Indien u deze vraag thans niet kunt beantwoorden, bent u dan bereid dit in het in de eerste vraag bedoelde onderzoek mee te nemen? </vraag>
      <vraag nummer="6">Hoeveel inzet van politie en hulpverlening heeft de gehele manifestatie in totaal gekost? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Voor de beantwoording van de vragen 1 tot en met 4 en 6 heb ik ambtsbericht ingewonnen bij de burgemeester van de gemeente Velsen. De vraag naar wat de oorzaak van de chaos rondom de manifestatie Dance Valley is geweest, is blijkens de ontvangen informatie op dit moment nog niet te beantwoorden. Er zal op initiatief van de gemeente Velsen een onderzoek worden verricht door een onafhankelijk bureau, waarbij een van de hoofdvragen zal zijn welke oorzaken ten grondslag liggen aan de problemen die zijn ontstaan tijdens en rond Dance Valley 2001. De doelstelling van dit onderzoek is het verschaffen van inzicht aan betrokken partijen in de mate waarin condities voor een succesvolle tenuitvoerlegging voor Dance Valley 2001 ingevuld waren alsmede de lessen die getrokken kunnen worden voor grootschalige evenementen in de toekomst. Het onderzoeksrapport zal naar verwachting uiterlijk eind oktober 2001 gereed zijn. Na ontvangst van de resultaten van dit onderzoek zal ik uw Kamer daarover inlichten. </antwoord>
      <antwoord nummer="2">In de vergunning zijn onder meer voorwaarden opgenomen met betrekking tot de volgende onderwerpen: – openbare orde en (brand)veiligheid – rust en veiligheid tijdens en rondom het evenement; – beveiliging; – E.H.B.O.; – gevaarlijke apparatuur; – bungy-jumpen; – drankverstrekking; – verdovende middelen; – geluidsoverlast; – verkeer, vervoer en parkeren. </antwoord>
      <antwoord nummer="3">De wijze van vervoer is nadrukkelijk onderdeel geweest van de vergunningverlening. De organisatie was verplicht om in samenspraak met Rijkswaterstaat, de provincie Noord-Holland, de gemeenten Amsterdam en Velsen, de Nederlandse Spoorwegen, het Recreatieschap Spaarnwoude en de politie een verkeersplan op te stellen. Tevens was voorgeschreven dat de organisatie afspraken diende te maken met de politie over de afvoer van de bezoekers van het festival. Dit is ook gebeurd. </antwoord>
      <antwoord nummer="4">De gemeente beschikt over een (algemeen) rampenplan. Door de organisatie is – daartoe verplicht op grond van de vergunning – een rampenplan/evacuatieplan opgesteld. In hoeverre dit plan heeft gefunctioneerd zal moeten blijken uit het evaluatieonderzoek. </antwoord>
      <antwoord nummer="5">De veiligheid van grootschalige manifestaties is afhankelijk van vele factoren. De factoren die daarbij onder meer een rol spelen zijn de ligging van het terrein, de grootte en indeling van het terrein waarop het evenement plaatsvindt in relatie tot het aantal bezoekers, de toe- en afvoermogelijkheden van personen en de mogelijkheden van snelle ontruiming als zich een calamiteit voordoet. Ik ben van oordeel dat de lokale overheid uitsluitend vergunning mag verlenen voor een dergelijk evenement als men ervan overtuigd is dat de veiligheid is gewaarborgd. Ook zal de overheid ervoor moeten zorgdragen dat de uitvoering van de vergunning en de daarin opgenomen voorschriften wordt gecontroleerd. Binnen die voorwaarden acht ik het zeker mogelijk dat grootschalige manifestaties veilig kunnen verlopen. </antwoord>
      <antwoord nummer="6">De vraag naar de omvang van de inzet van de politie en de hulpverlening tijdens de gehele manifestatie kan op dit moment nog niet worden aangegeven. Een telling van de totale inzet van alle disciplines maakt onderdeel uit van het evaluatieonderzoek. </antwoord>
      <noten afkomstig="antwoord"/>
   </antwoorden>
</kvr>
