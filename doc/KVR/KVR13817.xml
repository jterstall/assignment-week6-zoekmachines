<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Doel (VVD) aan de minister van Buitenlandse Zaken over de OPCW. (Ingezonden 30 mei 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13817
</item>
         <item attribuut="Inhoud">Vragen over het budget van de Organisatie tot verbod van Chemische Wapens (OPCW), betalingsachterstanden van landen in de jaarlijkse bijdrage, en de achterstand die Rusland heeft m.b.t. de vernietiging van zijn arsenaal. Deze vragen dienen ter aanvulling op eerdere vragen terzake van Tweede-Kamerlid Hoekema, ingezonden 28 mei 2001, Aanhangsel van de Handelingen II, 2000-2001, 1306.</item>
         <item attribuut="Rubriek">Veiligheidsbeleid en defensie (Wapenbeheersing)</item>
         <item attribuut="Trefwoorden">Chemische wapens Wapenbeheersing</item>
         <item attribuut="Vindplaats">Kamervragen met antwoord 2000-2001, nr. 1307, Tweede Kamer</item>
         <item attribuut="Vraagnr_bij_indiening">2000111420</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Van den Doel</persoon>
         </item>
         <item attribuut="Datum_reaktie">2001-06-11</item>
         <item attribuut="Datum_indiening">2001-05-30</item>
         <item attribuut="Document-id">KVR13817</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2731" allpagenumbers="2731 2732" vetnummer="2000111420" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13817" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1307" onderwerp="" indiendatum="2001-05-30">
         <vrager partij="VVD" oorsprong="parlement">Van den Doel</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2001-06-11">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Kunt u aangeven hoe het budget van de Organisatie tot verbod van Chemische Wapens (OPCW) is opgebouwd? Hoe groot zijn de vaste jaarlijkse bijdragen van de lidstaten en welk deel van het budget moet komen uit betalingen voor verrichte inspecties? </vraag>
      <vraag nummer="2">Welke landen kennen een betalingsachterstand in de jaarlijkse bijdrage? Voor welk totaalbedrag? </vraag>
      <vraag nummer="3">Welke landen lopen achter bij de inspecties en bij de betaling daarvoor? </vraag>
      <vraag nummer="4">Is het waar dat Rusland de grootste voorraad aan chemische wapens bezit en een achterstand heeft met betrekking tot de afgesproken vernietiging van dit arsenaal? </vraag>
      <vraag nummer="5">Heeft de Russische minister van Buitenlandse Zaken Ivanov bij zijn recente bezoek aan Nederland gevraagd om internationale hulp c.q. een financiële bijdrage voor de vernietiging van zijn chemische wapens arsenaal, naast de al eerder door Nederland in het kader van de CWC toegezegde bijdrage? </vraag>
      <vraag nummer="6">Zo ja, welke (financiële) bijdrage heeft de internationale gemeenschap c.q. Nederland aan Rusland gegeven c.q. toegezegd in het kader van de CWC? </vraag>
      <vraag nummer="7">Wilt u de Tweede Kamer op korte termijn informeren over de uitkomst van de recente conferentie over de Chemische Wapens Conventie (CWC)? </vraag>
      <vraag nummer="8">Welke mogelijkheden ziet u om de financiële noden van de OPCW op te lossen? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Hoekema, ingezonden 28 mei 2001. </toelichting>
   <antwoorden aantal="8">
      <antwoord nummer="1">Het budget van de Organisatie voor het Verbod op Chemische Wapens bestaat aan de uitgavenkant uit de posten administratie, kosten voor verificatie van vernietiging van chemische wapens (artikel IV en V) en van industrie (artikel VI) en internationale samenwerking. Aan de inkomstenkant kent het budget de posten contributies van de lidstaten en de restituties van gemaakte kosten voor artikel IV en V verificatie. De jaarlijkse bijdragen van de lidstaten zijn gebaseerd op de «scale of assessments» van de Verenigde Staten. De restituties van gemaakte kosten in verband met artikel IV en V verificatie die in de begroting werden opgenomen bedroegen in 2000 15% van het totaal, in 2001 13,5% en in 2002 4,8%. </antwoord>
      <antwoord nummer="2">In totaal kenden ultimo april 2001 80 landen een achterstand in de jaarlijkse bijdragen. Het betreft een totaalbedrag van 16 893 093 euro. Dit bedrag betreft de achterstand in betalingen vanaf 1993. De achterstand in contributies voor het jaar 2001 bedraagt in totaal 14 449 568 euro. Het betreft dezelfde 80 landen. Van deze 80 landen hebben 31 hun stemrecht verloren, aangezien hun achterstallige bijdrage de cumulatieve bijdrage van twee jaar overstijgt. </antwoord>
      <antwoord nummer="3">Over de periode 1 juni 1997 tot en met 31 december 2000 lopen vijf landen achter in de restitutie van kosten gemaakt voor inspecties onder artikel IV en V. Het betreft Bosnië-Herzegovina, India, de Russische Federatie, de Verenigde Staten en Joegoslavië. In totaal betreffen deze niet ontvangen restituties een bedrag van 3 583 353 euro. </antwoord>
      <antwoord nummer="4">De Russische Federatie heeft op grond van de eigen opgave een voorraad van ca. 40 000 ton chemische wapens, hetgeen de grootste gedeclareerde voorraad is. Als partij bij het chemische Wapenverdrag heeft het de volkenrechtelijke verplichting deze wapens te vernietigen. Rusland heeft de intentie categorie 1 chemische wapens te vernietigen binnen de door het verdrag gestelde tijdslijnen, te weten 10 jaar na inwerkingtreding van het verdrag, met de mogelijkheid tot een verlenging met 5 jaar. Het voorziet de vernietiging van categorie 2 en 3 chemische wapens vóór 29 april 2002. Om dit ambitieuze werkprogramma uit te kunnen voeren heeft President Poetin het Russisch Wapenagentschap ruimte en middelen gegeven: voor het jaar 2001 is reeds een zesvoudige verhoging van het budget voor vernietiging van chemische wapens doorgevoerd. De OPCW heeft Rusland al eenmaal uitstel verleend voor de vernietiging van de eerste 1% chemische wapens, van 2000 tot 2002, maar het is nog niet zeker of deze datum, ondanks de grotere Russische inspanningen, ook daadwerkelijk zal worden gehaald. </antwoord>
      <antwoord nummer="5">De vernietiging van chemische wapens is een zeer complexe en tevens kostbare aangelegenheid. Rusland heeft daarom andere, met name Westerse landen, verzocht om assistentie, vooral van financiële aard, bij het voldoen aan deze verdragsverplichtingen. Meerdere Westerse landen, waaronder ook Nederland, hebben in de afgelopen jaren dergelijke assistentie toegezegd. Tijdens de gezamenlijke persverklaring van de Russische minister van Buitenlandse Zaken, Ivanov, en directeur-generaal van de OPCW, Bustani, heeft Ivanov gewezen op het feit dat de financiering van de vernietiging van de Russische chemische wapens een nijpend probleem blijft. Ivanov erkende dat de vernietiging van het chemische wapenarsenaal in eerste instantie een Russische verantwoordelijkheid is, doch voegde onmiddellijk toe dat de Russische Federatie tevens geloofde dat de vernietiging een «gezamenlijke oplossing» behoeft. Hij stelde dan ook dat Rusland recht heeft op additionele assistentie. In mijn gesprek met mijn Russische collega heeft deze laatste niet direct gevraagd naar additionele Nederlandse steun. </antwoord>
      <antwoord nummer="6">Met Rusland werd in december 1998 een verdrag ondertekend inzake de samenwerking bij de vernietiging van opgeslagen chemische wapens bij de plaats Kambarka (maximaal 25 miljoen gulden). De Russische autoriteiten hebben inmiddels aangegeven prioriteit te geven aan vernietigingsprojecten te Gorni en Shchuch’ye. Nederland is bereid de voorgenomen activiteiten naar Gorni te verleggen. Thans is Nederland doende het verdrag inzake Kambarka te wijzigen – de desbetreffende verdragswijziging zal aan het Parlement worden voorgelegd – en wordt er verder gewerkt aan de totstandkoming van een projectovereenkomst voor Nederlandse financiering van een in Rusland te bouwen transformator voor een voor vernietiging noodzakelijke elektriciteitscentrale. </antwoord>
      <antwoord nummer="7">Ja. </antwoord>
      <antwoord nummer="8">De OPCW heeft een bezuinigingsplan ingesteld waarin aanzienlijke bezuinigingen zijn doorgevoerd op niet operationele uitgavenposten van de organisatie. De Uitvoerende Raad zal bezien of het mogelijk is enkele van deze posten in te vullen met vrijwillige additionele fondsen. Om aan de financiële problemen van 2000 en 2001 tegemoet te komen heeft de Conferentie van Verdragspartijen besloten tot de volgende maatregelen: a. Het begrotingstekort van 2000 zal worden gecompenseerd met het surplus van 1999. Hiertoe hebben de Verdragspartijen besloten een eenmalige uitzondering toe te staan op de financiële reglementen, die bepalen dat een liquiditeitssurplus teruggestort dient te worden aan de verdragspartijen; b. De organisatie heeft de bevoegdheid gekregen het «Working Capital Fund» tijdelijk aan te spreken om tegemoet te komen aan eventuele liquiditeitsproblemen in 2001; c. De inkomsten uit terugbetalingen van voor artikel IV en V inspecties zijn als percentage van de totale inkomsten drastisch verlaagd (zie vraag 1). Het verschil wordt opgevangen door een verhoging van de contributies van lidstaten. Het effect van deze maatregel is dat de organisatie zekerder wordt van haar inkomsten. d. De begroting voor 2002 zal worden verhoogd met 2,8%. Toelichting: Deze vragen dienen ter aanvulling op eerdere vragen terzake van het lid Hoekema, ingezonden 28 mei 2001. </antwoord>
      <noten afkomstig="antwoord"/>
   </antwoorden>
</kvr>
