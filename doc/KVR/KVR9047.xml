<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hermann (GroenLinks) aan de minister van Volksgezondheid, Welzijn en Sport over een tekort aan artsen. (Ingezonden 3 maart 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9047
</item>
         <item attribuut="Inhoud">Betreft o.a. onvoldoende verhoging van de numerus fixus en van de opleidingscapaciteit voor huisartsen.</item>
         <item attribuut="Rubriek">Gezondheidszorg (Medische beroepen) Hoger onderwijs (Studenten) Hoger onderwijs (Studierichtingen)</item>
         <item attribuut="Trefwoorden">Artsen Geneeskunde Toelating studenten</item>
         <item attribuut="Vindplaats">Kamervragen met antwoord 1998-1999, nr. 1088, Tweede Kamer</item>
         <item attribuut="Vraagnr_bij_indiening">2989908850</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">Hermann</persoon>
         </item>
         <item attribuut="Datum_reaktie">1999-03-31</item>
         <item attribuut="Datum_indiening">1999-03-03</item>
         <item attribuut="Document-id">KVR9047</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2229" allpagenumbers="2229 2230" vetnummer="2989908850" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9047" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1088" onderwerp="" indiendatum="1999-03-3">
         <vrager partij="GroenLinks" oorsprong="parlement">Hermann</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-03-31">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennis genomen van het artikel «Deltaplan voor de opleiding» <voetnoot nummer="1"/>van de voorzitter van de Landelijke vereniging van Artsen in Dienstverband? </vraag>
      <vraag nummer="2" voetnoot="2">Deelt u de mening dat de onlangs toegestane verhoging van de numerus fixus en van de opleidingscapaciteit voor huisartsen onvoldoende is om tegenwicht te bieden aan de toenemende zorgvraag en maatschappelijke ontwikkelingen als verkorting van de arbeidsduur, terugdringen van werkbelasting, parttime werken, feminisering van de arbeidsmarkt e.d.? Zo neen, waarom niet? <voetnoot nummer="2"/>
      </vraag>
      <vraag nummer="3" voetnoot="3">Bent u bereid te bevorderen dat het eerste advies van het Capaciteitsorgaan <voetnoot nummer="3"/>op zo kort mogelijke termijn wordt uitgebracht zodat u in staat bent bij het opstellen van de begroting voor 2000 de gewenste duidelijkheid te verschaffen? </vraag>
      <vraag nummer="4">Hoe stelt u zich voor dat de planning en financiering van de vervolgopleidingen door het Capaciteitsorgaan in de komende jaren plaats zal vinden? Welke afspraken hebt u daaromtrent met de minister van Onderwijs, Cultuur en Wetenschappen? </vraag>
      <noten afkomstig="vraag">
         <noot nummer="1">Medisch Contact 54, nr. 8, pagina 287</noot>
         <noot nummer="2" datum="1998-11-25" bron="Dit artikel sluit aan bij het Kamerdebat in november 1998 over de begroting voor 1999 van het ministerie van Volksgezondheid, Welzijn en Sport, waarin de Kamer haar bezorgdheid uitsprak over de dreigende tekorten aan artsen in alle hoofdstromen van de medische beroepsuitoefening, zie Handelingen II, nr. 29">Dit artikel sluit aan bij het Kamerdebat in november 1998 over de begroting voor 1999 van het ministerie van Volksgezondheid, Welzijn en Sport, waarin de Kamer haar bezorgdheid uitsprak over de dreigende tekorten aan artsen in alle hoofdstromen van de medische beroepsuitoefening, zie Handelingen II, nr. 29, 25 november 1998</noot>
         <noot nummer="3">De schrijver dringt aan op versneld scheppen van duidelijkheid over de financiering van de door het Capaciteitsorgaan aan te geven benodigde uitbreiding van opleidingsplaatsen</noot>
      </noten>
   </vragen>
   <antwoorden aantal="4">
      <antwoord nummer="1">Ja, dat heb ik gelezen. </antwoord>
      <antwoord nummer="2">Ik deel deze mening slechts gedeeltelijk en wel om de volgende redenen. De numerus fixus geneeskunde wordt bepaald door de minister van OCenW en wordt telkens vastgelegd in het Hoger Onderwijs- en Onderzoekplan (HOOP). Bij de vaststelling van het HOOP laat de minister van OCenW zich over de gewenste instroomcapaciteit, in dit geval van de opleiding geneeskunde, adviseren door de minister van VWS teneinde tot een zo goed mogelijke afstemming van het aanbod in de zorg op de vraag ernaar te komen. Bij de uiteindelijke vaststelling vindt echter ook een afweging plaats op geleide van de beschikbare financiële middelen. Zo heb ik in het kader van de opstelling van het HOOP 1998 de minister van OCenW in 1997 geadviseerd de instroom in de opleiding geneeskunde met 125 eerstejaars toe te laten nemen van 1750 tot 1875. Bij mijn advies heb ik rekening gehouden met onder meer de vervangingsvraag, demografische ontwikkelingen en het meer gaan werken in deeltijd. De door de minister van OCenW op grond van de beschikbare financiële middelen gerealiseerde uitbreiding bedroeg 63 plaatsen, zodat de instroom in 1998 in totaal op 1813 eerstejaars uitkwam. In mijn advies heb ik rekening gehouden met een instroom van 325 artsen in de huisartsenopleiding. De verhoging van de instroom met 36 artsen in de huisartsenopleiding, waartoe ik heb besloten, maakt bij een rendement van tachtig procent in de basisopleiding, een uitbreiding van het aantal eerstejaars geneeskunde met 45 noodzakelijk. Uitgaande van mijn advies van 1875 eerstejaars leidt dit tot een gewenste instroom van 1920 eerstejaars. Dit aantal is inmiddels aan het ministerie van OCenW doorgegeven. Het opleiden van meer artsen is naar mijn mening niet de enige oplossing. Ook een verandering van de inhoud van de opleiding en de beroepsuitoefening en van de tijdsbesteding kan leiden tot een uitbreiding van de beschikbaarheid van artsen. Zo heeft een verschuiving van taken van de arts naar anders opgeleiden zoals van de huisarts naar de praktijkverpleegkundige, van de oogarts naar de optometrist, van de gynaecoloog naar de verloskundige en van de klinisch specialist naar de ziekenhuisarts invloed op het aantal op te leiden artsen. Ook het tijdens de studie gezamenlijk met andere beroepsbeoefenaren volgen van bepaalde onderdelen van de studie en het gemeenschappelijk lopen van stages in het werkveld kan leiden tot verschuiving van taken van de arts naar andere beroepsbeoefenaren en zo de vraag naar artsen beïnvloeden. Verder kan bijvoorbeeld de toeneming van het werken in deeltijd tot gevolg hebben dat artsen die in deeltijd werken en zo kortere werkweken maken, het beroep langer willen of kunnen volhouden. Ook een nieuwe korte opleiding tot basisspecialist kan voor artsen die een vervolgopleiding in deeltijd willen volgen, maar door de huidige duur ervan worden afgeschrikt, aantrekkelijk zijn. Wat betreft de opleidingscapaciteit van huisartsen ben ik van mening dat met een instroomcapaciteit van 361 plaatsen in de komende jaren in de vraag naar huisartsen kan worden voorzien. Een belangrijk aandachtspunt hierbij is het voorkomen van de uitval na de opleiding. Deze uitval wordt nu geraamd op twintig procent. Aan de organisaties betrokken bij de opleiding en registratie van huisartsen is gevraagd op welke wijze de uitval zou kunnen worden verminderd. </antwoord>
      <antwoord nummer="3">In het kader van de Meerjarenafspraken zijn in principe de middelen voor het jaar 2000 gereserveerd voor de consequenties van het door mij als verantwoordelijk minister vast te stellen capaciteitsplan. Het Capaciteitsorgaan zal op 26 mei a.s. worden opgericht. Ik zal bij het geven van het «startschot» aan het Capaciteitsorgaan vragen om dit najaar te kunnen beschikken over het capaciteitsplan voor het jaar 2000. </antwoord>
      <antwoord nummer="4">Het Capaciteitsorgaan krijgt tot taak jaarlijks een capaciteitsplan voor de planning en de financiering van de medische en tandheelkundige vervolgopleidingen te maken. Het plan wordt door mij als verantwoordelijk minister vastgesteld binnen de gegeven inhoudelijke en financiële randvoorwaarden. Voor uitbreiding van de capaciteit zijn in de meerjarenafspraken middelen gereserveerd. Het behoort tot de betrokken organisaties (bij voorbeeld wetenschappelijke verenigingen en de Stichting Beroepsopleiding tot Huisarts (SBOH)) om tot invulling van de opleidingsplaatsen te komen. Een College van Toezicht zal nagaan in hoeverre de vastgestelde opleidingscapaciteit is gerealiseerd. Het COTG zal de toegestane uitbreiding verwerken in de budgetten van de opleidingsinstellingen. De verantwoordelijkheid voor de planning en financiering van de medische en tandheelkundige vervolgopleidingen berust bij het ministerie van VWS en de sector zelf. De minister van OCenW is verantwoordelijk voor de capaciteit van de initiële opleidingen tot arts en tandarts en heeft hiervoor een vast budget beschikbaar. Vorig jaar bleek vanuit gezondheidszorg- en arbeidsmarktoverwegingen voor de geneeskunde een uitbreiding van de toelatingscapaciteit met 125 plaatsen en voor de tandheelkunde met dertig plaatsen noodzakelijk. De noodzakelijke middelen zijn toen voor vijftig procent door het Kabinet beschikbaar gesteld, waardoor een ophoging van de toelatingscapaciteit met de helft van deze aantallen kon worden gerealiseerd. De instroom van artsen en tandartsen in de vervolgopleidingen heeft een relatie met de instroom in de initiële opleidingen tot arts en tandarts. Op grond van onder meer de geraamde en te realiseren instroom in de vervolgopleidingen adviseer ik de minister van OCenW over de gewenste instroom in de opleidingen geneeskunde en tandheelkunde. </antwoord>
      <noten afkomstig="antwoord"/>
   </antwoorden>
</kvr>
