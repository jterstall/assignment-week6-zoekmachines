<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit en Gerkens (beiden SP) aan de staatssecretaris van Sociale Zaken en Werkgelegenheid en de minister van Verkeer en Waterstaat over overtredingen van Oost-Europese truckers. (Ingezonden 31 maart 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25338
</item>
         <item attribuut="Inhoud">Vragen naar aanleiding van het rapport 'De Poolse schokgolf' van de Verenigde Eigen Rijders Nederland (VEN) over oneerlijke concurrentie bij vrachtwagenchauffeurs. Inspecteurs van het wegvervoer zouden, om uiteenlopende redenen zoals de taalbarrière, chauffeurs uit Oost-Europa nauwelijks aan controles onderwerpen.</item>
         <item attribuut="Rubriek">Arbeid (Werknemers) Handel en economie (Economische delicten) Handel en economie (Mededinging) Verkeer, vervoer en waterstaat (Goederenvervoer) Verkeer, vervoer en waterstaat (Wegen)</item>
         <item attribuut="Trefwoorden">Buitenlandse werknemers Economische delicten Mededinging Polen Wegvervoer</item>
         <item attribuut="Vindplaats">Kamervragen met antwoord 2005-2006, nr. 1244, Tweede Kamer</item>
         <item attribuut="Vraagnr_bij_indiening">2050610730</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
            <persoon partij="SP">Gerkens</persoon>
         </item>
         <item attribuut="Datum_reaktie">2006-04-11</item>
         <item attribuut="Datum_indiening">2006-03-31</item>
         <item attribuut="Document-id">KVR25338</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2653" allpagenumbers="2653 2654" vetnummer="2050610730" code="0506tkkvr1244" lopendefooter="Tweede Kamer, vergaderjaar 2005–2006, Aanhangsel" filenaam="KVR25338" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1244" onderwerp="" indiendatum="2006-03-31">
         <vrager partij="SP" oorsprong="parlement">De Wit</vrager>
         <vrager partij="SP" oorsprong="parlement">Gerkens</vrager>
         <vraagt-aan>de staatssecretaris van Sociale Zaken en Werkgelegenheid en de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-04-11">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw opvatting over het rapport «De Poolse schokgolf»van de Verenigde Eigen Rijders Nederland (VERN)? <voetnoot nummer="1"/>
      </vraag>
      <vraag nummer="2">Is het waar dat inspecteurs van het wegvervoer chauffeurs uit Oost-Europa nauwelijks aan controles onderwerpen? Zo neen, waarom niet? Waaruit blijkt dat het controleniveau bij buitenlandse chauffeurs lager ligt dan bij Nederlandse chauffeurs? </vraag>
      <vraag nummer="3">Wat is uw commentaar op de bewering van VERN dat controleurs van controle afzien, omdat zij de Oost-Europese chauffeurs niet verstaan en deze chauffeurs geen geld hebben om de boetes te betalen? Welk deel van de controleurs is een of meer van de Oost-Europese talen machtig? Hoe worden boetes geïnd als de chauffeur niet over voldoende contante middelen beschikt? Hoe vaak is er sprake van oninbare boetes? </vraag>
      <vraag nummer="4">Is het waar dat de Inspectie Verkeer en Waterstaat (IVW) gerichter gaat controleren? Zo ja, waaruit bestaat die controle? </vraag>
      <vraag nummer="5">Waaruit bestaat de samenwerking tussen de IVW en de Arbeidsinspectie? </vraag>
      <vraag nummer="6">Welke maatregelen gaat u treffen om ervoor te zorgen dat oneerlijke concurrentie als gevolg van overtreding van nationale wet- en regelgeving door buitenlandse chauffeurs wordt voorkomen? </vraag>
      <vraag nummer="7">Wilt u deze vragen vóór het algemeen overleg van de vaste commissie voor Sociale Zaken en Werkgelegenheid op 12 april 2006, beantwoorden? </vraag>
      <noten afkomstig="vraag">
         <noot nummer="1" datum="2006-03-29" bron="De Telegraaf">De Telegraaf, 29 maart 2006</noot>
      </noten>
   </vragen>
   <antwoorden aantal="7">
      <antwoord nummer="1">Het rapport dat door de VERN is opgesteld is gebaseerd op de antwoorden op een enquête die door ca. 240 bedrijven (uit een totaal van ca. 12 000 Nederlandse transportbedrijven) is beantwoord. Het beeld dat wordt gepresenteerd is gebaseerd op indrukken en meningen van de respondenten op die enquête en wordt niet onderbouwd met kwantitatieve gegevens vanuit geconstateerde feiten. Het rapport schetst een zorgelijk beeld inzake personeel en bedrijven uit met name Polen voor wat betreft vakbekwaamheid en de mogelijke effecten daarvan op veiligheid en milieu. </antwoord>
      <antwoord nummer="2">Het beeld dat het rapport van de VERN schetst dat Oost-Europese chauffeurs nauwelijks gecontroleerd worden herkent de Inspectie VenW niet. Cijfers van de Inspectie VenW laten zien dat in 2005 40 procent van de in Nederland gecontroleerde chauffeurs in het goederenvervoer over de weg buitenlandse chauffeurs betreft waarvan een kwart uit Oost-Europa komt. Desalniettemin neemt de Inspectie VenW het feit dat het rapport spreekt over een gebrek aan vertrouwen heel serieus, en daarom heeft de minister van VenW de Inspectie VenW gevraagd de VERN voor een gesprek uit te nodigen om elkaars cijfers en bevindingen te vergelijken en te bespreken. Met een gesprek hopen we het onderlinge vertrouwen te herstellen. </antwoord>
      <antwoord nummer="3">Ook deze bewering in het rapport van de VERN herkent de Inspectie VenW niet. De ervaring van de inspecteurs van de Inspectie VenW leert dat in ieder geval de Poolse chauffeurs veelal de Duitse taal machtig zijn. In de zeldzame gevallen dat er daadwerkelijk een taalbarrière is, kan de inspecteur beroep doen op de tolkentelefoon. De vraag welk deel van de controleurs min of meer de Oost-Europese talen machtig zijn is niet relevant. Immers het uitgangpunt van de Awb (art. 2:6) is dat de Nederlandse taal gehanteerd wordt door bestuursorganen. Indien een chauffeur niet over voldoende contante middelen beschikt is de werkwijze van de Inspectie VenW dat het transport wordt stilgelegd totdat de boete voldaan is. Met twee verschillende alarmcentrales (VHD, DKV) zijn overeenkomsten voor bemiddeling met tankpassen. Hierdoor is het aantal oninbare boetes voor buitenlanders voor zover het het optreden van de Inspectie VenW betreft nul. </antwoord>
      <antwoord nummer="4">Uit onderzoek dat de Inspectie VenW in de zomer van 2005 heeft uitgevoerd blijkt dat het nalevingsniveau van Poolse chauffeurs op het vervoer van gevaarlijke stoffen lager ligt dan bij de Nederlandse chauffeurs. Dit is reden voor de Inspectie VenW om de controles op het vervoer van gevaarlijke stoffen te intensiveren. </antwoord>
      <antwoord nummer="5">De Inspectie VenW en de Arbeidsinspectie werken nauw samen als het gaat om het toezicht op de naleving van wet- en regelgeving in het transport. De inspectiediensten hebben een samenwerkingsovereenkomst gesloten, die het toezicht op de arbeidsomstandigheden en rij- en rusttijden stroomlijnt. Voor alle vervoerssectoren is bepaald welke inspectiedienst daarbij de regie voert. Een aantal inspectieprojecten wordt gezamenlijk voorbereid en uitgevoerd, in andere projecten vervullen de inspecties een signalerende functie voor elkaar. Deze samenwerking draagt eraan bij dat inspecties efficiënt verlopen en de bedrijfsvoering bij de ondernemingen zo min mogelijk onnodig wordt verstoord. Voorzover het gaat om de rechtmatigheid van de tewerkstelling van Poolse chauffeurs vindt het toezicht in eerste instantie plaats door de Inspectie VenW. De Inspectie VenW rapporteert aan de Arbeidsinspectie als men illegale tewerkstelling vermoedt. De Arbeidsinspectie neemt de zaak in verder onderzoek en maakt zonodig een boeterapport of proces-verbaal op. </antwoord>
      <antwoord nummer="6" voetnoot="1">Voorzover het verlies aan werkgelegenheid het gevolg is van illegale praktijken, ga ik via handhaving deze praktijken tegen. Voorzover werkgelegenheid verdwijnt als gevolg van marktwerking ligt het niet op het terrein van de overheid om hier in te grijpen. Zie ook mijn antwoorden op de vragen van het lid de Wit, 1 juli 2005 <voetnoot nummer="1"/>. In het kader van het kabinetsbesluit om per 1 januari 2007 vrij verkeer voor werknemers uit de Midden- en Oost-Europese toe te staan zal ik aanvullend generieke maatregelen nemen zoals het invoeren van een bestuurlijke boete op betaling onder het wettelijk minimumloon, een forse intensivering van het aantal onderzoeken van de Arbeidsinspectie naar mogelijke ontduiking van het wettelijk minimumloon en het verder versterken van de samenwerking en informatie-uitwisseling tussen Belastingdienst en Arbeidsinspectie. De Inspectie VenW gaat tijdens haar toezicht verhoogde aandacht besteden aan de WGW/bestuurdersattesten. </antwoord>
      <antwoord nummer="7">De antwoorden op de vragen zijn u op tijd toegezonden. </antwoord>
      <noten afkomstig="antwoord">
         <noot nummer="1">Tweede Kamer, vergaderjaar 2004–2005, nr. 2339</noot>
      </noten>
   </antwoorden>
</kvr>
