<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Justitie over het bericht dat hackers steeds vaker samenwerken met criminelen. (Ingezonden 2 november 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21911
</item>
         <item attribuut="Inhoud">Steeds meer bedrijven worden geconfronteerd met crackers (hackers die samenwerken met de georganiseerde misdaad).</item>
         <item attribuut="Rubriek">Communicatie, media en informatievoorziening (Hard- en software) Criminaliteit en openbare orde (Criminaliteitsbestrijding en -preventie) Criminaliteit en openbare orde (Informatiebeveiliging)</item>
         <item attribuut="Trefwoorden">Computercriminaliteit Criminaliteitsbestrijding</item>
         <item attribuut="Vindplaats">Kamervragen met antwoord 2004-2005, nr. 645, Tweede Kamer</item>
         <item attribuut="Vraagnr_bij_indiening">2040502720</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-12-27</item>
         <item attribuut="Datum_indiening">2004-11-02</item>
         <item attribuut="Document-id">KVR21911</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1357" allpagenumbers="1357 1358" vetnummer="2040502720" code="0405tkkvr645" lopendefooter="Tweede Kamer, vergaderjaar 2004–2005, Aanhangsel" filenaam="KVR21911" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="645" onderwerp="" indiendatum="2004-11-2">
         <vrager partij="SP" oorsprong="parlement">Gerkens</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="27 december 2004), zie ook Aanhangsel Handelingen nr. 519, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat is uw reactie op het bericht dat hackers steeds vaker «crackers» worden door samen te werken met de georganiseerde misdaad? <voetnoot nummer="1"/>
      </vraag>
      <vraag nummer="2">Kunt u een indicatie geven hoeveel bedrijven in Nederland met dergelijke misdaad geconfronteerd zijn? Zo neen, waarom niet? </vraag>
      <vraag nummer="3">Wat doet u om de bedrijven te wijzen op deze gevaren? Bent u van mening dat dit voldoende is? Zo ja, waarom? Zo neen, is dit bericht aanleiding om de bedrijven explicieter van deze gevaren op de hoogte te stellen? Zo ja, hoe? </vraag>
      <vraag nummer="4">Is het waar dat weinig bedrijven aangifte doen van misbruik van hun gegevens door crackers? Zo ja, wat gaat u doen om aangifte te stimuleren? </vraag>
      <vraag nummer="5">Is het waar dat circa 15.000 computers in Nederland gebruikt worden door crackers? Zo ja, wat gaat u doen om de pc-gebruiker op het belang van beveiliging te wijzen? </vraag>
      <vraag nummer="6">Kunt u een overzicht geven van het aantal aangiftes, onderzoeken, vervolgingen, veroordelingen en sepots van delicten die vallen onder de Wet computercriminaliteit en wel sinds de inwerkingtreding van deze Wet? Zo neen, waarom niet? </vraag>
      <vraag nummer="7">Deelt u de mening dat het goed zou zijn een zaaksofficier aan te wijzen voor cybercriminaliteit? Zo neen, waarom niet? Zo ja, wat gaat u doen om dit te regelen? </vraag>
      <vraag nummer="8">Deelt u de mening dat er meer capaciteit vrijgemaakt moet worden om cybercriminaliteit te vervolgen? Zo ja, hoe gaat u dat doen? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-10-29" bron="Het Parool">Het Parool, 29 oktober 2004</noot>
      </noten>
   </vragen>
   <antwoorden aantal="8">
      <antwoord nummer="1">Ik ken het bericht, maar kan dit noch bevestigen, noch ontkennen. In het Nationaal dreigingsbeeld (NDB) is aangegeven dat er reden is om aanvallen op ICT-infrastructuur als een potentiële dreiging te zien. Er zijn, aldus het NDB, evenwel te weinig aanwijzingen dat deze vorm van criminaliteit op enige schaal ingang heeft gekregen – of met enige zekerheid ingang zal vinden – bij de zware of georganiseerde criminaliteit in Nederland. </antwoord>
      <antwoord nummer="2">Ik kan u geen indicatie geven hoeveel bedrijven in Nederland met «crackers» worden geconfronteerd anders dan de in OM-data opgenomen gegevens met betrekking tot computervredebreuk ex art. 138a Wetboek van Strafrecht (hacking). Dit artikel ziet in het eerste lid op hacken; «cracken» valt onder het tweede lid van dit artikel. In 2000 betrof het 4 «cracking» zaken, in 2001: 3, in 2002: 5, in 2003: 8 en in 2004 tot dusver 2. Het betreft hier uitdrukkelijk een indicatie waarbij met het volgende rekening moet worden gehouden. Het betreft gegevens die afkomstig zijn uit het OM-computersysteem Compas. Zaken (aangiften) die niet worden toegezonden aan het parket (bv politiesepot i.v.m. onvoldoende bewijs) ontbreken derhalve in dit overzicht. Er is helaas geen landelijke informatie uit politiebronnen met betrekking tot cybercriminaliteit beschikbaar. Tenslotte is het een gegeven dat de aangiftebereidheid van bedrijven die met cybercriminaliteit worden geconfronteerd laag is, zodat het aantal gevallen van hacking/«cracking» waarschijnlijk hoger ligt. </antwoord>
      <antwoord nummer="3">Het ministerie van Economische Zaken heeft in 2001de voorlichtingscampagne Surf op Safe gestart (www.surfopsafe.nl), om zowel particuliere als (klein)zakelijke internetgebruikers meer bewust te laten worden van de risico’s op internet en de kwetsbaarheid van hun systeem voor dergelijke praktijken indien dit niet afdoende is beveiligd. Ook is in 2003 de Waarschuwingsdienst ingericht (www.waarschuwingsdienst.nl). De Waarschuwingsdienst waarschuwt burgers en MKB voor actuele dreigingen van virussen en, veel belangrijker, voor nieuw ontdekte veiligheidsproblemen («gaten») in software die misbruikt kunnen worden om toegang te krijgen tot hun computers. Hoe sneller gebruikers deze gaten dichten, hoe kleiner de kans dat hun pc wordt misbruikt voor illegale of criminele doeleinden. Deze beide initiatieven hebben reeds geresulteerd in een betere bekendheid van de noodzaak zich goed te beveiligen en een toenemend aantal internetgebruikers dat een virusscanner en een firewall installeert op hun pc. In het kader van het Safer Internet Actionplan zal – met subsidie vanuit de Europese Unie – Surf op Safe gaan optreden als national awareness node voor veilig internetten (uiterlijk per 1januari 2005). Dit houdt in dat in 2005 de campagne aanzienlijk zal worden geïntensiveerd. De website wordt volledig vernieuwd, de campagne zal meer focussen op de risico’s van misbruik en criminele praktijken, en er zullen een aantal doelgroepspecifieke projecten worden opgestart. Eén van de doelgroepen die met vernieuwde intensiviteit zal worden benaderd, is het MKB. Ik ben van mening dat deze nieuwe, intensievere voorlichting voldoende zal zijn om bedrijven te wijzen op de gevaren van internetcriminaliteit. </antwoord>
      <antwoord nummer="4">Zoals ook al bij vraag 2 aangegeven, is bekend dat de aangiftebereidheid van cybercriminaliteit, als gevolg van de vrees voor imagoschade, onder bedrijven relatief laag is. Recent is in het kader van het Nationaal Platform Criminaliteitsbeheersing gestart met een project Aanpak Cybercrime. Dit project heeft onder andere tot doel: • Transparant maken van de behoefte, rol(len) en eigen verantwoordelijkheden van de overheid en het bedrijfsleven in relatie tot de aanpak van cyber crime; • Bevorderen dat een koppeling wordt gemaakt tussen de behoefte en verantwoordelijkheden van de overheid en die van het bedrijfsleven; • Bevorderen dat een vertrouwensrelatie tussen opsporingsdiensten en (geselecteerd) bedrijfsleven wordt opgebouwd ter verbetering van samenwerking. Ik ga ervan uit dat met dit project het vertrouwen bij het bedrijfsleven in de aanpak van computercriminaliteit wordt vergroot en dat daardoor een grotere bereidheid zal ontstaan om aangifte te doen. </antwoord>
      <antwoord nummer="5">De basis van het genoemde aantal van 15.000 computers in Nederland die door «crackers» zouden worden gebruikt, is mij niet bekend. Ik kan daarover dan ook geen uitspraken doen. Wat betreft de maatregelen om de pc-gebruiker te wijzen op het belang van beveiliging verwijs ik u naar het antwoord op vraag 3. </antwoord>
      <antwoord nummer="6">Bij het Openbaar Ministerie zijn in de jaren 1998 tot en met 2004 (tot medio november) 225 zaken binnengekomen die vallen onder de Wet computercriminaliteit. Hiervan zijn 82 zaken gedagvaard (36%), 64 zaken geseponeerd (28%), 69 zaken getransigeerd (31%) en 10 zaken voorwaardelijk geseponeerd (4%). Van de zaken die voor de rechter zijn geweest is het Openbaar Ministerie in twee zaken niet ontvankelijk verklaard, is de verdachte in één zaak ontslagen van rechtsvervolging, is in 53 zaken door de rechter een straf opgelegd, is in vier zaken een schuldigverklaring uitgesproken zonder strafoplegging, is één zaak ter terechtzitting gevoegd en is in zes zaken een vrijspraak gevolgd. Van de overige zaken is de uitkomst nog niet bekend. </antwoord>
      <antwoord nummer="7">In beginsel worden alle strafzaken, zo ook die betreffende cybercriminaliteit, afgedaan door de arrondissementsparketten in het land. Voor iedere zaak is een zaaksofficier van justitie verantwoordelijk. Er is thans bij het Landelijk Parket een officier van justitie aangesteld met als beleidsportefeuille ICT, die derhalve ook cybercriminaliteit als aandachtsgebied heeft. In voorkomende gevallen treedt deze officier ook als zaaksofficier op. </antwoord>
      <antwoord nummer="8">Ik ben er geen voorstander van om meer specifieke capaciteit voor cybercriminaliteit vrij te maken. Ik constateer wel dat ICT gerelateerde criminaliteit in het dagelijkse werk van de opsporing meer en meer voorkomt. Ik ondersteun dan ook de initiatieven van de politie en het openbaar ministerie om gerichte opleidingsprogramma’s aan te bieden zodat de kennis over ICT en ICT gerelateerde criminaliteit breed binnen deze organisaties bekend wordt. </antwoord>
      <noten afkomstig="antwoord"/>
   </antwoorden>
</kvr>
