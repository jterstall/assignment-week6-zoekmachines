<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over marketing van zuigelingenvoeding. (Ingezonden 29 oktober 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10748
</item>
         <item attribuut="Inhoud">Vragen naar aanleiding van de reportage van de NCRV op 25 oktober 1999 op Radio 1 over marketing van zuigelingenvoeding door voedingsfabrikanten.</item>
         <item attribuut="Rubriek">Communicatie, media en informatievoorziening (Reclame) Consument (Levensmiddelen)</item>
         <item attribuut="Trefwoorden">Babyvoeding Levensmiddelen Reclame</item>
         <item attribuut="Vindplaats">Kamervragen met antwoord 1999-2000, nr. 435, Tweede Kamer</item>
         <item attribuut="Vraagnr_bij_indiening">2990001970</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-12-10</item>
         <item attribuut="Datum_indiening">1999-10-29</item>
         <item attribuut="Document-id">KVR10748</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="903" allpagenumbers="903 904" vetnummer="2990001970" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10748" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="435" onderwerp="" indiendatum="1999-10-29">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="10 december 1999), zie ook Aanhangsel Handelingen nr. 312, vergaderjaar 1999–2000">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van de reportage van de NCRV over marketing van zuigelingenvoeding door voedingsfabrikanten? <voetnoot nummer="1"/>
      </vraag>
      <vraag nummer="2">Wat is uw mening over de cadeautjes en sponsoring van deze voedingsfabrikanten aan thuis- en kraamzorgorganisaties, zoals geheel verzorgde uitstapjes, diners en scholingen? </vraag>
      <vraag nummer="3">Is het u bekend dat ook zorgverleners in ziekenhuizen cadeautjes ontvangen en dat het voorkomt dat voedingsfabrikanten 6% van de jaarlijks gebruikte hoeveelheid babyvoeding aan het ziekenhuis terugbetalen? Zo ja, vindt u dit een gewenste gang van zaken? </vraag>
      <vraag nummer="4">Is de cadeaucultuur in strijd met de warenwetregeling voor zuigelingen- en babyvoeding en bent u bereid de controle op de naleving te verbeteren? </vraag>
      <vraag nummer="5">Bent u bereid de warenwet voor zuigelingen- en babyvoeding aan te scherpen door ook opvolgmelk eronder te laten vallen, regels te stellen aan informatiemateriaal voor ouders, een verbod in te stellen op relatiegeschenken en cadeaus voor zorgverleners en beperkingen op te leggen aan gratis telefoonnummers en websites voor informatie? </vraag>
      <vraag nummer="6" voetnoot="2">Is het u bekend dat volgens een aanvullende resolutie opvolgmelk ook onder de WHO-code valt en de Code zich dus niet alleen richt op vervangingsproducten zoals u dat in antwoord op mijn eerdere vragen aangaf? <voetnoot nummer="2"/>
      </vraag>
      <vraag nummer="7">Is het u bekend dat de flesvoedingsindustrie steeds meer gespecialiseerde babyvoeding met bepaalde gezondheidsclaims op de markt brengt? Zo ja, vindt u deze medicalisering een gewenste ontwikkeling? </vraag>
      <vraag nummer="8">Bestaat er een risico dat voedingsfabrikanten gebruik maken van het ontbreken van regels ten aanzien van reclamebeperking in de nieuwe Warenwetregeling dieetvoeding voor medisch gebruik (juli 1999) met name voor hun nieuwe producten met gezondheidsclaims? Zo ja, bent u bereid reclamebeperking alsnog in deze regeling op te nemen? </vraag>
      <vraag nummer="9">Erkent u dat de lage borstvoedingscijfers behalve door agressieve marketing voor kunstvoeding veroorzaakt worden door onvoldoende voorlichting? Zo ja, bent u bereid te investeren in een campagne met betere voorlichting over de voordelen van borstvoeding, zoals ook de VN-commissie voor kinderrechten adviseert? </vraag>
      <noten afkomstig="vraag">
         <noot nummer="3"/>
         <noot nummer="1" datum="1999-10-25" bron="NRCV op radio 1">NRCV op radio 1, 25 oktober 1999</noot>
         <noot nummer="2" documenttype="Kamervragen" documentnummer="826">Aanhangsel Handelingen, nr. 826, Vergaderjaar 1998–1999.</noot>
         <noot nummer="3">Aanbevelingen VN-comite kinderrechten aan Nederland</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Eerst merk ik op dat ik het aannemen van cadeautjes en dergelijke ongewenst vind. Voorts benadruk ik de eigen verantwoordelijkheid van het veld; het zorgvuldig omgaan met schenkingen vanuit het bedrijfsleven behoort daar mijns inziens bij. De kraamzorg bevindt zich thans in een proces van verdere professionalisering waarbij de kwaliteit van de kraamzorg centraal staat en de beroepsvereniging voor de verzorging STING zich eveneens beijvert voor een goede beroepsuitoefening. Het is van belang dat de tarieven voor de kraamzorg zodanig zijn opgebouwd, dat deze voorzien in het scholen van kraamverzorgenden zodat de mogelijkheid wordt uitgesloten dat zorgaanbieders zich hiervoor in een min of meer afhankelijke positie ten opzichte van commerciële derden manoeuvreren. De betrokken partijen overleggen thans met het COTG over een kostendekkend tarief. De Inspectie voor de Gezondheidszorg start op korte termijn een onderzoek naar de kwaliteit van de kraamzorg waarbij tevens de vraag wordt betrokken naar het eventuele gebruik van «sponsorgelden». </antwoord>
      <antwoord nummer="3">Het is algemeen bekend dat zorgverleners in ziekenhuizen cadeautjes ontvangen, zie ook mijn antwoord op vraag 2. Het terugbetalen van door ziekenhuizen aangeschafte babyvoeding door de industrie is mij niet bekend. Dit is overigens niet in strijd met de Warenwetregeling Zuigelingenvoeding, die aflevering van deze producten, gratis of tegen gereduceerde prijs, toestaat. De hieraan verbonden eis is dat het gebruik beperkt dient te blijven tot zuigelingen die alleen kunnen worden gevoed met vervangingsmiddelen voor moedermelk. Deze formulering sluit aan bij de benadering in de Code in 1981, maar is niet in overeenstemming met de resolutie ter zake uit 1986 waarin de houding ten aanzien van gratis verstrekkingen of verstrekkingen tegen sterk gereduceerde prijzen verder is aangescherpt. </antwoord>
      <antwoord nummer="4">Het geven van cadeautjes is in strijd met de Warenwetregeling Zuigelingenvoeding voor zover de cadeautjes een directe relatie hebben met volledige zuigelingenvoeding. De Inspectie Gezondheidsbescherming Waren en Veterinaire Zaken ziet hier op toe. Enerzijds door middel van het uitvoeren van inspecties, anderzijds in reactie op klachten. De hoeveelheid klachten kan worden gezien als een indicator van de adequate toepassing van de wetgeving en laat de laatste jaren een dalende lijn zien. Naar mijn mening is het toezicht adequaat. De wetgeving wordt op dit punt niet systematisch overtreden en tegen incidentele overtredingen worden maatregelen genomen. Gelet op het belang van het onderwerp handhaaft de inspectie Waren en Veterinaire Zaken de intensiteit van het toezicht. Dit komt tot uitdrukking in de projectmatige aangestuurde aanpak van de handhaving van de wettelijke voorschriften op dit terrein, zoals vastgelegd in het Jaarplan 2000 van de Inspectie Gezondheidsbescherming Waren en Veterinaire Zaken. </antwoord>
      <antwoord nummer="5">De Warenwetregeling Zuigelingenvoeding en de Warenwetregeling babyvoeding zijn gebaseerd op Europese richtlijnen. Ten tijde van de vaststelling van deze richtlijnen was er onvoldoende steun om ook opvolgzuigelingenvoeding onder de werking van het reclameverbod te laten vallen. Deze situatie lijkt niet veranderd te zijn. Ik zie geen reden om ook babyvoeding (babymaaltijden, graanproducten en dergelijke) te onderwerpen aan een reclameverbod. Deze producten behoren op enig moment een plaats te krijgen in de voeding van jonge kinderen. </antwoord>
      <antwoord nummer="6">De reikwijdte van de Code is inderdaad breder dan alleen volledige zuigelingenvoeding. De reclamebeperkingen in de code hebben echter uitsluitend betrekking op producten die moedermelk beogen te vervangen (en daarnaast op flessen en spenen). Ten aanzien van andere producten voor zuigelingen en baby’s stelt de code en de daarbij behorende resoluties dat deze zodanig dienen te worden verhandeld dat het geven van borstvoeding niet wordt ondermijnd. </antwoord>
      <antwoord nummer="7">Medische zuigelingenvoeding is bedoeld voor zuigelingen die om medische redenen een speciaal samengestelde voeding nodig hebben. Het feit dat gespecialiseerde zuigelingenvoeding beschikbaar is voor zuigelingen die om een medische reden een aangepaste voeding nodig hebben is naar mijn mening positief. In die zin is er geen sprake van onnodige medicalisering. De wetgeving voor medische zuigelingenvoeding wordt met ingang van 1 mei 2000 geharmoniseerd in de EU. Medische zuigelingenvoedingen zijn echter al langere tijd beschikbaar. Claims voor volledige zuigelingenvoeding zijn strikt gereguleerd als onderdeel van de etiketteringsvoorschriften. Voor zuigelingenvoeding bestemd voor medisch gebruik gelden andere etiketteringsvoorschriften, onder meer moet worden vermeld de ziekte, aandoening of kwaal waarvoor de zuigelingenvoeding is bestemd. </antwoord>
      <antwoord nummer="8">Het is wettelijk niet verboden om reclame te maken voor dieetvoeding voor medisch gebruik. Het maken van reclame voor medische voeding is in het EU-overleg besproken. Nederland heeft gepleit voor een overeenkomstige benadering van volledige zuigelingenvoeding en zuigelingenvoeding voor medisch gebruik op dit punt. Geen van beide naderingen kreeg voldoende steun van de lidstaten. Meer algemeen is het maken van misleidende reclame verboden krachtens het Warenwetbesluit Etikettering van levensmiddelen. Het aanprijzen van medische zuigelingenvoeding voor zuigelingen zonder onderliggende medische noodzaak kan als misleidend worden beschouwd. </antwoord>
      <antwoord nummer="9">Gegevens die de stelling bevestigen dat de lage borstvoedingscijfers in Nederland worden veroorzaakt door de agressieve marketing voor kunstvoeding zijn mij niet bekend. De recente rapportage van het onderzoek van TNO-Preventie en Gezondheid, waarnaar ik verwees bij de beantwoording van uw eerdere vragen, laat zien dat veel moeders wel beginnen met het geven van borstvoeding, maar dat zij daar om diverse redenen snel mee ophouden. Ik heb met het Voedingscentrum afgesproken dat zij in vervolg op de totstandkoming van het bulletin zuigelingenvoeding haar activiteiten gericht op stimulering van het geven van borstvoeding zal intensiveren. </antwoord>
      <noten afkomstig="antwoord"/>
   </antwoorden>
</kvr>
