<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Tang (PvdA) aan de minister van Verkeer en Waterstaat en de staatssecretaris van Economische Zaken over compensatie voor consumenten bij geannuleerde of vertraagde vluchten. (Ingezonden 16 april 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28848
</item>
         <item attribuut="Inhoud">Vragen naar aanleiding van een artikel in De Telegraaf van 5 april 2007 over de compensatieregeling van passagiers voor geannuleerde vluchten. Deze regeling lijkt niet goed te werken, onder andere door gebrekkige informatievoorziening door de luchtvaartmaatschappijen. Gevraagd wordt onder andere naar de rol van de Consumentenautoriteit. Ook verzoekt vragensteller de minister om de komst van een geschillencommissie luchtvaart te bevorderen en om met wetgeving te komen om de positie van de consument in de luchtvaart te versterken. Deze vragen dienen als aanvulling op eerdere vragen ter zake van de Tweede Kamerleden Madlener, ingezonden 10 april 2007, en Nicolaï, ingezonden 16 april 2007.</item>
         <item attribuut="Rubriek">Burgerlijk recht en burgerlijk procesrecht (Verbintenissenrecht) Consument (Algemeen) Staats- en bestuursrecht (Grondrechten) Verkeer, vervoer en waterstaat (Luchtvaart) Verkeer, vervoer en waterstaat (Personenvervoer)</item>
         <item attribuut="Trefwoorden">Consumentenbescherming Klachtrecht Luchtvaart Schadevergoeding</item>
         <item attribuut="Vindplaats">Kamervragen met antwoord 2006-2007, nr. 2209, Tweede Kamer</item>
         <item attribuut="Vraagnr_bij_indiening">2060712540</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Tang</persoon>
         </item>
         <item attribuut="Datum_reaktie">2007-07-17</item>
         <item attribuut="Datum_indiening">2007-04-16</item>
         <item attribuut="Document-id">KVR28848</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4681" allpagenumbers="4681 4682" vetnummer="2060712540" code="0607tkkvr2209" lopendefooter="Tweede Kamer, vergaderjaar 2006–2007, Aanhangsel" filenaam="KVR28848" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2209" onderwerp="" indiendatum="2007-04-16">
         <vrager partij="PvdA" oorsprong="parlement">Tang</vrager>
         <vraagt-aan>de minister van Verkeer en Waterstaat en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2007-07-17">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van de berichtgeving over de compensatieregeling voor geannuleerde vluchten, waarbij consumenten tot 600 euro terug kunnen krijgen? <voetnoot nummer="1"/>
      </vraag>
      <vraag nummer="2">Deelt u de mening van EU-commissaris Barrot dat deze regeling die sinds 2004 bestaat, in Nederland niet goed werkt, in tegenstelling tot landen als bijvoorbeeld Denemarken en België? </vraag>
      <vraag nummer="3">Waarom informeren de luchtvaartmaatschappijen hun klanten niet goed over deze regeling? </vraag>
      <vraag nummer="4">Is de Inspectie Verkeer en Waterstaat voldoende toegerust, in termen van bevoegdheden en personeel, om effectief toezicht te kunnen houden op de naleving van deze regeling? </vraag>
      <vraag nummer="5">Welke rol ziet u in dezen voor de Consumentenautoriteit? Deelt u de mening dat sprake is van een collectieve inbreuk in de zin van de Wet handhaving consumentenbescherming? </vraag>
      <vraag nummer="6">Op welke manier kunt u de komst van een geschillencommissie voor de luchtvaart bevorderen? </vraag>
      <vraag nummer="7">Bent u bereid met wetgeving te komen om de positie van de consument in de luchtvaart te versterken? </vraag>
      <vraag nummer="8">Op welke manier kunt u bewerkstelligen dat de consument niet zelf achter een vergoeding aan hoeft te gaan, maar deze automatisch wordt verstrekt, zoals bij de vergoeding die energiebedrijven geven bij een stroomstoring van langer dan 4 uur? </vraag>
      <noten afkomstig="vraag">
         <noot nummer="1" datum="2007-04-5" bron="De Telegraaf">De Telegraaf, 5 april 2007</noot>
      </noten>
   </vragen>
   <toelichting>Deze vragen dienen ter aanvulling op eerdere vragen ter zake van het lid Madlener (PVV), ingezonden 10 april 2007, (vraagnummer 2060711940) en vragen van het lid Nicolaï (VVD) ingezonden 16 april 2007, (vraagnummer 2060712490). </toelichting>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Naar mijn mening wordt Europees Commissaris Barrot verkeerd geciteerd. In de mededeling van de Commissie aan de Raad (COM(2007)0168def.) wordt geconcludeerd dat zich om twee redenen problemen voordoen met de Verordening: de Verordening is op bepaalde punten onnauwkeurig en in sommige lidstaten wordt niet doeltreffend gehandhaafd. De Commissie zal met alle partijen samenwerken om de duidelijkheid, toepassing en handhaving van de Verordening te verbeteren. Vanzelfsprekend zal ook ik daar een positieve bijdrage aan leveren. Overigens hebben mijn medewerkers op dit moment regelmatig overleg op Europees niveau en afstemming met de andere nationale autoriteiten over de wijze van uitvoering van de Verordening. </antwoord>
      <antwoord nummer="3">Dit komt wellicht door gebrek aan kennis bij de lokale medewerkers of commerciële belangen van de luchtvaartmaatschappij. In haar toezicht gaat de Inspectie daarom ook bij de incheckbalie kijken of personeel is geïnformeerd en er voorlichtingsmateriaal aanwezig is voor de passagiers. De Inspectie zal ook vaker nadrukkelijk aanwezig zijn bij de incheckbalie. </antwoord>
      <antwoord nummer="4">Ja, de Inspectie heeft voldoende middelen tot haar beschikking. Ik heb er dan ook alle vertrouwen in dat het toezicht adequaat plaatsvindt. </antwoord>
      <antwoord nummer="5">De Inspectie VenW is in artikel 3.9 van de Wet handhaving consumentenbescherming (Whc) in samenhang met artikel 4 lid 1 van Verordening 2006/2004 aangewezen als de bevoegde autoriteit voor intracommunautaire inbreuken op Verordening 261/2004. De Consumentenautoriteit is het op grond van artikel 2.3 eerste lid van de Whc in samenhang met artikel 4 lid 1 van Verordening 2006/2004 aangewezen verbindingsbureau. Als zodanig speelt zij een rol bij verzoeken van of aan buitenlandse autoriteiten om informatie en bij verzoeken om handhaving met betrekking tot bovengenoemde inbreuken. Dit betekent onder meer dat zij dergelijke verzoeken zal doorgeleiden naar de Inspectie respectievelijk de desbetreffende buitenlandse autoriteit. De vraag of er sprake is van collectieve inbreuk – ik ga er van uit dat bedoeld is «intracommunautaire inbreuk» – kan niet in algemene zin worden beantwoord, maar dient per geval te worden beoordeeld. Een intracommunautaire inbreuk in de zin van Verordening 2006/2004 is elke handeling of omissie, die in strijd met in casu Verordening 261/2004, schade toebrengt of kan toebrengen aan de collectieve belangen van consumenten die woonachtig zijn in een andere lidstaat dan de lidstaat waar de handeling of omissie haar oorsprong vond of plaatshad of waar de verkoper/dienstverlener gevestigd is. Er dient derhalve sprake te zijn van een grensoverschrijdende inbreuk jegens méér dan een consument, al dan niet woonachtig in verschillende lidstaten. Vooralsnog heeft de Inspectie geen intracommunautaire inbreuk op Verordening 261/2004 geconstateerd en ook geen verzoeken om handhaving van buitenlandse autoriteiten ontvangen. </antwoord>
      <antwoord nummer="6">Ik ondersteun ieder voorstel van marktpartijen om tot een vorm van private geschillenbeslechting te komen. Dergelijke initiatieven zijn laagdrempelig voor de consument en efficiënt. Vanzelfsprekend is het Europese level playing field daarbij wel een belangrijk aandachtspunt. In dat licht is het van belang dat zoveel mogelijk maatschappijen, ook niet-Nederlandse, meewerken aan de totstandkoming van een geschillencommissie. Ik wil dan ook in Europees verband graag daarvoor pleiten, waar mogelijk in samenwerking met mijn collega van Economische Zaken zodat de Nederlandse inzet zowel in het kader van Consumentenzaken als van Transport doorklinkt. </antwoord>
      <antwoord nummer="7">Ik ga intensief samenwerken met de Commissie om de geconstateerde problemen op te lossen. Naast mijn steun aan de Commissie ter verbetering van de Verordening zal ik de Nederlandse en buitenlandse luchtvaartmaatschappijen nog strikter op de Verordening wijzen. Mijn nadruk ligt daarbij op goede informatievoorziening aan de passagier op de luchthaven en de goede afhandeling van klachten. </antwoord>
      <antwoord nummer="8">Zie het antwoord op vraag 7. Vooralsnog is mijn inzet gericht op verbetering van de Verordening op Europees niveau en verbetering in uitvoering van de Verordening op nationaal niveau. </antwoord>
      <noten afkomstig="antwoord"/>
   </antwoorden>
</kvr>
