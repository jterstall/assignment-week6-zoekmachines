<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kortram (PvdA) aan de staatssecretaris van Volkshuisvesting, Ruimtelijke Ordening en Milieubeheer over het volkshuisvestingsbeleid voor ouderen. (Ingezonden 30 september 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8053
</item>
         <item attribuut="Inhoud">Vragen naar aanleiding van de ANBO/PCOB enquête "Gemeentelijk huisvestingsbeleid voor ouderen: in de lift of gebakken lucht?" (persbericht ANBO, 22 september 1998) waarin geconcludeerd wordt dat slechts 60% van de gemeenten een volkshuisvestingsplan voor ouderen heeft opgesteld.</item>
         <item attribuut="Rubriek">Volkshuisvesting (Bejaardenhuisvesting)</item>
         <item attribuut="Trefwoorden">Ouderenwoningen</item>
         <item attribuut="Vindplaats">Kamervragen met antwoord 1998-1999, nr. 221, Tweede Kamer</item>
         <item attribuut="Vraagnr_bij_indiening">2989900990</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Kortram</persoon>
         </item>
         <item attribuut="Datum_reaktie">1998-10-23</item>
         <item attribuut="Datum_indiening">1998-09-30</item>
         <item attribuut="Document-id">KVR8053</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="447" allpagenumbers="447 448" vetnummer="2989900990" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8053" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="221" onderwerp="" indiendatum="1998-09-30">
         <vrager partij="PvdA" oorsprong="parlement">Kortram</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="1998-10-23">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van de ANBO/PCOB enquête «Gemeentelijk huisvestingsbeleid voor ouderen: in de lift of gebakken lucht»? <voetnoot nummer="1"/>
      </vraag>
      <vraag nummer="2">Klopt de conclusie van de enquête dat slechts 60% van de gemeenten een volkshuisvestingsplan heeft opgesteld dat ingaat op het (gewenste) volkshuisvestingsbeleid voor ouderen? </vraag>
      <vraag nummer="3">Deelt u de mening dat het ontbreken van deze invalshoek in een volkshuisvestingsplan van weinig zorgvuldigheid getuigt in het kader van de zorg voor huisvesting van ouderen? </vraag>
      <vraag nummer="4">Hoe denkt u op korte termijn te bevorderen dat de overige 40% van de gemeenten alsnog een dergelijk plan zullen opstellen? </vraag>
      <vraag nummer="5">Kunt u inzicht geven in de omvang van de genoemde 40% gemeenten? Bevatten zij meer dan 100.000 inwoners en/of vallen ze onder het Grote Steden Beleid? </vraag>
      <vraag nummer="6">Bent u bereid inzicht te geven in welke mate de 60% gemeenten, die blijkens de enquête wel over een volkshuisvestingsplan met aandacht voor ouderenhuisvesting beschikken, prestatieafspraken hebben gemaakt met toegelaten instellingen inzake de effectuering van de daarin gestelde doelen? </vraag>
      <vraag nummer="7">Is er naar uw opvatting in die volkshuisvestingsplannen, in voldoende mate rekening gehouden met de benodigde woningvoorraad voor ouderen en overige bijzondere groepen? Hoe beoordeelt u in dit verband de bevindingen van de ANBO/PCOB enquête, waarin melding gemaakt wordt van een tekort van 170.000 seniorenwoningen op dit moment, dat kan oplopen tot 370.000 in 2005 en tot 770.000 in 2020? Welke stappen overweegt u om deze ongewenste situatie te corrigeren en te anticiperen op de geschetste mogelijke ontwikkeling? </vraag>
      <noten afkomstig="vraag">
         <noot nummer="1" datum="1998-09-22" bron="Persbericht ANBO Bondsraad Utrecht">Persbericht ANBO Bondsraad Utrecht, 22 september 1998</noot>
      </noten>
   </vragen>
   <antwoorden aantal="7">
      <antwoord nummer="1">Ja. De resultaten van deze enquête zijn op 30 september jl. officieel aangeboden aan de Directeur-Generaal van de Volkshuisvesting, die deze namens mij in ontvangst heeft genomen. </antwoord>
      <antwoord nummer="2">Deze vraag kan ik niet bevestigend beantwoorden. Uit de vraagstelling die ANBO/PCOB bij dit onderzoek hebben gehanteerd blijkt immers dat aan gemeenten niet zozeer is gevraagd of zij een volkshuisvestingsplan hebben opgesteld, maar meer in het algemeen een «beleidsnota» waarin op ouderenhuisvesting wordt ingegaan. </antwoord>
      <antwoord nummer="3">Nee. Dit zou namelijk onrecht doen aan de gemeenten die, hoewel zij niet beschikken over een (volkshuisvestings)plan waarin aandacht voor ouderen, zich aanmerkelijke inspanningen getroosten op dit terrein. Dit neemt overigens niet weg dat ik het in algemene zin wel van belang acht dat gemeenten een volkshuisvestingsplan opstellen, bijvoorbeeld met het oog op de prestatieafspraken die gemeentebesturen op grond van het BBSH met corporaties moeten maken. </antwoord>
      <antwoord nummer="4">De totstandkoming van een volkshuisvestingsplan is in beginsel een gemeentelijke verantwoordelijkheid. Zoals gezegd ga ik er vanuit, dat bijvoorbeeld de noodzaak tot het maken van de zojuist genoemde prestatieafspraken, gemeenten hiertoe zal stimuleren. </antwoord>
      <antwoord nummer="5">Uit de enquêteresultaten van ANBO/PCOB blijkt dat zich onder de betrokken gemeenten zonder beleidsnota geen gemeenten met meer dan 100.000 inwoners bevinden, noch gemeenten die vallen onder het Grote Steden Beleid. </antwoord>
      <antwoord nummer="6">In de enquêteresultaten van ANBO/PCOB is vermeld dat 70% van de gemeenten die beschikt over een beleidsnota heeft aangegeven dat zij over ouderenhuisvesting prestatieafspraken maakt met de corporaties. Opmerkelijk is dat ook 70% van de gemeenten zonder beleidsnota aangeeft dat zij dergelijke afspraken met corporaties maakt. </antwoord>
      <antwoord nummer="7">Zoals ook al in mijn antwoord op vraag 4. verwoord, is de totstandkoming en inrichting van een volkshuisvestingsplan een gemeentelijke aangelegenheid. Bovendien komt het er meer op aan welke prestaties er daadwerkelijk worden gerealiseerd. Deze lokale prestaties worden door mij gemonitored. Daaruit moet ook blijken in hoeverre partijen er in slagen de door ANBO/PCOB aangehaalde tekorten aan ouderenwoningen in te lopen c.q. te voorkomen. Deze gegevens komen overigens uit een vorig jaar in opdracht van VROM verricht behoefteonderzoek m.b.t. ouderen, waarover op 19 juni 1997 een brief naar de Kamer is gestuurd. In deze brief werd aangegeven dat de voorziene tekorten alleen dan zullen ontstaan, indien niet tijdig nadere maatregelen in de sfeer van woningtoewijzing, aanpassing van de bestaande woningen en nieuwbouw worden gepleegd. De Kamer betuigde op 2 oktober 1997 bij het Algemeen Overleg over deze brief zijn instemming met deze beleidslijnen. Ik streef er overigens naar volgend jaar in de Nota Wonen in de 21e eeuw een nog completer beeld van de opgave op het terrein van de ouderenhuisvesting te schetsen. Naar verwachting zal ook daar een signaal van uitgaan naar gemeenten die hun verantwoordelijkheid terzake onvoldoende waarmaken. </antwoord>
      <noten afkomstig="antwoord"/>
   </antwoorden>
</kvr>
