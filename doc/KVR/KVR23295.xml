<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers voor Vreemdelingenzaken en Integratie en van Justitie over mogelijk misbruik van de immigratieregels betreffende minderjarigen. (Ingezonden 2 mei 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23295
</item>
         <item attribuut="Inhoud">Vragen naar aanleiding van artikel 'Vrij spel voor afhaalchinees' in Telegraaf (28 april 2005) over 'minderjarigentruc' van mensensmokkelaars en - handelaars, waarbij minderjarige Chinezen Nederland binnenkomen en vervolgens verdwijnen uit de opvangcentra.</item>
         <item attribuut="Rubriek">Welzijn (Immigratie) Welzijn (Jeugdigen)</item>
         <item attribuut="Trefwoorden">Migratie Vreemdelingen</item>
         <item attribuut="Vindplaats">Kamervragen met antwoord 2004-2005, nr. 1897, Tweede Kamer</item>
         <item attribuut="Vraagnr_bij_indiening">2040514070</item>
         <item attribuut="Afkomstig_van">Vreemdelingenzaken en Integratie (VI) Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-06-22</item>
         <item attribuut="Datum_indiening">2005-05-02</item>
         <item attribuut="Document-id">KVR23295</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4037" allpagenumbers="4037 4038" vetnummer="2040514070" code="0405tkkvr1897" lopendefooter="Tweede Kamer, vergaderjaar 2004–2005, Aanhangsel" filenaam="KVR23295" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1897" onderwerp="" indiendatum="2005-05-2">
         <vrager partij="SP" oorsprong="parlement">De Wit</vrager>
         <vraagt-aan>de ministers voor Vreemdelingenzaken en Integratie en van Justitie</vraagt-aan>
      </vraagdata>
      <antwoorddata antwoorddatum="22 juni 2005), zie ook Aanhangsel Handelingen nr. 1734, vergaderjaar 2004–2005">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Bent u bekend met het bericht «Vrij spel voor afhaalchinees»? <voetnoot nummer="1"/>
      </vraag>
      <vraag nummer="2">Is het waar dat de «minderjarigentruc» al jaren wordt toegepast, zoals het bericht vermeldt? Kunt u aangeven hoeveel Chinese «minderjarigen» in de afgelopen jaren op deze wijze Nederland zijn binnengekomen, om vervolgens te verdwijnen uit de opvangcentra? </vraag>
      <vraag nummer="3">Deelt u de mening dat het zeer onwenselijk is dat mensensmokkelaars en -handelaars op deze manier misbruik maken van de Nederlandse immigratieregels betreffende minderjarigen? Kunt u aangeven welke maatregelen u op korte termijn gaat nemen om aan dit misbruik een einde te maken? </vraag>
      <noten afkomstig="vraag">
         <noot nummer="1" datum="2005-04-28" bron="De Telegraaf">De Telegraaf, 28 april 2005</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2" voetnoot="8 8 5 3">In het krantenartikel wordt gedoeld op het misbruik van het beleid voor alleenstaande minderjarige asielzoekers en vreemdelingen. In de afgelopen jaren is door mijn voorgangers en mij steeds onderkend dat dit beleid wordt misbruikt door vreemdelingen die zich op oneigenlijke gronden toelating tot Nederland willen verschaffen. In het verleden zijn dan ook met enige regelmaat maatregelen genomen om dit tegen te gaan. Een van de bekendste is het leeftijdsonderzoek, dat kan worden uitgevoerd als er twijfel is aan de leeftijd van een alleenstaande minderjarige vreemdeling. Verder wordt ten aanzien van (gestelde) Chinese alleenstaande minderjarige asielzoekers sinds 2001een vragenlijst gehanteerd ten behoeve van het identiteitsonderzoek. De vragenlijst wordt meteen in het aanmeldcentrum ingevuld en stelt de Nederlandse vertegenwoordiging in China in staat om op korte termijn onderzoek te doen. In veel gevallen blijken de opgegeven personalia niet juist te zijn. Bij de Immigratie- en Naturalisatiedienst (IND) zijn de volgende gegevens bekend over (gestelde) Chinese alleenstaande minderjarige asielzoekers die in de afgelopen jaren met onbekende bestemming zijn vertrokken. Het jaar van aanvraag wordt in dit schema afgezet tegen het jaar waarin de betrokkenen zijn vertrokken. Chinese ama’s Aantal aanvragen Datum MOB Aanvraagdatum 20012002 2003 2004 2005 Eind- totaal MOB 2001 314 56 31 42 27 11 167 2002 163 29 25 18 <voetnoot nummer="8"/>80 2003 115 16 35 <voetnoot nummer="8"/>59 2004 93 27 <voetnoot nummer="5"/>32 2005 27 12 <voetnoot nummer="3"/>Eindtotaal 712 56 60 84 107 34 341 </antwoord>
      <antwoord nummer="3">Vanzelfsprekend deel ik deze mening. De ondersteuning van de bestrijding van migratiecriminaliteit vormt dan ook een belangrijk onderdeel van de werkzaamheden van de IND en andere partners in de vreemdelingenketen. Voor wat betreft de maatregelen die worden getroffen om misbruik van de immigratieregels tegen te gaan, verwijs ik allereerst naar mijn antwoord op vraag 2. Voorts verstrekt de IND informatie uit de toelatingsprocessen over mogelijke of potentiële mensensmokkel en mensenhandel aan het Korps landelijke politiediensten (KLPD). Deze signalen dragen onder meer bij aan (de voorbereiding van) opsporingsonderzoeken. Ook bij de Koninklijke Marechaussee (KMar) heeft een aantal onderzoeken gelopen mede op basis van gegevens die door de IND zijn verstrekt. Hiertoe behoort een recentelijk afgesloten onderzoek naar (gestelde) Chinese minderjarige asielzoekers. Dit is tot nog toe het enige strafrechtelijke onderzoek naar de verdwijning van Chinese alleenstaande minderjarige asielzoekers. Dit onderzoek is geëindigd met de aanhouding van een aantal personen op verdenking van het binnensmokkelen van tientallen Chinese kinderen in de afgelopen anderhalf jaar. Genoemd onderzoek is begonnen in november 2004 na meldingen van de Stichting Nidos. Ook thans loopt nog een aantal opsporingsonderzoeken. Voorts is op 18 mei jongstleden bij de dienst Nationale Recherche van het KLPD het expertisecentrum Mensenhandel/Mensensmokkel officieel geopend. In dit centrum wordt samengewerkt door de dienst Nationale Recherche en de dienst Nationale Recherche Informatie van het KLPD, de Sociale Inlichtingen- en Opsporingsdienst, de KMar en de IND. De relevante informatie van de participerende organisaties wordt hier bijeengebracht en geanalyseerd. Indien daartoe aanleiding bestaat, wordt dit meteen gebruikt voor lopend opsporingsonderzoek. Ten slotte is op de luchthaven Schiphol begin dit jaar een platform «migratie en criminaliteit» ingesteld waarin de IND en de KMar zijn vertegenwoordigd. In dit platform worden actuele inzichten in migratiestromen en informatie over (mogelijke) mensensmokkel en mensenhandel uitgewisseld. Hierdoor kan een zo sterk mogelijk gemeenschappelijk inzicht ten behoeve van de uitvoering van de toelatingstaken en de opsporing van mensenhandel en -smokkel worden verkregen. Dit overleg heeft inmiddels aanleiding gegeven tot (de voorbereiding van) een aantal opsporingsonderzoeken door de KMar. </antwoord>
      <noten afkomstig="antwoord"/>
   </antwoorden>
</kvr>
