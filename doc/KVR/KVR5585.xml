<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oedayraj Singh Varma (GroenLinks) over uitlevering van Hüseyin Baybasin aan Turkije. (Ingezonden 12 augustus 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5585
</item>
         <item attribuut="Inhoud">De vragen betreffen de risico's die Hüseyin Baybasin loopt na uitlevering aan Turkije, mede gezien het arrest en advies terzake van de Hoge Raad.</item>
         <item attribuut="Rubriek">Staats- en bestuursrecht (Grondrechten) Strafrecht en strafprocesrecht (Uitlevering)</item>
         <item attribuut="Trefwoorden">Mensenrechten Turkije Uitleveringen</item>
         <item attribuut="Vindplaats">Kamervragen met antwoord 1996-1997, nr. 1806, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1997-09-10</item>
         <item attribuut="Datum_indiening">1997-08-12</item>
         <item attribuut="Document-id">KVR5585</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3695" allpagenumbers="3695 3696" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1806" onderwerp="" indiendatum="1997-08-12">
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="1997-09-10">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat zijn de «ernstige redenen» op grond waarvan de Hoge Raad vreest dat Hüseyin Baybasin bij uitlevering aan Turkije gefolterd of zelfs gedood zal worden? <voetnoot nummer="1"/>
      </vraag>
      <vraag nummer="2">Komt het vaak voor dat u een advies omtrent uitlevering van de Hoge Raad niet opvolgt? Zijn hierbij ook zaken waarin het risico op foltering aanzienlijk is? </vraag>
      <vraag nummer="3">Hebt u garanties voor de onafhankelijkheid van het medisch onderzoek, waaraan Hüseyin Baybasin na verhoor zal worden onderworpen? Zal de Nederlandse Ambassade in Turkije op de naleving van de gegeven garanties door de Turkse autoriteiten toezien? </vraag>
      <vraag nummer="4">Bent u ervan overtuigd dat dhr. Hüseyin Baybasin, indien hij na verhoor in de Turkse gevangenis belandt, gevrijwaard zal blijven van foltering? Zal de Nederlandse Ambassade hierin een controlerende rol blijven vervullen? </vraag>
      <noten afkomstig="vraag">
         <noot nummer="1" datum="1997-08-4" bron="Volkskrant">Volkskrant, 4 augustus 1997</noot>
      </noten>
   </vragen>
   <antwoorden aantal="3">
      <antwoord nummer="1">Bij arrest van 15 oktober 1996 heeft de Hoge Raad de uitspraak van de Arrondissementsbank te Breda van 13 maart 1996, waarbij de door Turkije verzochte uitlevering van Hüseyin Baybasin toelaatbaar werd verklaard, vernietigd en het verzoek tot uitlevering opnieuw in behandeling genomen. In zijn arrest van 17 december 1996 heeft de Hoge Raad vervolgens de verzochte uitlevering alsnog toelaatbaar verklaard. De Hoge Raad heeft het arrest vergezeld doen gaan van een advies aan de minister van Justitie omtrent het aan het verzoek tot uitlevering te geven gevolg. In het advies vestigt de Hoge Raad mijn aandacht erop dat er ernstige redenen zijn om te vermoeden dat Baybasin, zou hij worden uitgeleverd, gevaar zou lopen opnieuw te worden gefolterd en zelfs zou hebben te vrezen voor zijn leven. Deze ernstige redenen bestaan eruit dat het de Hoge Raad aannemelijk voorkomt dat Baybasin in 1989 door Turkse politiefunctionarissen is gefolterd, in samenhang te bezien met het door de raadsman van Baybasin in zijn pleitnota aangevoerde. De raadsman voert daarin – zakelijk weergegeven – aan dat er in Turkije een algemeen patroon zou bestaan van mensenrechtenschendingen en dat Baybasin te vrezen zou hebben voor foltering of zelfs voor zijn leven vanwege zijn politieke activiteiten en uitspraken en zijn steun aan de Koerdische onafhankelijkheidsbeweging. </antwoord>
      <antwoord nummer="2">Het komt slechts sporadisch voor dat de Hoge Raad een uitleveringsverzoek opnieuw in behandeling neemt en daarbij tevens de minister van Justitie adviseert omtrent een aan een verzoek tot uitlevering te geven gevolg. Er zijn hieromtrent geen cijfers voorhanden. Voor zover mij bekend, is behoudens de onderhavige zaak, de afgelopen jaren niet afgeweken van een advies van de Hoge Raad. </antwoord>
      <antwoord nummer="3 en 4">Gelet op het advies van de Hoge Raad van 17 december 1996 en de bijzondere omstandigheden van deze zaak, heb ik door tussenkomst van het ministerie van Buitenlandse Zaken en Turkse autoriteiten verzocht te garanderen dat, in geval van uitlevering, beschermende maatregelen genomen zullen worden ten aanzien van Baybasin. Via de Turkse ambassade is daarop een document van de Turkse officier van Justitie ontvangen. In dit document stelt de officier van Justitie zich garant dat Baybasin, zodra deze voet op Turkse bodem heeft gezet, rechtstreeks zal worden overgedragen aan het parket van de officier van Justitie en dat zijn ondervraging door de bevoegde officier van Justitie zal worden uitgevoerd. Tijdens zijn verhoor zal, anders dan bij het verhoor van andere verdachten, geen vertegenwoordiger van de Turkse politie aanwezig zijn. Bovendien zal Baybasin zowel voor als na verhoor op het parket aan een medisch onderzoek worden onderworpen. Tevens wordt gegarandeerd dat Baybasin in het huis van bewaring waarin hij wordt ondergebracht geen gevaar zal lopen en dat hij op geen enkele wijze aan marteling of misdraging zal worden blootgesteld. Deze garanties zijn door de Turkse regering overgenomen. Na bestudering van de verstrekte garanties ben ik samen met de minister van Buitenlandse Zaken tot het oordeel gekomen dat deze toereikend zijn om positief te beslissen op het Turkse uitleveringsverzoek. De Nederlandse ambassade zal de omstandigheden waarin Baybasin tijdens zijn verblijf in Turkije verkeert aandachtig volgen. Ten slotte kan ik u nog berichten dat de raadsman van Baybasin een kort geding heeft ingesteld tegen mijn beslissing tot uitlevering, teneinde de rechtmatigheid daarvan te laten toetsen. In afwachting van de uitspraak in kort geding zal de feitelijke uitlevering worden uitgesteld. </antwoord>
      <noten afkomstig="antwoord"/>
   </antwoorden>
</kvr>
