<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over godsdienst- of levenbeschouwelijk onderwijs in het openbaar onderwijs. (Ingezonden 5 maart 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6801
</item>
         <item attribuut="Inhoud">Betreft vragen over het pleidooi van de Vereniging voor Openbaar Onderwijs (VOO) voor een gegarandeerde structurele bekostiging t.b.v. het godsdienst- of levensbeschouwelijk vormingsonderwijs in het openbaar onderwijs.</item>
         <item attribuut="Rubriek">Basisonderwijs (Bekostiging basisonderwijs)</item>
         <item attribuut="Trefwoorden">Bekostiging basisonderwijs Godsdiensten Leervakken Levensbeschouwingen Openbaar onderwijs</item>
         <item attribuut="Vindplaats">Kamervragen met antwoord 1997-1998, nr. 972, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1998-03-24</item>
         <item attribuut="Datum_indiening">1998-03-05</item>
         <item attribuut="Document-id">KVR6801</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1995" allpagenumbers="1995 1996" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6801" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="972" onderwerp="" indiendatum="1998-03-5">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1998-03-24">
         <antwoorder functie="staatssecretaris" ministerie="Onderwijs, Cultuur en Wetenschappen">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich het pleidooi van de VOO (Vereniging voor Openbaar Onderwijs) en het HVO (Humanistisch Vormingsonderwijs) voor een gegarandeerde structurele bekostiging ten behoeve van het godsdienst- of levensbeschouwelijk vormingsonderwijs in het openbaar onderwijs? <voetnoot nummer="1"/>
      </vraag>
      <vraag nummer="2" voetnoot="2">Bent u op de hoogte van het feit dat er een groot aantal gemeenten is dat de subsidie voor het HVO heeft stopgezet, terwijl de ouders wel om HVO vroegen? Zo ja, wat is uw mening hierover? <voetnoot nummer="2"/>
      </vraag>
      <vraag nummer="3">Deelt u de mening dat de mogelijkheid dat een gemeente geen subsidie verstrekt een ongelijkheid schept voor de betrokken ouders en leerlingen ten opzichte van anderen die in een gemeente wonen die wél bereid is de kosten geheel of gedeeltelijk voor haar rekening te nemen? Zo neen, waarom niet? </vraag>
      <vraag nummer="4">Bent u eveneens op de hoogte van het feit dat er gemeenten zijn die wel subsidie geven voor HVO, maar die geen rechtspositie bieden aan HVO-leerkrachten (erkenning als vakleerkracht, adequate salariëring, geen subsidie voor sociale premies, ziekengeld en kosten voor organisatie en begeleiding)? Zo ja, wat is uw mening hierover? </vraag>
      <vraag nummer="5">Deelt u de mening dat deze gemeentelijke verschillen nadelig zijn voor de rechtspositie van HVO-leerkrachten en dat in het kader van het voortbestaan van het HVO een uniforme regeling meer voor de hand ligt? </vraag>
      <vraag nummer="6">Bent u bereid onderzoek te doen naar de huidige stand van zaken inzake verschillen in gemeentelijke subsidiëring van HVO- inclusief de rechtspositie van HVO-leerkrachten? </vraag>
      <vraag nummer="7">Bent u bereid maatregelen te nemen om de bekostiging van het HVO door gemeenten verplicht te stellen als ouders hierom vragen én de rechtspositie van HVO-leerkrachten te verbeteren? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen">Aanhangsel Handelingen, 1005, Vergaderjaar 1996–1997.</noot>
         <noot nummer="2">Uit onderzoek van de Stichting Beheer van het Humanistisch Vormingsonderwijs blijkt dat van 1992 t/m 1997 de subsidies zijn gestopt in de gemeenten Elburg, Lochem, Zutphen, Rijssen, Maarssen, Wierden, Rivierenbuurt Amsterdam, Vriezenveen, Gorinchem, Assen, Wassenaar, Heemstede, Rijswijk, Lochem, Harmelen en Barendrecht. Vóór 1992 waren de subsidies stopgezet in Arnhem, Apeldoorn, Enschede, Nijmegen, Utrecht, Hellevoetsluis, Spijkenisse, Den Haag</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Godsdienst- of levensbeschouwelijk onderwijs in het openbaar onderwijs is geen zaak van de rijksoverheid. In artikel 30 en 31 van de Wet op het basisonderwijs wordt de verdeling van de verantwoordelijkheden aangegeven. Uitgangspunt is dat het bevoegd gezag van de openbare school uitdrukkelijk geen verantwoordelijkheid kan en mag dragen voor de inhoud van het godsdienst- of levensbeschouwelijk onderwijs, noch voor de wijze waarop het wordt gegeven, noch voor de keuze van de leermiddelen die worden gebruikt. De rol van dit bevoegd gezag beperkt zich tot in de gelegenheid stellen van leerlingen om dit onderwijs binnen de in het schoolwerkplan vermelde schooltijden te volgen (dit houdt in het ter beschikking stellen van een lokaal onder lestijd). Het gaat dan wel om de leerlingen die (of voor wie de ouders) de wens te kennen hebben gegeven dit onderwijs te willen volgen. Het kan nooit een verplicht aanbod voor alle leerlingen zijn. Het bevoegd gezag moet voor de andere leerlingen dan ook andere activiteiten in het schoolwerkplan opnemen (zie artikel 30 van de Wet op het basisonderwijs). De verantwoordelijkheid voor de inhoud van het godsdienst- of levensbeschouwelijk onderwijs berust bij kerkelijke gemeenten, plaatselijke kerkgenootschappen, of rechtspersonen met volledige rechtsbevoegdheid die zich blijkens hun statuten het geven van godsdienstonderwijs ten doel stellen. Levensbeschouwelijk vormingsonderwijs wordt gegeven door leraren daartoe aangewezen door volledige rechtsbevoegdheid bezittende organisaties op geestelijke grondslag b.v. de HVO (zie artikel 31 van de Wet op het basisonderwijs). Voornoemde kerkelijke gemeenten enz. stellen dus de leerkrachten aan, zij zijn verantwoordelijk voor de organisatie en de inhoud van bedoeld onderwijs en, voortvloeiend uit de bevoegdheid tot aanstellen, ook voor de kwaliteit van de leerkracht en het eventueel geven van een vergoeding aan de leerkracht. De gemeente als lokaal bestuur, en dus nadrukkelijk niet als bevoegd gezag van een openbare school, kan voornoemde kerkelijke gemeenten e.d. een subsidie verstrekken voor bedoeld onderwijs. Het gaat hierbij volgens de jurisprudentie nadrukkelijk om een autonome bevoegdheid van de gemeente, dus de gemeente kan subsidie weigeren, de subsidie verminderen of intrekken mits de gemeente daarbij alle organisaties die bedoeld onderwijs tot taak hebben op gelijke wijze behandelt. Inherent aan de gemeentelijke autonomie is (uiteraard) dat daardoor verschillen tussen gemeenten kunnen ontstaan. </antwoord>
      <antwoord nummer="4, 5 en 6">Uit het antwoord op de vragen 2 en 3 moge blijken dat de rechtspositie van bedoelde leerkrachten geen zaak is van de gemeente, noch als bevoegd gezag van de openbare school noch als lokaal bestuur. Een nader onderzoek acht ik dan ook niet opportuun. </antwoord>
      <antwoord nummer="7">Ik zie, zoals ik ook al in mijn antwoord van april 1997 op eerdere Kamervragen over dit onderwerp (Aanhangsel Handelingen 1005, vergaderjaar 1996–1997) concludeerde, geen aanleiding om wijziging aan te brengen in de bevoegdheden van gemeenten, dan wel godsdienstige- en of levensbeschouwelijke organisaties terzake. </antwoord>
      <noten afkomstig="antwoord"/>
   </antwoorden>
</kvr>
