<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Albayrak en Klaas de Vries (beiden PvdA) aan de ministers van Justitie en voor Vreemdelingenzaken en Integratie over adoptie uit landen met islamitische wetgeving. (Ingezonden 18 oktober 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21775
</item>
         <item attribuut="Inhoud">Vragen naar aanleiding van een artikel in De Gelderlander van 15 oktober 2004 waaruit blijkt dat adoptie uit een land met islamitische wetgeving niet mogelijk zou zijn, maar pleegouderschap wel.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">Adoptie</item>
         <item attribuut="Vindplaats">Kamervragen met antwoord 2004-2005, nr. 527, Tweede Kamer</item>
         <item attribuut="Vraagnr_bij_indiening">2040502000</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Albayrak</persoon>
            <persoon partij="PvdA">Klaas de Vries</persoon>
         </item>
         <item attribuut="Datum_reaktie">2004-12-07</item>
         <item attribuut="Datum_indiening">2004-10-18</item>
         <item attribuut="Document-id">KVR21775</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1105" allpagenumbers="1105 1106 1107" vetnummer="2040502000" code="0405tkkvr527" lopendefooter="Tweede Kamer, vergaderjaar 2004–2005, Aanhangsel" filenaam="KVR21775" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="527" onderwerp="" indiendatum="2004-10-18">
         <vrager partij="PvdA" oorsprong="parlement">Albayrak</vrager>
         <vrager partij="PvdA" oorsprong="parlement">Klaas de Vries</vrager>
         <vraagt-aan>de ministers van Justitie en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="7 december 2004), zie ook Aanhangsel Handelingen nr. 374, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met het artikel «Adoptie Hiba blijkt weg vol hobbels» <voetnoot nummer="1"/>waarin wordt gesproken over adoptie uit Marokko? </vraag>
      <vraag nummer="2">Is het u bekend dat het niet mogelijk is om vanuit een land met islamitische wetgeving een kind te adopteren, maar dat het wel mogelijk is om een kind uit dit land in het gezin op te nemen als pleegkind? Vindt u dat, gezien dit gegeven, adoptie dan via pleegouderschap mogelijk moet zijn? </vraag>
      <vraag nummer="3">Hoe beoordeelt u het feit dat het vrijwel onmogelijk is om een kind uit een land met islamitische wetgeving naar Nederland te halen? Bent u van mening dat de wet zo gewijzigd moet worden dat in het geval adoptie geen optie is, het pleegouderschap gelijkgesteld moet worden aan de Nederlandse adoptie? </vraag>
      <vraag nummer="4">Hoe oordeelt u over het bovengenoemd specifieke geval? Deelt u de mening dat hier sprake is van een schrijnend geval aangezien het kind een vondeling is en zich inmiddels heeft gehecht aan de aspirant-pleegouders? Zo neen, waarom niet? Bent u met ons van mening dat een oplossing gevonden moet worden ten gunste van het kind? Zo neen, waarom niet? </vraag>
      <vraag nummer="5">Bent u van mening dat in het onderhavige geval de mogelijkheid om een MVV af te wijzen op grond van niet-familierechtelijke banden tussen de aspirant-pleegouders en het kind, in redelijkheid niet dient te worden toegepast? </vraag>
      <vraag nummer="6">Denkt u dat, in het geval een kind langs een andere dan geijkte weg en nog voor de procedure in Nederland is afgerond, voor adoptie geselecteerd is de procedure in Nederland versneld afgerond moet worden? Zo neen, waarom niet? </vraag>
      <vraag nummer="7">Bent u van mening dat in het geval een kind uit dezelfde cultuur als de adoptiefouders/pleegouders komt, het culturele aspect van de adoptieaanvraag achterwege kan blijven en dat daardoor de procedure versneld afgerond kan worden? </vraag>
      <noten afkomstig="vraag">
         <noot nummer="1" datum="2004-10-15" bron="De Gelderlander">De Gelderlander, 15 oktober 2004</noot>
      </noten>
   </vragen>
   <antwoorden aantal="6">
      <antwoord nummer="1">Ja, dit krantenartikel is mij bekend. </antwoord>
      <antwoord nummer="2">Het is mij bekend dat landen met een islamitische rechtstraditie geen adoptie of daarmee vergelijkbare rechtsfiguren, waarbij familierechtelijke betrekkingen met de biologische ouders worden verbroken ten behoeve van verkrijging daarvan door de adoptiefouders, kennen. Denkbaar is dat in het land van herkomst van het kind een zgn. kafala, een in de wet geregelde vorm van pleegouderschap, wordt uitgesproken. Zoals hierna zal worden uiteengezet, kan deze echter niet op één lijn worden gesteld met een adoptie en is het, indien men een adoptie tot stand wil brengen, noodzakelijk na de opneming van het kind in Nederland een adoptie-uitspraak van de Nederlandse rechter te verkrijgen. Toelating van een kind tot Nederland, niet voor adoptie, maar voor verblijf in een pleeggezin, is momenteel onder zeer strikte voorwaarden mogelijk. Het betreft in beginsel alleen gevallen waarin de pleegouder–pleegkindrelatie is ontstaan terwijl partijen allen in het land van herkomst hun gewone verblijfplaats hadden en waarin derhalve reeds vóór hun komst naar Nederland een band bestond die gekwalificeerd kan worden als «gezinsleven» in de zin van het EVRM. Is een kind aldus toegelaten als pleegkind van zijn eveneens toegelaten pleegouder, dan is het mogelijk dat na verloop van tijd in Nederland een adoptie naar Nederlands recht wordt uitgesproken (zie in dit verband ook de Wet conflictenrecht adoptie). In het uitzonderlijke geval dat een persoon die in Nederland gewone verblijfplaats heeft, bij een buitenlandse beslissing tot pleegouder van dat kind is benoemd, is toelating van het kind als pleegkind in beginsel niet mogelijk. Indien adoptie wordt beoogd, zal de normale weg van de interlandelijke adoptie moeten worden bewandeld. In verband met situaties zoals in het krantenartikel beschreven is van belang dat zeer onlangs aan de Raad van State wetsvoorstellen zijn voorgelegd ter goedkeuring en uitvoering van het Haags Kinderbeschermingsverdrag 1996 (Trb.1997, 299). Aan de totstandkoming van dat verdrag hebben ook landen met een islamitische rechtstraditie deelgenomen. Marokko heeft het verdrag inmiddels bekrachtigd. Het verdrag heeft mede betrekking op instituten die onder de noemer pleegouderschap kunnen worden gebracht. Tot die instituten behoort de in islamitische rechtsstelsels voorkomende kafala. Het verdrag van 1996 verplicht de autoriteiten van de verdragsstaat van vestiging van een kind, wanneer zij overwegen te beslissen dat een kind bij pleegouders in een andere verdragsstaat zal worden geplaatst, een dossier over dat kind voor te leggen aan de autoriteiten van die andere verdragsstaat. De beslissing over de plaatsing mag in het land van herkomst niet worden genomen zonder instemming van de autoriteiten van de verdragsstaat van opvang. Is de hier beschreven procedure niet in acht genomen, dan wordt de beslissing niet erkend en kan daaraan geen recht op vestiging van het kind in het land van de pleegouders worden ontleend. Aan de hier bedoelde verdragsbepalingen zal uitvoering worden gegeven op een wijze, vergelijkbaar met de uitvoering van het Haags Adoptieverdrag 1993. Instemming met de plaatsing zal worden gegeven als daarmee het belang van het kind is gediend en als er geen aanvaardbare oplossing in eigen land voorhanden is. Verder zal aan de instemming een onderzoek naar de situatie van het beoogde pleeggezin voorafgaan. Aangezien een pleeggezinplaatsing naar haar aard in beginsel tijdelijk is, zal de toelating tot Nederland in beginsel ook tijdelijk zijn. </antwoord>
      <antwoord nummer="3">De beslissing om voor interlandelijke pleeggezinplaatsing (c.q. interlandelijke kafala) in het Haags Kinderbeschermingsverdrag 1996 een specifieke regeling te treffen en niet in het Haags Adoptieverdrag 1993, was zeer weloverwogen. Het instituut pleegouderschap (en daarmee ook het instituut kafala) kan immers niet op één lijn worden gesteld met een adoptie, aangezien door het pleegouderschap geen met een afstammingsband gelijk te stellen familierechtelijke betrekkingen tussen het kind en de pleegouders ontstaan. Zo heeft pleegouderschap geen automatische gevolgen op het terrein van het erfrecht, naamrecht en nationaliteit. Er kan daarom geen sprake van zijn dat de Nederlandse wetgeving in dier voege zou worden gewijzigd dat, ingeval adoptie geen optie is, het pleegouderschap (c.q. de kafala) gelijk wordt gesteld aan een adoptie. </antwoord>
      <antwoord nummer="4 en 5">In het onderhavige geval is een aanvraag ingediend voor verblijf ter adoptie. Bij de beoordeling van deze aanvraag is gebleken dat niet aan de daartoe gestelde voorwaarden wordt voldaan. De Vreemdelingenwet 2000 staat eraan in de weg dat na die constatering een aanvraag om toelating op nog andere gronden wordt beoordeeld. In dit geval kon de aanvraag dan ook niet anders dan worden afgewezen. Ik beschik over onvoldoende aanwijzingen voor de conclusie dat de zaak zodanig schrijnend is, dat een machtiging tot voorlopig verblijf zou moeten worden verleend op nog andere gronden. Indien een aanvraag zou worden ingediend waarbij alsnog bijzondere feiten en omstandigheden worden aangevoerd, zal ik vanzelfsprekend mijn standpunt opnieuw in overweging nemen. </antwoord>
      <antwoord nummer="6">De vraag heeft kennelijk betrekking op de zich hier voordoende situatie waarin personen die in Nederland woonachtig zijn en die een kind uit het buitenland willen adopteren, niet de procedure van de interlandelijke adoptie hebben gevolgd of afgerond, maar in het land van herkomst een uitspraak (bijvoorbeeld een kafala) hebben verkregen waarbij zij tot pleegouder(s) van een kind zijn benoemd. Ook in die gevallen dient de procedure voor interlandelijke adoptie gevolgd te worden. De procedure voor interlandelijke adoptie, voorzien in de Wet opneming buitenlandse kinderen ter adoptie, is met een aantal waarborgen omkleed, zodat adoptie alleen plaatsvindt als dit in het belang van het kind is (zie ook artikel 21 IVRK) en om zaken als ongepast geldelijk voordeel bij een adoptie (smeergeld) en kinderhandel tegen te gaan. Die waarborgen zijn eveneens voorzien in het Haags Adoptieverdrag 1993, dat ook uitgangspunt is van het beleid ter zake van adopties uit niet-verdragslanden. Zo mag tussen de aspirant-adoptiefouder en de ouder van het kind of een andere persoon aan wie de zorg voor het kind is toevertrouwd, geen contact zijn totdat voldaan is aan de vereisten van artikel 4, onder a tot en met c, en artikel 5, onder a, van het Haags Adoptieverdrag (artikel 29). Verder dient onder meer eerst onderzocht te worden of het kind voor adoptie in aanmerking komt (juridisch en sociaal-psychologisch/medisch) en of in het land van herkomst geen mogelijkheden voor plaatsing zijn. Ook dient vastgesteld te zijn dat de aspirant-adoptiefouders voldoen aan de vereisten voor adoptie en daartoe geschikt zijn. Aan een eventueel vóór de verkrijging van de beginseltoestemming verkregen uitspraak inzake pleegouderschap kan geen aanspraak worden ontleend op een versnelde afhandeling van het adoptieverzoek. In beginsel is een dergelijke uitspraak in die fase ook niet wenselijk, omdat daarmee wordt vooruitgelopen op de in overleg tussen instanties van het land van herkomst en van het land van opvang te nemen beslissing over de wenselijkheid van de interlandelijke adoptie (zie ook artikel 17 van het verdrag). </antwoord>
      <antwoord nummer="7">Bij elke adoptie, ook wanneer een kind uit dezelfde cultuur komt, is er goede reden om het volgen van de voorlichtingscursus verplicht te stellen en om een gezinsonderzoek te laten verrichten. Hiermee wordt gewaarborgd dat de aspirant-adoptiefouders daadwerkelijk geschikt zijn als adoptieouders. Een versnelde afhandeling acht ik in de door het lid Albayrak geschetste situatie dan ook niet opportuun. </antwoord>
      <noten afkomstig="antwoord"/>
   </antwoorden>
</kvr>
