<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Noorman-den Uyl en Depla (beiden PvdA) aan de staatssecretaris van Financiën en de minister van Volkshuisvesting, Ruimtelijke Ordening en Milieubeheer over de vertraging in het uitbetalen van het voorschot huurtoeslag. (Ingezonden 18 januari 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24780
</item>
         <item attribuut="Inhoud">Tienduizend huurders, die hun aanvraag wel op tijd hebben ingediend, hebben nog geen voorschot huurtoeslag ontvangen.</item>
         <item attribuut="Rubriek">Belastingen (Belastingdiensten) Volkshuisvesting (Huurwoningen) Volkshuisvesting (Subsidies)</item>
         <item attribuut="Trefwoorden">Belastingdienst Huurtoeslag</item>
         <item attribuut="Vindplaats">Kamervragen met antwoord 2005-2006, nr. 767, Tweede Kamer</item>
         <item attribuut="Vraagnr_bij_indiening">2050606650</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Noorman-den Uyl</persoon>
            <persoon partij="PvdA">Depla</persoon>
         </item>
         <item attribuut="Datum_reaktie">2006-01-23</item>
         <item attribuut="Datum_indiening">2006-01-18</item>
         <item attribuut="Document-id">KVR24780</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1625" allpagenumbers="1625 1626" vetnummer="2050606650" code="0506tkkvr767" lopendefooter="Tweede Kamer, vergaderjaar 2005–2006, Aanhangsel" filenaam="KVR24780" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="767" onderwerp="" indiendatum="2006-01-18">
         <vrager partij="PvdA" oorsprong="parlement">Noorman-den Uyl</vrager>
         <vrager partij="PvdA" oorsprong="parlement">Depla</vrager>
         <vraagt-aan>de staatssecretaris van Financiën en de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2006-01-23">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Is het waar het dat u in december 2005 heeft beloofd dat alle huurders voor 1 januari 2006 het eerste voorschot voor de huurtoeslag zouden ontvangen? Klopt het dat u vervolgens aangaf dat een beperkte groep huurders uiterlijk de eerste week van januari 2006 een voorschot zou ontvangen? </vraag>
      <vraag nummer="2">Klopt het bericht op het telefonisch bandje van de Belastingdienst /Toeslagen van 16 januari 2006, dat uiterlijk in de tweede week van januari 2006 het voorschot, de zorgtoeslag of de huurtoeslag zal worden uitbetaald? </vraag>
      <vraag nummer="3" voetnoot="1">Kunt u een verklaring geven voor het feit dat 10.000 huurders, ondanks een op tijd ingediende aanvraag, nog steeds geen voorschot huurtoeslag hebben ontvangen? <voetnoot nummer="1"/>Zo ja, wat is de reden voor vertraging in de uitbetaling van het voorschot huurtoeslag? Zo neen, waarom niet? </vraag>
      <vraag nummer="4">Bent u op de hoogte van het feit dat een aantal huurders in acute financiële problemen zijn gekomen als gevolg van de vertraging in de uitbetaling van de huurtoeslag? 2, 3 </vraag>
      <vraag nummer="5">Kunt u aangeven bij wie huurders die in acute financiële problemen verkeren terecht kunnen om per direct een voorschot huurtoeslag te ontvangen? </vraag>
      <vraag nummer="6">Kunt u deze vragen vóór woensdag 18 januari 2006 13.00 uur beantwoorden? </vraag>
      <noten afkomstig="vraag">
         <noot nummer="1" datum="2006-01-13" bron="NRC Handelsblad,">NRC Handelsblad,, 13 januari 2006</noot>
         <noot nummer="2">Een alleenstaande moeder heeft recht op huurtoeslag. Ze zit in de schuldsanering en heeft dus een zeer beperkt budget om van te leven. De huur is afgeschreven, ze heeft nog geen voorschot ontvangen. Zie verder de bijlage</noot>
         <noot nummer="3">Een Wajonger met minimum inkomen ontvangt wel een voorschot huurtoeslag maar geen zorgtoeslag. En krijgt daardoor een groot financieel probleem. Zie verder bijlage II</noot>
      </noten>
   </vragen>
   <antwoorden aantal="5">
      <antwoord nummer="1">De Belastingdienst heeft in de communicatie naar de burger steeds aangegeven dat degenen die voor 1 november 2005 een volledig en juist ingevulde aanvraag hebben ingediend, nog in december 2005 de betaling van hun zorg- en huurtoeslag zouden kunnen verwachten. In antwoord op vragen van het lid Kant (SP) op 30 december 2005 heb ik aangegeven dat circa 210.000 aanvragen nog niet waren verwerkt, maar dat deze aanvragen naar verwachting in de eerste week van januari zouden worden uitbetaald. Op 6 januari waren al deze posten ter betaling aan de banken aangeboden. In aanvulling hierop heb ik in de voortgangsrapportage van het project Toeslagen die ik op 13 januari aan uw Kamer heb gezonden, aangegeven dat op dat moment 10.000 aanvragen nog niet tot een betaling hadden geleid. </antwoord>
      <antwoord nummer="2">Het klopt dat dit bericht op een telefonisch bandje van de Belastingtelefoon was gezet, met het oog op de in vraag 1 genoemde 210.000 aanvragen die in december nog niet tot een betaling hadden geleid. Op 17 januari is het bericht weer van het telefonische bandje gehaald, omdat inmiddels was gebleken dat er nog een groep van 10.000 aanvragen was die nog niet betaald waren. </antwoord>
      <antwoord nummer="3">In de voortgangsrapportage over het project Toeslagen van 13 januari 2006, heb ik aangegeven dat genoemde 10.000 aanvragen eind januari een betaling voor twee maanden zullen ontvangen. De oorzaak voor het feit dat de betaling voor deze groep nog niet had plaatsgevonden was een ten onrechte aangebrachte blokkering van deze aanvragen in de computersystemen. Inmiddels is hier een oplossing voor gevonden en heeft circa de helft van de aanvragers op 20 januari een betaling ontvangen en is de andere helft op 23 januari aan de banken ter betaling aangeboden. </antwoord>
      <antwoord nummer="4 en 5">Het proces van de Belastingdienst is ingericht om meldingen van nog niet betaalde voorschotten zo spoedig mogelijk af te handelen. Onderdeel van deze procedure is ook dat waar in individuele gevallen mensen in ernstige financiële problemen kunnen raken versneld een voorschot kan worden verstrekt. </antwoord>
      <antwoord nummer="6">Ik heb mij ingespannen de vragen zo spoedig als mogelijk te beantwoorden. Beantwoording binnen de gevraagde termijn was echter niet mogelijk. </antwoord>
      <noten afkomstig="antwoord"/>
   </antwoorden>
</kvr>
