<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Tonkens (GroenLinks) en Bussemaker (PvdA) aan de staatssecretaris van Sociale Zaken en Werkgelegenheid, mw. Verstand-Bogaert, over het beëindigen van de subsidie aan Toplink. (Ingezonden 17 juli 2002); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16192
</item>
         <item attribuut="Inhoud">In het kader van het streven naar een evenredige deelname van vrouwen en mannen in leidinggevende en besluitvormende posities is een belangrijke rol toegekend aan expertorganisaties als Toplink en Oppertunity. Toch is besloten om per 31 december 2002 Toplink geen subsidie meer te verstrekken.</item>
         <item attribuut="Rubriek">Arbeid (Overig) Staats- en bestuursrecht (Overig) Welzijn (Vrouwen)</item>
         <item attribuut="Trefwoorden">Management Overheidspersoneel Vrouwenemancipatie</item>
         <item attribuut="Vindplaats">Kamervragen met antwoord 2001-2002, nr. 1603, Tweede Kamer</item>
         <item attribuut="Vraagnr_bij_indiening">2010212830</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Tonkens</persoon>
            <persoon partij="PvdA">Bussemaker</persoon>
         </item>
         <item attribuut="Datum_reaktie">2002-09-02</item>
         <item attribuut="Datum_indiening">2002-07-17</item>
         <item attribuut="Document-id">KVR16192</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3407" allpagenumbers="3407 3408 3409" vetnummer="2010212830" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16192" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1603" onderwerp="" indiendatum="2002-07-17">
         <vrager partij="GroenLinks" oorsprong="parlement">Tonkens</vrager>
         <vrager partij="PvdA" oorsprong="parlement">Bussemaker</vrager>
         <vraagt-aan>de staatssecretaris van Sociale Zaken en Werkgelegenheid, mw. Verstand-Bogaert,</vraagt-aan>
      </vraagdata>
      <antwoorddata antwoorddatum="2002-09-2">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u nog steeds van mening, dat in het kader van het streven naar een evenredige deelname van vrouwen en mannen in leidinggevende en besluitvormende posities in de private en publieke sector een belangrijke rol wordt toegekend aan expertorganisaties als Toplink en Opportunity? <voetnoot nummer="1"/>Welke rol ziet u nu en in de toekomst voor deze expertorganisaties weggelegd? </vraag>
      <vraag nummer="2">Hoe beoordeelt u het functioneren van Toplink in het kader van de doelstelling om de doorstroming van vrouwen naar hoge functies in het openbaar bestuur en naar nevenfuncties in besturen, adviesraden en raden van commissarissen te bevorderen? </vraag>
      <vraag nummer="3">Binnen welke termijn zal een evaluatie plaatsvinden van de activiteiten waarvoor aan Toplink subsidie is verleend? Kan deze evaluatie tot een heroverweging van de beëindiging van de subsidierelatie met Toplink leiden? Onder welke condities bent u bereid om de beëindiging van de subsidierelatie met Toplink te heroverwegen? </vraag>
      <vraag nummer="4">Welke redenen liggen ten grondslag aan uw besluit om de subsidierelatie met Toplink per 31 december 2002 te beëindigen? </vraag>
      <vraag nummer="5">Deelt u de mening van Toplink dat de gegeven periode te kort is om financieel zelfstandig te worden? Hoe is de verhouding thans bij Toplink tussen commerciële en niet-commerciële activiteiten? Waar moet de balans liggen om financieel zelfstandig te kunnen draaien? </vraag>
      <vraag nummer="6">Op welke wijze wilt u de afgesproken doelstelling van doorstroming van vrouwen naar hoge functies in het openbaar bestuur en naar nevenfuncties in besturen, adviesraden en raden van commissarissen blijven stimuleren? Hoe zal invulling gegeven worden aan de functie die Toplink daarbij nu vervult, wanneer de subsidie aan Toplink per 31 december 2002 wordt beëindigd? </vraag>
      <vraag nummer="7">Zijn er op dit moment andere commerciële organisaties actief op het terrein van de doorstroming van vrouwen naar hoge functies in het openbaar bestuur en naar nevenfuncties in besturen, adviesraden en raden van commissarissen? Hoe zijn de resultaten van deze organisaties? Welke relaties onderhoudt u met deze organisaties? </vraag>
      <vraag nummer="8">Kunt u een overzicht geven van de organisaties die door de diverse ministeries en overige overheidsdiensten worden ingeschakeld om geschikte vrouwen voor hogere functies te vinden? </vraag>
      <noten afkomstig="vraag">
         <noot nummer="1">Meerjarenbeleidsplan Emancipatie (november 2000)</noot>
      </noten>
   </vragen>
   <antwoorden aantal="8">
      <antwoord nummer="1">In het overgrote deel van de strategisch belangrijke posities zijn vrouwen ondervertegenwoordigd. Of dit nu het bedrijfsleven is, de politiek en het openbaar bestuur, de wetenschap of het maatschappelijk middenveld. Het vergroten van het aantal vrouwen in hogere en besluitvormende functies is al geruime tijd een doelstelling van het Nederlands emancipatiebeleid. In het Meerjarenbeleidsplan Emancipatie (2000) heeft het kabinet prestatie-indicatoren geformuleerd oor het aandeel van vrouwen in uiteenlopende invloedrijke posities. Expertorganisaties als Toplink en Opportunity in Bedrijf kunnen een belangrijke rol spelen in het bijdragen aan het verwezenlijken van de streefcijfers. Om die reden is gedurende zeven jaar aan beide organisaties subsidie verleend. Achterliggend idee is echter wel van meet af aan geweest dat het uiteindelijk de verantwoordelijkheid van de klanten van dit soort organisaties is om gebruik te maken van de diensten en daar ook voor te betalen. De subsidieperiode was bedoeld als aanloopfase ten behoeve van de opzet en inrichting van de organisaties, voor promotie en voor het verkrijgen van naamsbekendheid. Na de aanloop zou er sprake moeten zijn van marktwerking. Dit is vanaf het begin van de subsidieverlening (1995) duidelijk geweest en bij het ingaan van de laatste subsidietermijn (2000 tot en met 2002) zijn met zowel Toplink als met Opportunity in Bedrijf hierover concrete afspraken gemaakt. </antwoord>
      <antwoord nummer="2" voetnoot="3">In mei 1999 werd een evaluatie van Toplink gedaan. Deze evaluatie liet overwegend positieve resultaten zien. Toplink verrichtte toentertijd zo’n 100 bemiddelingen per jaar waarvan gemiddeld 42 succesvol. Toplink streefde er naar het aantal succesvolle bemiddelingen nog omhoog te voeren naar 54 per jaar. In werkelijkheid is er echter een sterk neergaande lijn te zien. 1999 2000 2001 1e helft 2002 aantal bemiddelingen 105 51 28 11 succesvolle bemiddelingen 41 22 21 <voetnoot nummer="3"/>verleende subsidie* f 340 000 f 575 000 f 790 000 165 630** * Bedragen betreffen uitsluitend de meerja- rige subsidies die via DCE aan Toplink zijn toegekend. Naast de ondersteunings- subsidie via DCE zijn ook diverse een- malige projectsubsidies verleend. ** Het totale bedrag voor 2002 is 331 260 (of f 730 000). Afgezet tegen de ontvangen subsidiebedragen zijn deze resultaten onvoldoende. De drie succesvolle bemiddelingen die in de eerste helft van 2002 werden gerealiseerd betroffen ook nog eens allen nevenfuncties in sectoren waar de ondervertegenwoordiging van vrouwen niet of minder speelt. </antwoord>
      <antwoord nummer="3">Momenteel vindt er een externe eindevaluatie plaats van de meerjarige subsidies die verleend zijn aan Toplink en Opportunity in Bedrijf. De afronding van deze evaluatie wordt eind september 2002 verwacht. De bevindingen van de evaluatie leiden niet tot een heroverweging van het besluit om de subsidierelatie met Toplink te beëindigen. Hierover zijn reeds in 1999 duidelijke afspraken gemaakt en deze zijn ook verwerkt in het algehele emancipatiesubsidiebeleid. </antwoord>
      <antwoord nummer="4">Zie ook vraag 1. Uitgangspunt van de subsidieverlening was dat de organisaties Opportunity in Bedrijf en Toplink, gezien de aard van hun dienstverlening, mogelijkheden hebben om zelfstandig in de markt te opereren. Het eerder genoemde evaluatierapport uit 1999 beschrijft een aantal mogelijke toekomstvarianten voor Toplink. Toplink heeft zelf gekozen voor een variant waarin een BV werd opgericht welke een samenwerking zou aangaan met een commercieel wervings- en selectiebureau (JS Consultancy). De inkomsten van de BV zouden op den duur voldoende zijn om de minder commerciële opdrachten van de stichting Toplink te financieren. </antwoord>
      <antwoord nummer="5">Ik deel die mening van Toplink niet. Een periode van in totaal zeven jaar subsidie biedt ruime mogelijkheden om één en ander op de rails te zetten. In eerste instantie was gedacht aan een kortere periode welke uiteindelijk in 1999 nog eens met driejaar werd verlengd. Gezien deteleurstellende resultaten tot nu toe zowel voor de commerciële als voor de niet-commerciële activiteiten – kan gesteld worden dat het Toplink niet alleen niet gelukt is in deze periode financieel zelfstandig te worden maar ook dat zij in deze periode ook geen basis heeft weten te leggen voor een toekomstige verzelfstandiging. De resultaten van de BV geven geen positief beeld. In 2001 waren er 2 succesvol afgeronde commerciële opdrachten. In de eerste helft van 2002 waren er geen opdrachten. De samenwerking met het commerciële wervings- en selectiebureau JS Consultancy is verbroken. De vraag naar de haalbaarheid van financiële verzelfstandiging is in de nu lopende evaluatie meegenomen. </antwoord>
      <antwoord nummer="6">De laatste jaren heeft de overheid op allerlei manieren de aandacht gevestigd op de mogelijkheid van doorstroming van vrouwen naar hogere en besluitvormende posities. In het Meerjarenbeleidsplan Emancipatie staan streefcijfers (p.71). De overheid kan deze cijfers uiteraard niet dwingend opleggen, maar aan de hand ervan kunnen bedrijven en andere organisaties wel beoordelen hoe ze zelf presteren. Het beleid is erop gericht degenen die in de positie zijn om direct in de praktijk verandering te bewerkstelligen, daartoe te stimuleren en zo nodig te faciliteren. Bij deze «aanjaagfunctie» van de overheid past een projectmatige benadering en nadruk op activiteiten die in tijd begrensd zijn. Zo is het afgelopen jaar een extra impuls gegeven door het «ambassadeursnetwerk». Dit was een netwerk van prominenten uit het bedrijfsleven, ingesteld door de coördinerend bewindspersoon voor het emancipatiebeleid en de minister van Economische Zaken. Zij legden zich vast op de uitvoering van drie actiepunten, gericht op de doorstroming van vrouwen. De resultaten van het ambassadeursnetwerk staan in een catalogus die u kort voor het zomerreces hebt ontvangen. Het werk van het netwerk heeft veel enthousiasme in het bedrijfsleven opgewekt. De seksesegregatie op de arbeidsmarkt, waaronder het gebrek aan doorstroming van vrouwen naar hogere functies, is verder één van de aandachtsgebieden in het Equal-programma van het Europees Sociaal Fonds. SZW/DCE heeft het afgelopen half jaar samen met enkele maatschappelijke organisaties een groot project opgezet, waarmee in totaal ongeveer 5 miljoen euro gemoeid is. Binnenkort wordt het definitieve besluit over de subsidieverlening door Brussel verwacht. De belangrijkste doelstellingen van het project zijn agendasetting en het ontwikkelen en verspreiden van instrumenten waardoor in bedrijven en andere arbeidsorganisaties de voorwaarden worden geschapen voor een betere doorstroming van vrouwen. </antwoord>
      <antwoord nummer="7">Er zijn verschillende commerciële organisaties actief op dit terrein, met name als het gaat om betaalde functies. Wat betreft de nevenfuncties zijn er enkele databanken bekend bij stedelijke of provinciale emancipatiebureaus, gericht op de toename van het aantal vrouwen in besturen. Het gaat in al deze gevallen om zelfstandige organisaties, zonder banden met de rijksoverheid. Informatie over de resultaten van deze inspanningen is dan ook niet beschikbaar bij de rijksoverheid. </antwoord>
      <antwoord nummer="8">Op dit moment is een dergelijk overzicht niet beschikbaar. Het personeelsbeleid van de verschillende vakdepartementen is gedecentraliseerd (onder coördinatie van het Ministerie van Binnenlandse Zaken). In het najaar van 2002 zal een onderzoek starten naar de emancipatiedimensie in het personeelsbeleid van de verschillende departementen en zal er meer informatie op dit terrein zijn. </antwoord>
      <noten afkomstig="antwoord"/>
   </antwoorden>
</kvr>
