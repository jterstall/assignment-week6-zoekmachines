<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over een mogelijke huiszoeking door de Duitse politie in Nederland. (Ingezonden 19 december 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4275
</item>
         <item attribuut="Rubriek">Criminaliteit en openbare orde (Politie) Strafrecht en strafprocesrecht (Binnentreden van woningen)</item>
         <item attribuut="Trefwoorden">Binnentreden van woningen Duitsland Politie</item>
         <item attribuut="Vindplaats">Kamervragen met antwoord 1996-1997, nr. 595, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1997-01-29</item>
         <item attribuut="Datum_indiening">1996-12-19</item>
         <item attribuut="Document-id">KVR4275</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1221" allpagenumbers="1221 1222" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="595" onderwerp="" indiendatum="1996-12-19">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebben op 11 december jl. vier Duitse politieagenten huiszoeking gedaan bij een in Vaals verblijvende Spaanse student? <voetnoot nummer="1"/>
      </vraag>
      <vraag nummer="2">Op grond van welk wetsartikel heeft de huiszoeking alsmede de inbeslagname van een aantal bezittingen van de student plaatsgevonden? </vraag>
      <vraag nummer="3">Lag aan deze actie van de Duitse politie de mogelijke medewerking van betrokkene aan het in Duitsland – doch niet in Nederland – verboden blad «Radikal» ten grondslag? </vraag>
      <vraag nummer="4">Is hier mogelijk sprake van politieke vervolging door de Duitse autoriteiten, waarvoor u toestemming had moeten verlenen? </vraag>
      <vraag nummer="5">Was u van tevoren geïnformeerd over de voorgenomen operatie? </vraag>
      <vraag nummer="6">Wordt betrokkene verdacht van een strafbaar feit naar Nederlands recht, dat een huiszoeking rechtvaardigt? Had in dat geval de actie niet door Nederlandse politieagenten moeten plaatsvinden? </vraag>
      <vraag nummer="7">Was naar uw mening de Duitse politie überhaupt tot deze huiszoeking op Nederlands grondgebied bevoegd? Waaraan ontleent zij deze bevoegdheid? </vraag>
      <noten afkomstig="vraag">
         <noot nummer="1" datum="1996-12-14" bron="Trouw">Trouw, 14 december 1996</noot>
      </noten>
   </vragen>
   <antwoorden aantal="2">
      <antwoord nummer="1, 2, 3, 6 en 7">Uit door mij naar aanleiding van deze vragen opgevraagd ambtsbericht blijkt de volgende gang van zaken met betrekking tot de huiszoeking gedaan bij een in Vaals verblijvende Spaanse student. Op basis van een daartoe strekkend rechtshulpverzoek van Duitse justitiële autoriteiten heeft de rechter-commissaris belast met de behandeling van strafzaken in de arrondissementsrechtbank te Maastricht op 11 december 1996, de huiszoeking ter inbeslagneming verricht. De arrondissementsrechtbank te Maastricht heeft voor deze huiszoeking ter inbeslagneming verlof verleend op vordering van de rechter-commissaris. Aan dit verlof ligt de procedure als omschreven in de artikelen 552n en 552o Wetboek van Strafvordering ten grondslag. Op het onderhavige rechtshulpverzoek is van toepassing de uitvoeringsovereenkomst van Schengen. Ingevolge het bepaalde in artikel 51 van deze overeenkomst juncto artikel 552o, lid 4 Sv. kan een rechtshulpverzoek tot huiszoeking ter inbeslagneming worden ingewilligd, indien het feit dat aan het verzoek ten grondslag ligt, betreft een feit dat ook in Nederland strafbaar gesteld is en waarop een strafbedreiging is gesteld van minimaal zes maanden. Het Duitse opsporingsonderzoek in het kader waarvan het onderhavige rechtshulpverzoek is gedaan, ziet, zo blijkt uit het rechtshulpverzoek, op strafbare activiteiten gepleegd ten behoeve van en binnen de organisatie van het blad «Radikal». Naar Nederlands recht zijn die feiten strafbaar gesteld onder de artikelen 131, 132 en 140 van het Wetboek van Strafrecht, waarbij dient te worden opgemerkt dat bij genoemd artikel 140 dient te worden gedacht aan een organisatie die tot oogmerk heeft het plegen van misdrijven genoemd in genoemde artikelen 131 en 132, dan wel van andere misdrijven. Gelet op de strafbedreiging bij deze artikelen is aan de genoemde voorwaarden voldaan. De Duitse justitiële autoriteiten hebben tevens verzocht om de aanwezigheid van Duitse opsporingsambtenaren bij de uitvoering van het rechtshulpverzoek. Met dit verzoek heeft de rechter-commissaris ingestemd, aangezien artikel 4 van het in dezen toepasselijke Europese rechtshulpverdrag en artikel V van het zogenaamde Verdrag van Wittem inzake het Europees rechtshulpverdrag expliciet voorziet in deze mogelijkheid. Het rechtshulpverzoek is uitgevoerd door de rechter-commissaris, een hulpofficier van justitie en drie Nederlandse opsporingsambtenaren in aanwezigheid van vier Duitse opsporingsambtenaren. Van een huiszoeking uitgevoerd door Duitse opsporingsambtenaren op Nederlands grondgebied is dus geen sprake. </antwoord>
      <antwoord nummer="4 en 5">Ingevolge artikel 552m Sv kan een verzoek om rechtshulp ten behoeve van een onderzoek naar strafbare feiten van politieke aard of daarmede verband houdende feiten alleen worden uitgevoerd met machtiging van de Minister van Justitie. Naar aanleiding van de aandacht die voor deze zaak is ontstaan, hebben de officier van justitie en de rechter-commissaris besloten om de verdere procedure die moet leiden tot afgifte van de inbeslaggenomen stukken aan de Duitse autoriteiten, aan te houden totdat uitsluitsel verkregen is over de vraag of voorafgaande machtiging van de Minister van Justitie vereist is. Het rechtshulpverzoek is daartoe alsnog aan mij voorgelegd. Op grond van de in deze ontwikkelde jurisprudentie (die voortvloeit uit het uitleveringsrecht) en na kennisneming van de literatuur terzake, ben ik van mening dat de onderhavige feiten waarvoor de rechtshulp wordt verzocht niet zijn te beschouwen als strafbare feiten van politieke aard of daarmee verband houdende feiten zoals bedoeld in artikel 552m. Een machtiging was in dit geval dan ook niet nodig. Overigens: in het algemeen geldt dat een officier van justitie, alvorens tot uitvoering van een rechtshulpverzoek over te gaan, zich ervan dient te vergewissen dat zich geen verdragsrechtelijke of wettelijke gronden tegen de uitvoering van een verzoek verzetten, danwel dat de uitvoering van een verzoek niet is gebonden aan nadere voorwaarden. Bij twijfel dient contact opgenomen te worden met het Bureau Internationale Rechtshulp in Strafzaken van mijn Ministerie. In dit geval ware het beter geweest, dat overleg was gepleegd alvorens tot uitvoering van het verzoek was overgegaan. Ik zal de hoofdofficier van justitie te Maastricht aldus berichten. </antwoord>
      <noten afkomstig="antwoord"/>
   </antwoorden>
</kvr>
