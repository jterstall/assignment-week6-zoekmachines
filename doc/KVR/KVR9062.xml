<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Vlies en Van der Staaij (beiden SGP) aan de ministers van Volksgezondheid, Welzijn en Sport en van Justitie over een aanslag door een geestelijk gestoorde man. (Ingezonden 8 maart 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9062
</item>
         <item attribuut="Inhoud">Betreft het tekort schieten van preventieve maatregelen door politie en Riagg.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Veiligheid) Gezondheidszorg (Geestelijke gezondheidszorg)</item>
         <item attribuut="Trefwoorden">Geestelijke gezondheidszorg Mishandeling Openbare orde en veiligheid</item>
         <item attribuut="Vindplaats">Kamervragen met antwoord 1998-1999, nr. 1101, Tweede Kamer</item>
         <item attribuut="Vraagnr_bij_indiening">2989909170</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SGP">Van der Vlies</persoon>
            <persoon partij="SGP">Van der Staaij</persoon>
         </item>
         <item attribuut="Datum_reaktie">1999-04-01</item>
         <item attribuut="Datum_indiening">1999-03-08</item>
         <item attribuut="Document-id">KVR9062</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2257" allpagenumbers="2257 2258" vetnummer="2989909170" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9062" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1101" onderwerp="" indiendatum="1999-03-8">
         <vrager partij="SGP" oorsprong="parlement">Van der Vlies</vrager>
         <vrager partij="SGP" oorsprong="parlement">Van der Staaij</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennis genomen van het bericht dat in Amsterdam-Oost een geestelijk verwarde man een 10-jarig meisje zonder enige aanleiding heeft neergestoken? <voetnoot nummer="1"/>
      </vraag>
      <vraag nummer="2">Is de man vorig jaar ook al eens opgepakt omdat hij iemand met een fles op het hoofd sloeg? </vraag>
      <vraag nummer="3">Welke maatregelen zijn naar aanleiding daarvan ten aanzien van deze persoon toen genomen door verantwoordelijke instanties als politie en Riagg? </vraag>
      <vraag nummer="4">Welke preventieve maatregelen waren genomen naar aanleiding van een in 1993 in Amsterdam (in dezelfde buurt) gepleegde doodslag door eveneens een geestelijk gestoorde buurtbewoner en waren die nog steeds van kracht? </vraag>
      <vraag nummer="5">Toont dit nieuwe incident niet aan dat het preventief optreden en/of de mogelijkheden daartoe van politie en Riagg en eventuele andere betrokken instanties en personen tekortschieten? </vraag>
      <vraag nummer="6">Welke conclusies verbindt u hieraan, mede in het licht van het beleid inzake veiligheid op straat en het beleid inzake gedwongen opname van geestelijk gestoorde personen? </vraag>
      <vraag nummer="7">Welke maatregelen neemt u naar aanleiding hiervan, zowel op het terrein van de wettelijke mogelijkheden als de beschikbaarheid van voorzieningen? </vraag>
      <noten afkomstig="vraag">
         <noot nummer="1">Volkskrant 4 maart 1999, p. 3</noot>
      </noten>
   </vragen>
   <antwoorden aantal="2">
      <antwoord nummer="1, 2 en 3">Uiteraard heb ik kennis genomen van het bericht in Amsterdam-Oost. In februari 1998 heeft de man zich schuldig gemaakt aan poging tot doodslag door een 7-jarig kind met een fles tegen het hoofd te slaan. Naar aanleiding van dat incident is de man aangehouden en in voorlopige hechtenis gesteld. De arrondissementsrechtbank te Amsterdam heeft op 17 juni 1998 terzake van dat delict tot plaatsing in een psychiatrisch ziekenhuis ex artikel 37 van het Wetboek van Strafrecht gelast. In afwachting van die plaatsing is de man van 21 juli 1998 (de datum waarop de voorlopige hechtenis werd beëindigd) tot 22 september 1998 als passant gedetineerd geweest. Op de laatst vermelde datum is de man kortdurend opgenomen in SPDC-Oost op basis van een rechterlijke machtiging. Deze rechterlijke machtiging werd afgegeven na bespreking van de situatie in het stedelijk opnamecoördinatieoverleg. Vervolgens is hem kort na de gedwongen opname ontslag onder voorwaarden verleend. De voorwaarden waaronder het ontslag is verleend, betroffen het innemen van medicatie, regelmatig gesprekken met een psychiater en controle van de bloedspiegel. Het laatste gesprek met de psychiater heeft op 1 maart jl. plaatsgevonden waarbij hem medicijnen zijn voorgeschreven. Met betrekking tot de inname van de medicatie heeft een laboratoriumcontrole plaatsgevonden: de medicatie is geleidelijk verhoogd. De laboratoriumcontroles vertonen een stijging van de medicatiespiegel conform de verhouding. De man voldeed hiermee aan de voorwaarden die aan zijn ontslag werden gesteld. De man wordt ervan verdacht op 3 maart jl. zonder directe aanleiding, een 10-jarig meisje met een mes te hebben neergestoken. Vervolgens is hij doorgelopen naar de apotheek om zijn medicijnen op te halen. Aldaar is de man aangehouden door de politie en in voorlopige hechtenis genomen in het Huis van Bewaring «Havenstraat» op de afdeling bijzondere zorg. Op 7 maart jl. heeft de man – naar voorshands werd aangenomen en zoals thans wordt onderzocht – zelfmoord gepleegd. </antwoord>
      <antwoord nummer="4, 5, 6 en 7">Het stadsdeel Oost/Watergraafsmeer en Zeeburg beschikt over een meldpunt overlast. Rondom dit meldpunt vindt signalering, afstemming en samenwerking plaats tussen de politie, de afdeling «Vangnet en Advies» van de GG&amp;GD en de instellingen voor geestelijke gezondheidszorg. Tevens zijn er verbindingen met de respectievelijke stadsdeelkantoren en het (maatschappelijk werk van) de woningbouwverenigingen. Door de ggz-instellingen is daarnaast in 1994 het project «Zorgwekkende Zorgmijders» gestart, waarbij mensen die zich van de noodzakelijke zorg hebben afgewend, worden benaderd en worden geholpen bij problemen van uiteenlopende aard. Het project is inmiddels beëindigd en de functies van dit project (intensieve sociaal psychiatrische begeleiding, case-finding en casemanagement) zijn inmiddels in het reguliere behandelaanbod geïntegreerd. De samenwerking met de verschillende organisaties wordt overwegend positief ervaren. Echter, incidenten zoals in de onderhavige situatie, hoezeer deze ook zijn te betreuren, kunnen nimmer helemaal worden voorkomen, ook niet bij een optimale samenwerking van de verschillende organisaties. Naar aanleiding van deze tragische gebeurtenis kan echter niet in het algemeen geconcludeerd worden dat preventief optreden van politie, ggz-instellingen en andere betrokkenen tekortschiet. Wél wordt in het kader van het kabinetsstandpunt op de eerste evaluatie van de Wet Bopz in overleg met het College van Procureurs-Generaal, met name daar waar strafrechtelijke feiten aan de orde zijn, gekeken naar verbeteringen in de communicatie en informatie-overdracht tussen psychiatrische ziekenhuizen en het Openbaar Ministerie. Tenslotte zij vermeld dat in het kader van het Integraal Veiligheidsplan dat over twee maanden uitkomt, eveneens beleidsvoorstellen terzake van overlast en veiligheid op straat aan de orde komen. Een belangrijk element daarin zal zijn dat waar dat nodig is politie en hulpverlening elkaar in concrete overlastsituaties nog beter moeten weten te vinden. Ook wordt gekeken of het huidige wettelijk instrumentarium voldoende is voor personen die zorg mijden maar voor wie deze zorg wel noodzakelijk is. </antwoord>
      <noten afkomstig="antwoord"/>
   </antwoorden>
</kvr>
