<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Volkshuisvesting, Ruimtelijke Ordening en Milieubeheer over het exporteren van Europees kernafval naar Oost-Servië. (Ingezonden 11 oktober 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16751
</item>
         <item attribuut="Inhoud">Vragen naar aanleiding van het artikel 'Explosieve groei kankergevallen in Vallei des Doods' in de Apeldoornse Courant van 10 oktober 2002, waarin wordt gemeld dat bij het Oost-Servische stadje Bor en op andere plekken in de bergen ten oosten van de Donau al jaren kernafval wordt gedumpt.</item>
         <item attribuut="Rubriek">Milieu (Afvalstoffen) Milieu (Radioactieve stoffen)</item>
         <item attribuut="Trefwoorden">Radioactieve afvalstoffen</item>
         <item attribuut="Vindplaats">Kamervragen met antwoord 2002-2003, nr. 411, Tweede Kamer</item>
         <item attribuut="Vraagnr_bij_indiening">2020301600</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2002-11-26</item>
         <item attribuut="Datum_indiening">2002-10-11</item>
         <item attribuut="Document-id">KVR16751</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="863" allpagenumbers="863 864" vetnummer="2020301600" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16751" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="411" onderwerp="" indiendatum="2002-10-11">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="26 november 2002), zie ook Aanhangsel Handelingen nrs. 237 en 387, vergaderjaar 2002–2003">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de staatssecretaris van Buitenlandse Zaken, (Europese Zaken)</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat bij het Oost-Servische stadje Bor en op andere plekken in de bergstreek oostelijk van de Donau al jaren kernafval wordt gedumpt <voetnoot nummer="1"/>? Zo ja, hoe lang gebeurt dit al en welke hoeveelheden kernafval van welke soort zijn er gedumpt? </vraag>
      <vraag nummer="2">Is het waar dat (een gedeelte van) dit afval afkomstig is uit EU-landen? Zo ja, welke landen hebben afval uitgevoerd naar Oost-Servië en op welke voorwaarden is dit gebeurd? Is er afval vanuit Nederland geëxporteerd? Is er afval vanuit de opwerkingsfabrieken geëxporteerd Zo ja, sinds wanneer gebeurt dit, onder welke veiligheids-, milieutechnische en arbeidsomstandigheden wordt dit afval «opgeslagen» en wat is hierover uw oordeel? Zo nee, waar komt dit afval dan vandaan? </vraag>
      <vraag nummer="3">Wie is er verantwoordelijk voor het exporteren van dit (mogelijk uit de EU afkomstige) kernafval? Is het waar dat de exporteurs 1500 euro betaalden voor elke kilo kernafval die de mijn in Bor accepteerde? Van wie is dit geld afkomstig? </vraag>
      <vraag nummer="4">Is het waar dat in de omgeving van Bor het aantal gevallen van kanker drie tot vier keer zo groot is als tien jaar geleden? Is er een verband tussen het dumpen van radioactief afval en de gevallen van kanker in deze omgeving? </vraag>
      <vraag nummer="5">Bent u bereid om, indien het hier daadwerkelijk om uit de EU afkomstig afval gaat, maatregelen te treffen om verdere illegale export onmogelijk te maken en de negatieve gevolgen van de eerdere export op mens en milieu tegen te gaan? Zo ja, welke maatregelen gaat u wanneer treffen? Zo nee, waarom niet? Bent u bereid om bij uw Europese collega’s aan te dringen op nadere maatregelen om illegale export van Europees kernafval tegen te gaan? </vraag>
      <noten afkomstig="vraag">
         <noot nummer="1" titel="Explosieve groei kankergevallen in Vallei des Doods">Apeldoornse Courant 10 oktober 2002 «Explosieve groei kankergevallen in Vallei des Doods»</noot>
      </noten>
   </vragen>
   <antwoorden aantal="3">
      <antwoord nummer="1 t/m 3" voetnoot="1">Door de Nederlandse ambassade in Belgrado zijn de volgende instanties benaderd die geacht konden worden over nadere informatie te beschikken over de vermeende dumping van kernafval bij Bor in Oost Servië: het Servisch Ministerie van Milieu, het Servisch Ministerie van Gezondheidszorg, het WHO-kantoor te Belgrado, het UNEP-kantoor te Belgrado en het Regional Environmental Center (REC; belangrijke milieu-NGO). Ook bij het Internationaal Atoomagentschap (IAEA) in Wenen is navraag gedaan naar eventueel illegaal storten van radioactief afval in Bor. Noch de bevoegde autoriteiten in Oost-Servië noch de op dit gebied competente internationale organisaties kunnen de berichten over dumping van radioactief afval in Oost-Servië bevestigen. Het antwoord op de vragen die betrekking hebben op herkomst en specificaties van het afval kan dan ook niet worden gegeven. Wel kan worden opgemerkt dat overbrenging van radioactieve afvalstoffen in EU-landen aan strenge regels is gebonden <voetnoot nummer="1"/>. In Nederland is de verwijdering van radioactief afval wettelijk geregeld, waarbij afgifte aan de door de overheid erkende ophaaldienst (COVRA) de aangewezen verwijderingroute is. Op de naleving hiervan wordt toegezien door de VROM-inspectie. Er zijn geen aanwijzingen dat Nederlandse vergunninghouders betrokken zouden zijn bij mogelijke illegale praktijken in Bor. </antwoord>
      <antwoord nummer="4">Navraag van WHO bij het Servisch Instituut voor Volksgezondheid geeft aan dat de mortaliteit in het district Bor de afgelopen 10 jaar niet significant is gewijzigd. Aangezien de populatie in Oost-Servië vergrijst, kunnen mortaliteitscijfers in deze regio hoog lijken. Na correctie voor de specifieke leeftijdsopbouw van de bevolking blijkt de mortaliteit echter geen significante toename te vertonen. </antwoord>
      <antwoord nummer="5">Gelet op het ontbreken van enigerlei aanwijzing voor de vermeende illegale praktijken acht ik geen aanleiding aanwezig verdere stappen te ondernemen. </antwoord>
      <noten afkomstig="antwoord">
         <noot nummer="1">Richtlijn nr. 92/3/Euratom van de Raad van de Europese Gemeenschappen van 3 februari 1992 betreffende toezicht en controle op overbrenging van radioactieve afvalstoffen tussen Lid-Staten naar en vanuit de Gemeenschap</noot>
      </noten>
   </antwoorden>
</kvr>
