<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klaas de Vries (PvdA) aan de minister voor Vreemdelingenzaken en Integratie over het uitzettingsbeleid inzake uitgeprocedeerde Somalische asielzoekers. (Ingezonden 14 januari 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19446
</item>
         <item attribuut="Inhoud">Deze vragen dienen ter aanvulling op eerdere vragen hierover van hetzelfde lid, ingezonden 23 december 2003, van het lid De Wit (SP), ingezonden 14 janauri 2004 en van het lid Vos (GroenLinks), ingezonden 14 januari 2004.</item>
         <item attribuut="Rubriek">Criminaliteit en openbare orde (Persoonsregistratie en identificatie) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Paspoorten Vluchtelingen</item>
         <item attribuut="Vindplaats">Kamervragen met antwoord 2003-2004, nr. 800, Tweede Kamer</item>
         <item attribuut="Vraagnr_bij_indiening">2030406130</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Klaas de Vries</persoon>
         </item>
         <item attribuut="Datum_reaktie">2004-02-05</item>
         <item attribuut="Datum_indiening">2004-01-14</item>
         <item attribuut="Document-id">KVR19446</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1695" allpagenumbers="1695 1696" vetnummer="2030406130" code="0304tkkvr800" lopendefooter="Tweede Kamer, vergaderjaar 2003–2004, Aanhangsel" filenaam="KVR19446" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="800" onderwerp="" indiendatum="2004-01-14">
         <vrager partij="PvdA" oorsprong="parlement">Klaas de Vries</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2004-02-5">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van de tv-uitzending over de Somaliër Liibaan? <voetnoot nummer="1"/>
      </vraag>
      <vraag nummer="2">Klopt de mededeling in deze uitzending dat u enkele weken lang geen vragen van het programma Twee Vandaag hebt willen beantwoorden over de onmogelijkheid van terugkeer van Liibaan, over de verstrekking van illegale paspoorten en over de rol van IND-reisbemiddelaars in Dubai en Nairobi? </vraag>
      <vraag nummer="3">Bent u niet van mening dat de overheid ook op moeilijke vragen van de pers naar vermogen een antwoord behoort te geven en waarom is dat in dit geval niet geschied? </vraag>
      <vraag nummer="4">Is het waar dat de ministers De Hoop Scheffer en Nawijn door de Somalische autoriteiten op de hoogte zijn gesteld van hun weigering om in Nederland uitgeprocedeerde asielzoekers in hun land te laten terugkeren? Hoe luidde die mededeling en hoe heeft de Nederlandse regering daarop gereageerd? </vraag>
      <vraag nummer="5">Hoe verhoudt deze opstelling van de Somalische autoriteiten zich tot uw herhaalde mededeling dat u geen land bekend is dat zijn eigen onderdanen niet wil laten terugkeren? </vraag>
      <vraag nummer="6">Met welke Somalische autoriteiten onderhoudt u contacten en tot welke bevindingen leiden die met betrekking tot de terugkeer van Somaliërs naar hun land? </vraag>
      <vraag nummer="7">Worden de reisbescheiden die door uw toedoen ter beschikking worden gesteld, zoals het Europese laissez-passer, door de Somalische autoriteiten erkend? </vraag>
      <noten afkomstig="vraag">
         <noot nummer="1" datum="2004-01-5" bron="Twee Vandaag">Twee Vandaag, 5 januari 2004</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van hetzelfde lid, ingezonden 23 december 2003, van het lid De Wit (SP), ingezonden 14 januari 2004 en van het lid Vos (GroenLinks), eveneens ingezonden 14 januari 2004. </toelichting>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Het verzoek van het programma Twee Vandaag om vragen te beantwoorden in het kader van de bewuste uitzending is door mij zorgvuldig overwogen. In principe deel ik uw mening dat de overheid ook op moeilijke vragen van de media naar vermogen een antwoord behoort te geven. Echter, ingevolge de Wet bescherming persoonsgegevens (Wbp) kan de overheid over individuele zaken in beginsel geen uitlatingen doen jegens de media. De bewuste uitzending van Twee Vandaag spitste zich toe op een individuele zaak. Om deze reden heb ik na ampele overweging besloten om de vragen van Twee Vandaag niet te beantwoorden. Hierbij is de afweging gemaakt dat de vragen die meer van algemene aard waren, zouden worden betrokken op de individuele zaak. </antwoord>
      <antwoord nummer="4, 5 en 6" voetnoot="1">Alvorens ik inga op uw vragen, wil ik u erop wijzen dat er geen sprake is van, internationaal erkende, Somalische autoriteiten. Er zijn verschillende (de facto) regionale autoriteiten in Somalië. De Nederlandse regering, in het bijzonder het ministerie van Buitenlandse Zaken, onderhoudt contacten met deze regionale Somalische autoriteiten. Het bericht waar u, naar ik aanneem, in vraag 4 op doelt betreft een brief van 14 december 2002 van de Somalilandse Minister van Resettlement, Rehabilitation and Reconstruction (R,R&amp;R) aan minister Nawijn en minister De Hoop Scheffer. Somaliland (het noordwestelijke deel van Somalië) heeft zich in 1991 van de rest van Somalië afgescheiden, doch is door geen enkel land als onafhankelijke staat erkend. Desalniettemin kent Somaliland een duidelijke en effectieve overheidsstructuur en vormt het reeds vele jaren de meest stabiele en veilige regio van Somalië. In genoemde brief stelt de Somalilandse minister van R,R&amp;R dat alleen vrijwillige terugkeer van Somalilanders wordt geaccepteerd; terugkeer naar Somaliland van Somaliërs afkomstig uit andere delen van Somalië zou blijkens de brief niet geaccepteerd worden. Bij brief van 25 juni 2003 heb ik aan de minister van RR&amp;R geantwoord dat de Nederlandse overheid veel belang hecht aan de samenwerking met Somaliland in het kader van de terugkeer van uitgeprocedeerde Somaliërs. In de brief heb ik aangegeven dat Nederland graag tot nadere afspraken zou willen komen met de Somalilandse autoriteiten. Een missie van het ministerie van Buitenlandse Zaken kreeg in september 2003 van de minister van R,R&amp;R het verzoek om vanwege binnenlands-politieke redenen hiermee nog enige maanden te wachten. Sindsdien hebben nog geen nadere besprekingen plaatsgevonden. Voor wat betreft de bevindingen inzake de terugkeer van Somaliërs naar Somalië baseer ik mij op de praktijkervaringen in dezen. Niet is gebleken dat de Somalische vreemdelingen die tot op heden, zelfstandig dan wel gedwongen, zijn teruggekeerd naar Somalië de toegang tot Somalië is geweigerd. De Somalische vreemdelingen zijn teruggekeerd naar de verschillende gebieden die door de minister van Buitenlandse Zaken zijn aangemerkt als relatief veilig <voetnoot nummer="1"/>, tenzij zij zelf uitdrukkelijk verzochten om terugkeer naar een andere bestemming in Somalië. </antwoord>
      <antwoord nummer="7">De Somalische vreemdelingen die in 2003 en 2004 zijn teruggekeerd naar Somalië hebben gereisd met een Somalisch paspoort of een EU-staat. Zoals ik al in mijn antwoord op vraag 6 heb aangegeven is niet gebleken dat de Somalische vreemdelingen die tot op heden, zelfstandig dan wel gedwongen, zijn teruggekeerd naar Somalië de toegang tot Somalië is geweigerd. Indien een vreemdeling die reist met een EU-staat geen toegang krijgt tot zijn herkomstland of derde land, dan zijn de bepalingen inzake «inadmissibles en deportees» van de Annex 9 bij het verdrag inzake de internationale burgerluchtvaart, het Verdrag van Chicago, van toepassing. Op grond van deze wereldwijde richtlijnen zal Nederland de betrokken vreemdeling terugnemen als hij in een derde land wordt geweigerd en wordt teruggezonden. </antwoord>
      <noten afkomstig="antwoord">
         <noot nummer="1">De zes noordwestelijke provincies Awdal, Galbeed, Toghdeer, Sahil, Sanaag en Sool, de noordoostelijke provincies Bari, Nugal en het noorden van Mudug (tezamen Somaliland en Puntland), het zuiden van Mudug en de centrale provincies Hiiran en Galgadud, alsook de eilanden voor de kust van Zuid-Somalië. (Ambtsbericht van september 2003, kenmerk DPV/AM 804311)</noot>
      </noten>
   </antwoorden>
</kvr>
