<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jansen (SP) aan de minister voor Wonen, Wijken en Integratie over woningonderhoud en -verbetering door woningcorporatie Westhoek Wonen. (Ingezonden 15 maart 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28010
</item>
         <item attribuut="Inhoud">Vragen over een onderhouds- en woningverbeteringproject van woningcorporatie Westhoek Wonen waarbij geen dubbel glas op de verdiepingen wordt aangebracht, terwijl op de begane grond het bestaande dubbel glas door nieuw wordt vervangen. Past dit wel bij het strategisch energie- en klimaatbeleid van de huidige regering? Vragensteller verzoekt om een gesprek van de VROM-Inspectie met betreffende woningcorporatie. Ook verwijst hij naar de antwoorden op eerdere vragen over groot onderhoud tijdens het stookseizoen (Aanhangsel Handelingen II, 2006-2007, nr. 534) waar het ging om dezelfde woningcorporatie.</item>
         <item attribuut="Rubriek">Energie, water en grondstoffen (Energiebesparing) Volkshuisvesting (Huurwoningen)</item>
         <item attribuut="Trefwoorden">Energiebesparing Huurwoningen Woningbouwverenigingen</item>
         <item attribuut="Vindplaats">Kamervragen met antwoord 2006-2007, nr. 1437, Tweede Kamer</item>
         <item attribuut="Vraagnr_bij_indiening">2060709620</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="SP">Jansen</persoon>
         </item>
         <item attribuut="Datum_reaktie">2007-05-04</item>
         <item attribuut="Datum_indiening">2007-03-15</item>
         <item attribuut="Document-id">KVR28010</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3053" allpagenumbers="3053 3054" vetnummer="2060709620" code="0607tkkvr1437" lopendefooter="Tweede Kamer, vergaderjaar 2006–2007, Aanhangsel" filenaam="KVR28010" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1437" onderwerp="" indiendatum="2007-03-15">
         <vrager partij="SP" oorsprong="parlement">Jansen</vrager>
         <vraagt-aan>de minister voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="2007-05-4">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich de antwoorden <voetnoot nummer="1"/>van uw ambtsvoorganger op eerdere schriftelijke vragen over groot onderhoud aan woningen tijdens het stookseizoen? </vraag>
      <vraag nummer="2" voetnoot="2 3">Is u bekend dat dezelfde woningcorporatie Westhoek Wonen inmiddels een onderhoud- en woningverbeteringproject in voorbereiding heeft <voetnoot nummer="2"/>, waar men – ondanks dringende verzoeken van de bewoners – op grond van het «strategisch voorraadbeleid» weigert om dubbel glas op de verdiepingen aan te brengen <voetnoot nummer="3"/>, terwijl op de begane grond het bestaande dubbelglas vervangen wordt door nieuw dubbelglas? </vraag>
      <vraag nummer="3">Past het strategisch voorraadbeleid van deze woningcorporatie bij het strategisch energie- en klimaatbeleid dat de huidige regering wil inzetten? Zo neen, op welke wijze denkt u te bevorderen dat woningcorporaties maximaal inzetten op energiebesparing en woonlastenverlaging in combinatie met groot onderhoud? </vraag>
      <vraag nummer="4">Is de wijze waarop deze woningcorporatie omgaat met de woonwensen van de bewoners acceptabel in het licht van de afspraken die in het regeerakkoord gemaakt zijn over wijkgericht werken, in het bijzonder het sterker betrekken van de bewoners bij initiatieven om de leefbaarheid in wijken te verbeteren? Zo neen, op welke wijze denkt u te bevorderen dat deze woningcorporatie rekening houdt met de wensen van zijn huurders? </vraag>
      <vraag nummer="5">Deelt u de mening dat een woning na onderhoud en woningverbetering in de basisuitvoering (dus zonder apart betaalde extra’s) goed te bewonen moet zijn? Zo ja, vindt u het acceptabel dat bij genoemd complex een afzuigkap in de keuken alléén wordt aangebracht indien de bewoner € 450 bijbetaalt? </vraag>
      <vraag nummer="6">Ziet u inmiddels aanleiding om de VROM-Inspectie een goed gesprek te laten voeren met woningcorporatie Westhoek Wonen? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="534" documentjaargang="2006-2007">Aanhangsel Handelingen, nr. 534, vergaderjaar 2006–2007.</noot>
         <noot nummer="2">52 woningen complex Wulpenlaan-Snippenlaan te Vinkeveen</noot>
         <noot nummer="3" datum="2007-03-9" bron="Brief Westhoek Wonen">Brief Westhoek Wonen, 9 maart 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Uit informatie van Woningcorporatie Westhoek Wonen blijkt dat zij een onderhoud- en woningverbeteringproject in voorbereiding heeft aan de Snippen- en Wulpenlaan te Vinkeveen. De planning voor de uitvoering is van juni t/m oktober 2007. Dit project betreft zowel interne als externe verbeteringen. Woningcorporatie Westhoek heeft aangegeven dat op complexniveau verschillende prijs- en kwaliteitsniveaus (lees: uitrustingsniveaus) worden onderscheiden. De woningen in het onderhavige complex hebben een kwaliteitsniveau drie, hetgeen onder meer inhoudt dat, behoudens het geval dat de kozijnen op de eerste verdieping om technische redenen vervangen dienen te worden (quod non), alleen op de begane grond isolatieglas wordt geplaatst. Daar staat tegenover dat de woningen een relatief lage huurprijs hebben en houden. Indien de kozijnen op de eerste verdieping om technische redenen dienen te worden vervangen, wordt wel isolatieglas geplaatst, overigens zonder dat dit gepaard gaat met een verhoging van de huurprijs. </antwoord>
      <antwoord nummer="3" voetnoot="2 2">In het Coalitieakkoord zijn doelstellingen voor CO <voetnoot nummer="2"/>-reductie en energiebesparing opgenomen. De bestaande bouw wordt expliciet genoemd als sector waar versnelling van het besparingstempo moet plaatsvinden. Door woningcorporaties zullen ook diverse maatregelen worden ingezet om de energieprestatie van woningen te verbeteren. Dubbele beglazing voor de verdieping kunnen daartoe behoren. Het is aan de woningcorporatie te bezien welke maatregelen hiervoor worden ingezet. In het kader van strategisch voorraad beheer zal een corporatie ook bezien op welk moment bepaalde maatregelen zullen worden toegepast. Woningcorporatie Westhoek Wonen geeft ook op dit moment wel al invulling aan het energie- en klimaatbeleid. Er is met de gemeente Ronde Venen een Dubo convenant afgesloten waarbij het onderhoud- en verbeterplan uitgevoerd wordt met duurzame en milieuvriendelijke materialen. De CV ketels, welke nog geen hoog rendement hebben, worden vervangen door een Hoog Rendement CV ketel. Dit scheelt aanzienlijk in de stookkosten en levert een goede bijdrage aan het terugdringen van de milieubelasting. Aedes heeft in haar «antwoord aan de samenleving» aangegeven 20% te willen besparen op de gasrekening van huurders. Dit maakt ook een integraal strategisch voorraadbeheer noodzakelijk. Op dit moment voer ik onderhandelingen met Aedes over de omvang van deze doelstelling en of deze volstaat voor de bijdrage van de corporatiesector aan de nationale CO <voetnoot nummer="2"/>-reductie en energiebesparingsdoelstellingen. </antwoord>
      <antwoord nummer="4">Ik acht het als minister van Wonen, Wijken en Integratie van groot belang dat bewoners vooraf en gedurende het woningonderhoud- en verbeterproject nauw betrokken en goed geïnformeerd worden over de voortgang van het project en de gevolgen daarvan voor hun woning en de wijk. Woningcorporatie Westhoek bewandelt ook deze weg bij het onderhavige woningonderhoud- en verbeterproject. De wettelijke regeling luidt dat de verhuurder een voorstel voor groot onderhoud en/of renovatie aan de huurders doet (artikel 7:220 BW). Volgens de Wet overleg huurders verhuurder dient de verhuurder over woningonderhoud- en verbeterplannen informatie te verstrekken aan de huurdersorganisatie en daarover overleg te voeren indien de huurdersorganisatie dat wenst. Woningcorporatie Westhoek Wonen stimuleert bij een groot onderhoud- en verbeterproject haar bewoners om deel te nemen aan een bewonerscommissie. Hiermee vindt voorafgaand en tijdens het onderhoud- en verbeterproject regelmatig overleg plaats. Tevens biedt de onderhavige corporatie de huurders de gelegenheid om in de «woonwinkel» een keuze te maken uit het bij het betreffende kwaliteitsniveau behorende assortiment aan keukens, sanitair en tegelwerk. Desgewenst kunnen bewoners kiezen voor een aantal extra opties, die het kwaliteitsniveau van het betreffende complex te boven gaan. Deze opties worden tegen kostprijs (kosten apparatuur plus installatiekosten) aangeboden. Eén van de afspraken in het regeerakkoord is dat er met corporaties niet alleen «niet vrijblijvende» afspraken gemaakt worden over nieuwbouw, energie-efficiency van bestaande huizen en investeringen in achterstandswijken, maar ook over betaalbaarheid van bestaande huizen. Volgens Woningcorporatie Westhoek Wonen zullen de bij het onderhoud en verbetering voorgestelde comfortverbeteringen, met uitzondering van het aanbrengen van een cv-installatie, uitgevoerd worden zonder dat daar een huurverhoging tegenover staat. Ik vind dat de woningcorporatie in deze situatie op een goede manier is opgetreden. </antwoord>
      <antwoord nummer="5">Ik ben van mening dat een woning na onderhoud en woningverbetering in de basisuitvoering goed te bewonen moet zijn. Het Bouwbesluit schrijft vanuit het oogpunt van bruikbaarheid geen voorschriften voor ten aanzien van het aanbrengen van een afzuigkap. Bij het woningonderhoud- en verbeterproject van Woningcorporatie Westhoek Wonen behoort het aanbrengen van een afzuigkap tot de extra opties in het kader van geriefsverbetering, niet zijnde onderhoud of grootonderhoud. De huurders zijn vrij in de keuze van het wel of niet gebruik maken van deze extra optie. Het genoemde bedrag van € 450 betreft de kostprijs van de afzuigkap (kosten apparatuur plus installatiekosten). </antwoord>
      <antwoord nummer="6">Woningcorporatie Westhoek Wonen heeft naar mijn mening gehandeld conform de terzake geldende wet- en regelgeving. Ik zie dan ook geen reden om de VROM-Inspectie aan te sporen deze woningbouwcorporatie aan te spreken. </antwoord>
      <noten afkomstig="antwoord"/>
   </antwoorden>
</kvr>
