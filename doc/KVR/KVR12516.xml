<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Vliet (D66), Van Blerck-Woerdman (VVD) en Oudkerk (PvdA) aan de minister van Volksgezondheid, Welzijn en Sport over vergoeding van tandheelkundige implantaten. (Ingezonden 10 oktober 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12516
</item>
         <item attribuut="Inhoud">Vragen betreffende het niet vergoeden van tandheelkundige protheses (mesostructuur) aan patiënten met een standaardpakketpolis, terwijl ziekenfondsverzekerden deze wel vergoed krijgen.</item>
         <item attribuut="Rubriek">Gezondheidszorg (Tandheelkunde) Gezondheidszorg (Zorgverzekeringen)</item>
         <item attribuut="Trefwoorden">Tandheelkunde Ziektekostenverzekeringen</item>
         <item attribuut="Vindplaats">Kamervragen met antwoord 2000-2001, nr. 162, Tweede Kamer</item>
         <item attribuut="Vraagnr_bij_indiening">2000100880</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Van Vliet</persoon>
            <persoon partij="VVD">Blerck-Woerdman</persoon>
            <persoon partij="PvdA">Oudkerk</persoon>
         </item>
         <item attribuut="Datum_reaktie">2000-10-26</item>
         <item attribuut="Datum_indiening">2000-10-10</item>
         <item attribuut="Document-id">KVR12516</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="331" allpagenumbers="331 332" vetnummer="2000100880" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12516" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="162" onderwerp="" indiendatum="2000-10-10">
         <vrager partij="D66" oorsprong="parlement">Van Vliet</vrager>
         <vrager partij="VVD" oorsprong="parlement">Blerck-Woerdman</vrager>
         <vrager partij="PvdA" oorsprong="parlement">Oudkerk</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het waar dat het aanbrengen van tandheelkundige implantaten ten behoeve van een overkappingprothese bij verzekerden met een standaardpakketpolis alleen wordt vergoed als de verrichting wordt uitgevoerd door een kaakchirurg? Klopt het dat bij ziekenfondsverzekerden dezelfde verrichting ook door de tandarts algemeen-practicus kan worden uitgevoerd? </vraag>
      <vraag nummer="2">Is het waar dat patiënten met een standaardpakketpolis de tandheelkundige implantaten en de overkappingprothese wel vergoed krijgen, maar niet de noodzakelijke mesostructuur om beide aan elkaar te kunnen bevestigen, terwijl ziekenfondsverzekerden zowel de implantaten en de overkappingprothese als ook de mesostructuur vergoed krijgen? </vraag>
      <vraag nummer="3">Zo ja, bent u van mening dat hier sprake is van rechtsongelijkheid? Is u voorts bekend hoeveel patiënten met een standaardpakketpolis aldus verstoken blijven van een tandheelkundige prothese? </vraag>
      <vraag nummer="4">Is u bekend dat Zorgverzekeraars Nederland dit voorjaar aan uw ministerie hebben voorgesteld de standaardpakketpolis voor deze verrichting uit te breiden en de kosten daarvan hebben geraamd op maximaal 1 miljoen gulden per jaar? Is het waar dat uw ministerie dat voorstel heeft afgewezen, met als argument dat de financiële ruimte daartoe ontbreekt? </vraag>
      <vraag nummer="5">Bent u alsnog bereid om deze rechtsongelijkheid op te heffen door de standaardpakketpolis uit te breiden met de verrichting mesostructuur op implantaten ten behoeve van een overkappingprothese? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1, 2 en 4">Ja, het gestelde in de vragen is waar. Na een periode van subsidiëring op grond van de Ziekenfondswet en de mogelijkheid van coulancevergoeding voor mensen met een standaardpakket, heb ik de aanspraak op tandheelkundige implantaten met ingang van 1 januari 1996 geregeld in het kader van het ziekenfondspakket en de aanspraak op vergoeding van de kosten daarvan in het kader van het standaardpakket. Ik heb daarbij met betrekking tot het standaardpakket het advies van Zorgverzekeraars Nederland van september 1995 gevolgd. Zorgverzekeraars Nederland hadden mij nadrukkelijk geadviseerd bij het standaardpakket gedeeltelijke convergentie te volgen ten opzichte van het ziekenfondspakket. In verband met kosten- en premiegevolgen stelden Zorgverzekeraars Nederland voor om enkel de kosten voor het plaatsen van een implantaat door een kaakchirurg onder de dekking van de standaardpakketpolis te brengen. Bovendien adviseerden Zorgverzekeraars Nederland mij om niet de noodzakelijke mesostructuur in de vergoeding op te nemen. Bij de invoering van de maatregel heb ik Zorgverzekeraars Nederland gevraagd in de loop van 1996 nog eens na te gaan of uitbreiding van de aanspraak met het aanbrengen van tandheelkundige implantaten door de tandarts-algemeen practicus met het oog op substitutie zonder kosten- en premiegevolgen toch niet mogelijk zou zijn. Na herhaald verzoek hebben Zorgverzekeraars Nederland mij in april 1998 laten weten nog steeds geen voorstander te zijn van verruiming van de vergoedingsmogelijkheid op dit punt. In juni van dit jaar hebben Zorgverzekeraars Nederland mij voorgesteld het standaardpakket uit te breiden met de mesostructuur. De kosten van deze uitbreiding zijn door Zorgverzekeraars Nederland geraamd op maximaal f 1 mln op jaarbasis. Omdat ik op dat moment geen financiële ruimte voor die uitbreiding had, heb ik dat voorstel toen afgewezen. De in de vragen geconstateerde verschillen bestaan derhalve nog steeds. </antwoord>
      <antwoord nummer="3">Er is geen sprake van rechtsongelijkheid, wel van verschillen tussen het ziekenfonds- en standaardpakket. Mij is niet bekend dat daardoor verzekerden verstoken zijn van tandheelkundigen prothesen. </antwoord>
      <antwoord nummer="5">Ik heb inmiddels het benodigde bedrag vrij kunnen maken om het standaardpakket per 1 januari 2001 met de mesostructuur uit te breiden. Tevens zal ik met ingang van die datum regelen dat tandheelkundige implantaten ook worden vergoed indien deze worden aangebracht door de tandarts-algemeen practicus. Deze uitbreiding zal niet leiden tot kostenverhoging omdat er sprake zal zijn van substitutie. Ten einde het voorstaande te regelen, zal ik het Uitvoeringsbesluit vergoedingen particulier verzekerden (een ministeriële regeling) met ingang van 1 januari 2001 wijzigen. </antwoord>
      <noten afkomstig="antwoord"/>
   </antwoorden>
</kvr>
