<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Weekers (VVD) aan de minister van Justitie over de beëindiging van grensoverschrijdende arbeidsovereenkomsten. (Ingezonden 6 maart 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15469
</item>
         <item attribuut="Inhoud">Vragen over de nieuwe EG-verordening nr. 44/2001 die voor zou schrijven dat bij een ontslag waaraan een rechter te pas komt, de zaak moet dienen voor de rechter van het woonland van de werknemer, en de gevolgen hiervan voor de grensoverschrijdende arbeidsmarkt.</item>
         <item attribuut="Rubriek">Arbeid (Werknemers) Inkomen en rechtspositie (Ontslagen)</item>
         <item attribuut="Trefwoorden">Buitenlandse werknemers Grensregio's Ontslagen</item>
         <item attribuut="Vindplaats">Kamervragen met antwoord 2001-2002, nr. 977, Tweede Kamer</item>
         <item attribuut="Vraagnr_bij_indiening">2010207500</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Weekers</persoon>
         </item>
         <item attribuut="Datum_reaktie">2002-04-09</item>
         <item attribuut="Datum_indiening">2002-03-06</item>
         <item attribuut="Document-id">KVR15469</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2063" allpagenumbers="2063 2064" vetnummer="2010207500" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15469" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="977" onderwerp="" indiendatum="2002-03-6">
         <vrager partij="VVD" oorsprong="parlement">Weekers</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2002-04-9">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van de berichten: «Strop bij ontslag van buitenlanders» en «LWV: nieuwe ontslagregeling catastrofaal voor Euregio»? <voetnoot nummer="1"/>
      </vraag>
      <vraag nummer="2">Deelt u de opvatting dat een onbelemmerde grensoverschrijdende arbeidsmarkt van levensbelang is voor de economische vitaliteit van grensregio’s? </vraag>
      <vraag nummer="3">Kunt u aangeven in welke mate de grensoverschrijdende arbeidsmarkt wordt belemmerd door genoemde verordening? </vraag>
      <vraag nummer="4">Klopt het dat de nieuwe EG-verordening Nr. 44/2001, die per 1 maart 2002 in werking treedt, voorschrijft dat bij een ontslag waaraan een rechter te pas komt, de zaak moet dienen voor de rechter van het woonland van de werknemer? Zo ja, deelt u de opvatting dat het zeer onwenselijk is dat in dergelijke gevallen uitsluitend een Duitse respectievelijk een Belgische rechter bevoegd is om te oordelen over arbeidsrechtelijke geschillen? </vraag>
      <vraag nummer="5">Deelt u de opvatting dat er grote verschillen bestaan tussen landen als Nederland, België en Duitsland op het gebied van arbeidsrecht, sociaal verzekeringsrecht en fiscaal recht en dat Duitse of Belgische rechters niet altijd in staat zijn om adequaat te oordelen over arbeidsovereenkomsten naar Nederlands recht? </vraag>
      <vraag nummer="6">Kunt u in een overzicht aangeven welke procedure moet worden doorlopen wanneer een arbeidsovereenkomst naar Nederlands recht moet worden beoordeeld door een Belgische, respectievelijk een Duitse rechter? </vraag>
      <vraag nummer="7">Welke maatregelen neemt u om te bereiken dat de nadelige gevolgen die deze verordening heeft op Nederlandse werkgevers, worden weggenomen c.q. beperkt? Op welke termijn wilt u dit bewerkstelligen? </vraag>
      <noten afkomstig="vraag">
         <noot nummer="1" datum="2002-02-26" bron="Bron: Trouw, 23 februari 2002, www.L1.nl ">Bron: Trouw, 23 februari 2002, www.L1.nl , 26 februari 2002</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Tot de uitgangspunten van de interne markt van de Europese Gemeenschap behoort het vrije verkeer van werknemers. </antwoord>
      <antwoord nummer="3 en 4">De verordening (EG) Nr 44/2001 van de Raad van 22 december 2000 betreffende de rechterlijke bevoegdheid, de erkenning en de tenuitvoerlegging van beslissingen in burgerlijke en handelszaken bepaalt in artikel 20 dat in arbeidsgeschillen vorderingen van de werkgever slechts gebracht kunnen worden voor de gerechten van de lidstaat op het grondgebied waarvan de werknemer woonplaats heeft. Vorderingen van de werknemer op de werkgever kunnen, aldus artikel 19, zowel worden aangebracht voor de gerechten van de woonplaats van de werkgever als van de plaats waar het werk gewoonlijk wordt of werd verricht. De vraag wie van beide partijen in een internationaal arbeidsgeschil een gerechtelijke procedure zal starten is van veel voorvragen afhankelijk. Zo zal de werknemer veelal eisende partij zijn indien de werkgever de mogelijkheid heeft de overeenkomst in zijn algemeenheid of wegens bepaalde omstandigheden op te zeggen, terwijl de werkgever eisende partij zal zijn in de gevallen waarin geen opzegging mogelijk is. Van het in artikel 20 bepaalde kan – aldus artikel 21 – worden afgeweken doordat partijen na het ontstaan van het geschil overeenkomen de zaak voor de rechter van een andere lidstaat te brengen. In veel gevallen zullen de partijen in een arbeidsgeschil gebaat zijn bij een dergelijke overeenkomst, met name indien gekozen wordt voor de Nederlandse rechter. Door een dergelijke keuze kan immers bereikt worden dat de rechter bevoegd is die zich gemakkelijker een oordeel kan vormen over het totale complex van feiten en omstandigheden waarbinnen het geschil zich afspeelt, terwijl bovendien het op het geschil toepasselijke recht het nationale recht van die rechter is. Ook de hoogte van de proceskosten kan aanleiding zijn overeen te komen het geschil voor de rechter van de werkplek te brengen, omdat er dan geen of minder vertaalkosten en deskundigenkosten te verwachten zijn, terwijl die kosten veelal betaald moeten worden, ook in arbeidsgeschillen, door de in het ongelijk gestelde partij. Ook rechtshulpinstanties zullen een voorkeur hebben voor behandeling van het geschil voor de rechter van de plaats waar het werk wordt of is uitgevoerd. Alleen in de gevallen waarin de arbeidsovereenkomst enkel door een rechterlijke beslissing beëindigd kan worden en partijen er niet in slagen tot een gemeenschappelijke keuze voor de Nederlandse rechter te komen, zal zich de objectief gezien voor beide partijen onwenselijke situatie kunnen voordoen, dat bovenstaande voordelen van een behandeling van het geschil door de rechter van de plaats waar de werknemer het werk verricht, niet kunnen worden gerealiseerd. </antwoord>
      <antwoord nummer="5">Dat er op het gebied van het arbeidsrecht, sociaal verzekeringsrecht en fiscaal recht op onderdelen verschillen bestaan tussen het Nederlandse, Duitse en Belgische rechtssysteem, is bekend. In zijn algemeenheid zal echter niet gezegd kunnen worden dat de Belgische of Duitse rechter niet in staat is om adequaat te oordelen over arbeidsovereenkomsten naar Nederlands recht. Internationale bevoegdheidsregelingen als de verordening (EG) Nr 44/2001 zijn gebaseerd op het uitgangspunt dat rechters in staat zijn over een zaak te oordelen ook indien een buitenlands rechtsstelsel van toepassing is. Wel zal in zo’n geval zowel van de rechter als van partijen extra inspanning gevraagd worden bij de hantering van dat voor de rechter buitenlandse recht. Omdat beide partijen belang hebben bij een snelle en adequate toepassing van het Nederlandse recht zal het in veel gevallen van arbeidsconflicten zowel in het belang van de werkgever als van de werknemer zijn overeen te komen dat de rechter van de plaats waar de werknemer gewoonlijk werkt, bevoegd is. </antwoord>
      <antwoord nummer="6">Arbeidsrechtelijke procedures worden in België gevoerd worden voor de arbeidsrechtbank van de woonplaats van de wederpartij; artikel 578 Gerechtelijk wetboek. Daarbij is procesvertegenwoordiging verplicht. De procedure vangt aan met een dagvaarding en verloopt op een met de Nederlandse procedure vergelijkbare wijze. Afhankelijk van de zittingsplaats van het rechtscollege zal de procedure in de Nederlandse taal dan wel in het Frans plaatsvinden; artikel 2 wet van 15 juni 1935. De rechter beslist over de vraag welke documenten vertaald moeten worden. Hij begroot de kosten van de vertaling en bepaalt wie van de partijen deze kosten zal dragen en voor welk deel. Arbeidsrechtelijke procedures kennen in Duitsland een eigen procesgang en eigen procesregels. Zij worden gevoerd voor het Arbeitsgericht, doorgaans voor het gerecht van de woonplaats of vestigingsplaats van de wederpartij. Procesvertegenwoordiging door een advocaat is in eerste aanleg niet verplicht. De eisende partij stuurt een Klageschrift aan het bevoegde Arbeitsgericht, dat in het algemeen door dit gerecht aan de wederpartij wordt doorgestuurd. De rechter zal de behandeling van de zaak beginnen met een zogenaamde Güteverhandlung, waarin hij probeert tot een minnelijke schikking tussen partijen te komen. Lukt dat niet dan wordt op verzoek van een der partijen de zaak door deze rechter voortgezet in een zogenaamd streitiges Verfahren, waarin hij tenslotte een beslissing zal nemen. De rechter bepaalt ook welke van de door partijen voorgedragen getuigen en deskundigen hij wil horen en welke stukken hij vertaald wil zien. De kosten van de procedure zijn relatief laag, de advocatenkosten worden strikt volgens een wettelijk tariefsysteem berekend, dat niet afhankelijk is van de duur of gecompliceerdheid van de procedure. De verliezende partij zal doorgaans in de gerechtskosten veroordeeld worden. Ook de tolken- en vertaalkosten worden tot de gerechtskosten gerekend. Die komen echter ten laste van het gerecht, indien in het land van herkomst van de buitenlandse partij deze kosten ook ten laste van de gerechten komen. Buitengerechtelijke kosten, waaronder onder meer de advocatenkosten te rekenen zijn, worden niet aan de verliezende partij toebedeeld. Zij komen ten laste van de partij die ze gemaakt heeft. </antwoord>
      <antwoord nummer="7">In overleg met het ministerie van Sociale Zaken en werkgelegenheid wordt nagegaan welke informatie gegeven kan worden over de mogelijkheden om de nadelige gevolgen van de verordening te beperken. Zodra dit duidelijk is, zal het ministerie van Justitie werkgevers- en werknemers(organisaties) hierover nader informeren. Tevens zal met de Europese Commissie worden overlegd of en op welke wijze aan de gesignaleerde bezwaren tegemoet gekomen kan worden. </antwoord>
      <noten afkomstig="antwoord"/>
   </antwoorden>
</kvr>
