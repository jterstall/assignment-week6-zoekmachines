<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eijsink (PvdA) aan de minister van Onderwijs, Cultuur en Wetenschap over ambulante begeleiding voor leerlingen met een rugzakindicatie. (Ingezonden 12 oktober 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26600
</item>
         <item attribuut="Inhoud">Vragen naar aanleiding van TV-uitzending (Een Vandaag, 9 oktober 2006). De extra steun die beloofd is aan kinderen met een kleine handicap (kinderen in het bezit van een 'rugzakindicatie') is volgens de Gehandicapten Raad Nederland in de periode februari - oktober 2006 in honderden gevallen uitgebleven. Dat komt doordat er onvoldoende personeel is om de steun te geven. Indiener vraagt zich af waarom deze feiten en cijfers niet zijn meegenomen in de brief over de wachtlijsten Special basisonderwijs en voortgezet speciaal onderwijs van oktober 2006 (Kamerstuk 30800 VIII, nr. 21).</item>
         <item attribuut="Rubriek">Basisonderwijs (Bekostiging basisonderwijs) Speciaal onderwijs (Bekostiging speciaal onderwijs) Speciaal onderwijs (Leerlingen) Voortgezet onderwijs (Bekostiging voortgezet onderwijs) Welzijn (Lichamelijk gehandicapten)</item>
         <item attribuut="Trefwoorden">Bekostiging basisonderwijs Bekostiging speciaal onderwijs Bekostiging voortgezet onderwijs Leerlingen Lichamelijk gehandicapten</item>
         <item attribuut="Vindplaats">Kamervragen met antwoord 2006-2007, nr. 188, Tweede Kamer</item>
         <item attribuut="Vraagnr_bij_indiening">2060701240</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Eijsink</persoon>
         </item>
         <item attribuut="Datum_reaktie">2006-10-17</item>
         <item attribuut="Datum_indiening">2006-10-12</item>
         <item attribuut="Document-id">KVR26600</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="399" allpagenumbers="399 400" vetnummer="2060701240" code="0607tkkvr188" lopendefooter="Tweede Kamer, vergaderjaar 2006–2007, Aanhangsel" filenaam="KVR26600" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="188" onderwerp="" indiendatum="2006-10-12">
         <vrager partij="PvdA" oorsprong="parlement">Eijsink</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2006-10-17">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de tv-uitzending over het gebrek aan ambulante begeleiding voor leerlingen met een rugzakindicatie? <voetnoot nummer="1"/>
      </vraag>
      <vraag nummer="2">Klopt het dat een groot aantal leerlingen met een indicatie voor Leerlinggebonden financiering (LGF) in het regulier onderwijs geen ambulante begeleiding ontvangt, terwijl deze leerlingen wel een indicatie hebben? </vraag>
      <vraag nummer="3" voetnoot="2">Bent u op de hoogte van het feit dat vanaf half februari jl. tot medio oktober jl. ruim 100 ouders uit verschillende clusters geen ambulante begeleiding hebben ontvangen voor hun kind, terwijl ze al lange tijd, variërend van enkele maanden tot een jaar, in het bezit zijn van een indicatie? Wat is de reden dat deze feiten en cijfers niet zijn meegenomen in de brief over de wachtlijsten Special basisonderderwijs en voortgezet speciaal onderwijs die in oktober jl. aan de Kamer is toegezonden <voetnoot nummer="2"/>? </vraag>
      <vraag nummer="4">Welke aanwijzingen heeft u dat de middelen voor ambulante begeleiding nog steeds goed worden ingezet, gegeven het feit dat de financiële middelen niet kunnen worden ingezet wegens gebrek aan ambulante begeleiders bij de Regionale Expertisecentra (REC)? </vraag>
      <vraag nummer="5">Hoe gaat u ervoor zorgdragen dat de kinderen direct bij indicatie de ambulante begeleiding krijgen waar ze recht op hebben, nu blijkt dat de REC’s niet in staat zijn om de middelen in te zetten en ouders niet direct die begeleiding voor hun kind krijgen waar ze recht op hebben? Op welke wijze gaat u extra krachten inzetten om de capaciteit van de ambulante begeleiding op niveau te brengen? Bent u bereid als tussentijdse oplossing de middelen direct aan de ouders of de desbetreffende school te geven? </vraag>
      <vraag nummer="6">Bent u bereid de vragen te beantwoorden vóór het algemeen overleg over speciaal onderwijs op 18 oktober aanstaande? </vraag>
      <noten afkomstig="vraag">
         <noot nummer="1">EenVandaag, 9 oktober 2006: website www.eenvandaag.nl</noot>
         <noot nummer="2" documenttype="Kamerstuk" kamerstuk-id="30 800 VIII" documentnummer="21" documentjaargang="2006-2007">Kamerstuk 30 800 VIII, nr. 21, vergaderjaar 2006–2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Vorige week bij de begrotingsbehandeling is de problematiek van de wachtlijsten voor ambulante begeleiding al aan de orde geweest. Schriftelijk heb ik toen toegezegd contact op te nemen met de WEC-raad om na te gaan bij welke REC’s de problemen zitten en welke concrete oplossingen mogelijk zijn. De WEC-raad heeft deze inventarisatie uitgevoerd en deze afgelopen vrijdag aan mij toegestuurd. De kamer heeft een afschrift van deze brief van de WEC-raad ontvangen. Uit de inventarisatie blijkt dat er bij de clusters 1, 2 en 3 geen wachtlijsten zijn. Bij cluster 4 zijn er bij 7 REC’s geen wachtlijsten. De overige 7 REC’s hebben wel wachtlijsten, daarvan hebben 3 REC’s een wachtlijst met meer dan 100 leerlingen. De andere 4 REC’s hebben kortere wachtlijsten. </antwoord>
      <antwoord nummer="3">Berichten over wachtlijsten bij ambulante begeleiding hebben mij pas in de voorbereiding van de uitzending van 9 oktober bereikt. Deze berichten zijn voor mij aanleiding geweest om de WEC-raad te vragen de inventarisatie uit te voeren, die heeft geleid tot de brief van vrijdag 13 oktober jl. In mijn brief van maandag 9 oktober jl. heb ik u onder andere geïnformeerd over de resultaten van de jaarlijkse inspectieonderzoeken naar de wachtlijsten in het sbo en (v)so. Onderzoek naar wachtlijsten voor ambulante begeleiding maakt geen deel uit van de jaarlijkse meting van de inspectie. Reden hiervoor is dat daar eerder geen aanleiding voor was. Nu blijkt dat ook voor ambulante begeleiding in sommige REC’s dit jaar wachtlijsten bestaan, zal ik de inspectie vragen dit onderdeel mee te nemen in het volgende wachtlijstenonderzoek op de peildatum 16 januari 2007. </antwoord>
      <antwoord nummer="4">Een aantal REC’s heeft grote wachtlijsten voor ambulante begeleiding. Deze REC’s ontvangen van het ministerie wel de financiële middelen om ambulante begeleiding te organiseren. Deze situatie vind ik niet aanvaardbaar. REC’s hebben wettelijk tot taak om de inzet van ambulante begeleiding te coördineren. De REC’s met wachtlijsten voeren deze taak niet naar behoren uit. REC’s weten op basis van de indicatiestelling vooraf voor hoeveel leerlingen een beroep gedaan zal worden op ambulante begeleiding en kunnen hun personeelsbeleid daarop afstemmen door tijdig ambulante begeleiders te benoemen. Dat dit bij enkele REC’s niet gebeurt wijst op een te zwakke organisatie van deze REC’s. Op dit moment onderzoekt de inspectie de kwaliteit van de REC’s en hun taakvoering, waaronder de coördinatie van de ambulante begeleiding. De resultaten daarvan worden begin 2007 verwacht. Vanwege de nu voorliggende uitkomsten van de inventarisatie heb ik de inspectie gevraagd om mij op korte termijn al te informeren over de uitkomsten van het onderzoek. </antwoord>
      <antwoord nummer="5">Uit de inventarisatie van de WEC-Raad blijkt dat de REC’s met wachtlijsten al bezig zijn deze weg te werken door de benoeming van nieuwe ambulante begeleiders. Verder hebben de besturenorganisaties mij gemeld dat zij met de WEC-raad in overleg zijn over praktische oplossingen voor de wachtlijsten door goede samenwerking tussen REC’s en reguliere scholen. Die oplossingen kunnen bijvoorbeeld gevonden worden door de inzet van deskundige begeleiders van buiten het REC. De oplossing kan mijns inziens niet zijn dat de begeleidingsmiddelen aan de reguliere school gegeven worden zonder dat deze benut worden voor begeleiding. De middelen zijn immers toegekend op basis van een indicatie waaruit blijkt dat de inzet van specialistische deskundigheid noodzakelijk is. Ik ga ervan uit dat inzet van alle betrokkenen ertoe leidt dat de meest acute problemen al op korte termijn worden opgelost. Zoals ik in het antwoord op vraag 4 heb aangegeven is er bij een deel van de REC’s sprake van een te zwakke organisatie. De voortdurende groei van het aantal geïndiceerde leerlingen leidt telkens weer tot wachtlijsten. Er is dan ook een structurele versterking van de organisatie van de REC’s nodig, zodat deze in staat zijn de wettelijke taken op kwalitatief goede wijze uit te voeren. Ik verken nu op welke manier deze structurele organisatorische versterking van de REC’s in cluster 4 het beste aangepakt kan worden. In het algemeen overleg van 18 oktober a.s. zal ik u informeren over de concrete aanpak die mij voor ogen staat. </antwoord>
      <antwoord nummer="6">Ja. </antwoord>
      <noten afkomstig="antwoord"/>
   </antwoorden>
</kvr>
