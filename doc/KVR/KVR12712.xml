<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over borstvoeding. (Ingezonden 8 november 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12712
</item>
         <item attribuut="Inhoud">Vragen over het relatief lage percentage Nederlandse vrouwen dat borstvoeding geeft en de rol van de gezondheidszorg en de opleidingen hierin. Tevens over de invloed van de levensmiddelenindustrie op de opleidingen. (O.m. Algemeen Dagblad, 6 november 2000).</item>
         <item attribuut="Rubriek">Consument (Levensmiddelen) Gezondheidszorg (Opleidingen) Gezondheidszorg (Zorgverzekeringen)</item>
         <item attribuut="Trefwoorden">Babyvoeding Gezondheidszorgonderwijs Mensenrechten</item>
         <item attribuut="Vindplaats">Kamervragen met antwoord 2000-2001, nr. 333, Tweede Kamer</item>
         <item attribuut="Vraagnr_bij_indiening">2000102170</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2000-12-01</item>
         <item attribuut="Datum_indiening">2000-11-08</item>
         <item attribuut="Document-id">KVR12712</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="689" allpagenumbers="689 690" vetnummer="2000102170" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12712" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="333" onderwerp="" indiendatum="2000-11-8">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-12-1">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Wat is uw reactie op het zwartboek van de stichting Zorg voor Borstvoeding en Unicef Nederland waaruit blijkt dat artsen, kraamverzorgenden, verpleegkundigen en verloskundigen geregeld blunderen bij de begeleiding van moeders die borstvoeding geven en hierbij regelmatig handelen in strijd met de richtlijnen van de Inspectie voor de Gezondheidszorg in het bulletin uit 1999 over de voeding van zuigelingen en peuters? 1, 2 </vraag>
      <vraag nummer="2">Wat is uw mening over het feit dat na drie maanden nog slechts 21% van de Nederlandse vrouwen borstvoeding geeft tegen 92% van de Noorse vrouwen? Kunt u grofweg deze verschillen verklaren? </vraag>
      <vraag nummer="3">Wat is uw mening over het tekortschieten van studieboeken en opleidingen inzake borstvoeding zoals is onderzocht door de stichting Zorg voor Borstvoeding aan de hand van criteria van de WHO? </vraag>
      <vraag nummer="4">Is het u bekend dat bij 38% van de opleidingsinstellingen studenten reclamefolders van de babyvoedingsindustrie krijgen en dat in 24% ook gastsprekers van deze bedrijven worden uitgenodigd? </vraag>
      <vraag nummer="5">Vindt u die beïnvloeding door de industrie gewenst zeker gezien de lage score van onderwijsmateriaal inzake borstvoeding? Zo nee, wat gaat u hieraan doen? </vraag>
      <vraag nummer="6">Onderschrijft u het wereldwijde actieplan dat in 1990 werd opgesteld om het Verdrag over de rechten van het Kind te implementeren waarin onder meer staat dat alle vrouwen in staat gesteld moeten worden hun kinderen ongeveer zes maanden borstvoeding te geven en dat vrouwen hiervoor kennis, begeleiding, advies en ondersteuning nodig hebben? Zo ja, welke maatregelen gaat u concreet nemen? </vraag>
      <noten afkomstig="vraag">
         <noot nummer="1" titel="Recht op borstvoeding">Unicef persbericht 6 november 2000 en boekje «Recht op borstvoeding»</noot>
         <noot nummer="2" datum="2000-11-6" bron="Algemeen Dagblad">Algemeen Dagblad, 6 november 2000</noot>
      </noten>
   </vragen>
   <antwoorden aantal="6">
      <antwoord nummer="1">De begeleiding van moeders die borstvoeding geven door artsen, kraamverzorgenden, verpleegkundigen en verloskundigen is inderdaad nog niet optimaal. De voorbeelden die in het zwartboek worden beschreven illustreren dit. Om de situatie te verbeteren heeft de Inspectie voor de Gezondheidszorg in 1999 een bulletin uitgegeven over de voeding van zuigelingen en peuters: «Uitgangspunten voor de voedingsadvisering voor kinderen van 0–4 jaar bestemd voor de hulpverleners in de gezondheidszorg». Hierin wordt expliciet gesteld dat borstvoeding de beste voeding is voor zuigelingen en dat zorgverleners een bijzondere verantwoordelijkheid hebben bij het bevorderen en ondersteunen daarvan. Eveneens wordt in het bulletin gesteld dat instellingen voor de gezondheidszorg zorg behoren te dragen voor een goed borstvoedingsbeleid en dat ze zich niet moeten laten gebruiken als verspreidingskanaal voor reclame voor zuigelingenvoeding. Overigens geeft het zwartboek een beeld van de ervaringen van slechts een klein aantal moeders, die hiertoe via internet uitgenodigd waren. Het zwartboek is dus geen schets van de situatie in Nederland in zijn algemeenheid. </antwoord>
      <antwoord nummer="2">Het is bekend dat in Nederland het aantal vrouwen dat na 3 maanden nog borstvoeding geeft laag is. Uit oogpunt van preventieve gezondheidszorg is dat ongewenst. Met het Voedingscentrum is afgesproken dat het zich nadrukkelijker zal gaan richten op het stimuleren van het geven van borstvoeding; dit in samenwerking met de professionele hulpverleners en de vrijwilligersorganisaties. Voor de uitvoering van deze activiteiten zijn extra financiën aan het Voedingscentrum ter beschikking gesteld. Er zijn een aantal redenen aan te wijzen die het verschil in het geven van borstvoeding tussen Nederland en Noorwegen verklaren. Het belang van borstvoeding is in Noorwegen eerder onderkend dan in Nederland en ook eerder als prioritair gebied aangewezen. Daarnaast zijn er grote verschillen tussen de twee landen in traditie, cultuur en gezondheidszorgsysteem, e.d. </antwoord>
      <antwoord nummer="3">Uit het onderzoek van de Stichting Zorg voor borstvoeding blijkt inderdaad dat met name de curricula van de opleidingen voor artsen en verpleegkundigen vaak te kort schieten inzake informatie over borstvoeding. Ik zal mijn collega van OC&amp;W hier op attenderen. </antwoord>
      <antwoord nummer="4">Op zich is het gewenst dat studenten op de hoogte zijn van babyvoeding in al haar facetten en dus ook informatie krijgen over producten van de babyvoedingindustrie. Uiteraard dient deze informatie wel in het juiste perspectief geplaatst te worden. Een «neutrale» behandeling van het onderwerp babyvoeding zou hiervoor geëigend zijn en niet een bespreking door gastsprekers van bedrijven die flesvoeding produceren. Het is de verantwoordelijkheid van de instellingen om daarop toe te zien. </antwoord>
      <antwoord nummer="5">Zie mijn antwoord op vraag 4. Ook de Warenwetregeling Zuigelingenvoeding en de Internationale Gedragscode voor het op de markt brengen van vervangingsmiddelen voor moedermelk van de WHO laat beïnvloeding van b.v. lesmateriaal e.d. door de industrie niet toe. </antwoord>
      <antwoord nummer="6">Ja, Nederland heeft het Verdrag over de rechten van het Kind geratificeerd. Zoals in het antwoord op vraag 2 is aangegeven, is de stimulering van borstvoeding een van de beleidsprioriteiten. </antwoord>
      <noten afkomstig="antwoord"/>
   </antwoorden>
</kvr>
