<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bochove (CDA) aan de minister van Volkshuisvesting, Ruimtelijke Ordening en Milieubeheer over overdracht van woongelegenheid van woningcorporaties. (Ingezonden 8 september 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26519
</item>
         <item attribuut="Inhoud">Vragen naar aanleiding van MG-circulaire Beleidsregels bij verkoop van woongelegenheden door toegelaten instellingen (Stcrt. 2006, 139). Hierin zouden voorwaarden worden gesteld aan de overdracht van woongelegenheden aan een dochtermaatschappij. Gevraagd wordt o.a. of daarbij rekening is gehouden met het terugdringen van de administratieve lastendruk.</item>
         <item attribuut="Rubriek">Volkshuisvesting (Huurwoningen) Volkshuisvesting (Koopwoningen)</item>
         <item attribuut="Trefwoorden">Koopwoningen Premiehuurwoningen Woningbouwverenigingen</item>
         <item attribuut="Vindplaats">Kamervragen met antwoord 2006-2007, nr. 112, Tweede Kamer</item>
         <item attribuut="Vraagnr_bij_indiening">2050618750</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Van Bochove</persoon>
         </item>
         <item attribuut="Datum_reaktie">2006-10-10</item>
         <item attribuut="Datum_indiening">2006-09-08</item>
         <item attribuut="Document-id">KVR26519</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="235" allpagenumbers="235 236 237" vetnummer="2050618750" code="0607tkkvr112" lopendefooter="Tweede Kamer, vergaderjaar 2006–2007, Aanhangsel" filenaam="KVR26519" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="112" onderwerp="" indiendatum="2006-09-8">
         <vrager partij="CDA" oorsprong="parlement">Van Bochove</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2006-10-10">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Winsemius</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van de inhoud van de MG 2006-06 (Mededeling aan Gemeenten)? Is uit deze MG op te maken wat de datum van het van kracht worden van deze MG is? <voetnoot nummer="1"/>
      </vraag>
      <vraag nummer="2">Is het waar dat in MG 2006-06 aan de overdracht van woongelegenheden van een woningcorporatie aan een dochtermaatschappij voorwaarden worden gesteld en is daarbij rekening gehouden met het terugdringen van de administratieve lastendruk? </vraag>
      <vraag nummer="3" voetnoot="2">Waarom wordt er geen gebruik gemaakt van de laatste WOZ taxatie zonodig geïndexeerd naar x-1? <voetnoot nummer="2"/>
      </vraag>
      <vraag nummer="4">Deelt u de mening dat extra taxatie onnodig en overbodig extra werk en kosten met zich meebrengt? Wat zijn de kosten voor verhuurders van een actuele taxatie? </vraag>
      <vraag nummer="5" voetnoot="3">Is het waar dat de overdrachtswaarde minimaal gelijk dient te zijn aan 90% van de onderhandse verkoopwaarde vrij van verhuur en gebruik? Zo ja, waarom wordt vereist dat het taxatierapport op het moment van daadwerkelijke verkoop niet ouder is dan één jaar? Leidt deze eis niet tot onnodige administratieve lasten en is deze eis niet onnodig bezwarend voor de toegelaten instelling? <voetnoot nummer="3"/>
      </vraag>
      <vraag nummer="6" voetnoot="4">Waarom is het nodig «jezelf» een bankgarantie te geven? <voetnoot nummer="4"/>
      </vraag>
      <vraag nummer="7">Werpt deze MG, gelet op de wijzigingen in de vennootschapsbelasting sedert 1 januari 2006 waardoor veel toegelaten instellingen een scheiding willen aanbrengen tussen belaste en onbelaste activiteiten, geen onnodige drempels en lasten op voor toegelaten instellingen die streven naar een transparante bedrijfsvoering? Kunt u uw reactie onderbouwen? </vraag>
      <vraag nummer="8">Deelt u het standpunt dat overbodige regelgeving moet worden teruggedwongen teneinde de administratieve lastendruk te beperken en bent u bereid op zeer korte termijn met een vereenvoudigde MG te komen, voorzien van een duidelijke ingangsdatum? </vraag>
      <noten afkomstig="vraag">
         <noot nummer="1" datum="2006-07-10" bron="MG-circulaire (MG 2006-06)">MG-circulaire (MG 2006-06), 10 juli 2006</noot>
         <noot nummer="2">Uit de MG blijkt dat er bij overdracht sprake moet zijn van een taxatierapport dat niet ouder is dan één jaar</noot>
         <noot nummer="3">De te hanteren overdrachtswaarde is economisch gezien van zeer beperkte betekenis nu de overdracht plaatsvindt aan een 100%-dochtermaatschappij. Indien vervolgens geconsolideerd wordt gekeken naar de vermogenspositie van de toegelaten instelling (t.i.) (hetgeen gebruikelijk is nu alle aandelen van de dochter in bezit zijn van de t.i.) zal namelijk blijken dat deze noch is verrijkt noch is verarmd als gevolg van de overdracht. De zienswijzen van huurders en gemeente dienen in beginsel positief te zijn nu de onroerende zaken binnen de invloedssfeer van de t.i. blijven</noot>
         <noot nummer="4">Een bankgarantie van de koper</noot>
      </noten>
   </vragen>
   <antwoorden aantal="8">
      <antwoord nummer="1">Ja. Tenzij anders vermeld is de datum van inwerkingtreding van een MG-circulaire de datum die vermeld is op de MG, in dit geval is dat 10 juli 2006. </antwoord>
      <antwoord nummer="2">Het klopt dat er aan verkopen door toegelaten instellingen aan dochtermaatschappijen voorwaarden worden gesteld. Dit is echter niet nieuw. De overdracht van woningen aan een andere rechtspersoon is meldingsplichtig sinds de wijziging van het Besluit beheer sociale-huursector (Bbsh) in 1998. Echter naar aanleiding van de brief van mijn ambtsvoorganger aan uw Kamer van 12 december 2005 (kamerstukken II, 2005/06, 29 453, nr. 30) heeft mijn ambtsvoorganger vragen gekregen van toegelaten instellingen over het al dan niet meldingsplichtig zijn van de overdracht van huurwoningen aan een andere rechtspersoon. Daartoe behoren ook dochters van woningcorporaties. Om duidelijkheid te scheppen richting toegelaten instellingen heeft mijn ambtsvoorganger deze verkopen als aparte categorie vermeld in MG2006-06. Hierin staan echter geen nieuwe voorwaarden, maar zijn de voorwaarden uit eerdere MG-circulaires (MG2001-26, MG2002-06 en MG2002-27) op een rij gezet. De afgelopen jaren hebben mijn ambtsvoorgangers via opeenvolgende stappen de procedurele voorwaarden voor verkoop van huurwoningen vereenvoudigd. Daarmee zijn weliswaar de administratieve lasten verminderd, maar ontstonden ook vragen over aan welke voorwaarden nu precies moet worden voldaan. Een van de doelen van MG2006-06 is daarom het voorkomen van onvolledige of onjuiste meldingen door het op een rij zetten van de vigerende (beleids-)regels en door mij gehanteerde voorwaarden bij verkopen. Hiermee heeft mijn ambtsvoorganger de administratieve lastendruk willen verminderen door duidelijkheid te scheppen in de benodigde informatie. </antwoord>
      <antwoord nummer="3">In artikel 11c, eerste lid, Bbsh wordt gesteld dat een toegelaten instelling haar woningen slechts mag vervreemden tegen een prijs van ten minste 90% van de onderhandse verkoopwaarde vrij van huur en gebruik. Dit geldt voor alle verkopen van een toegelaten instelling. Reeds in MG2001-26 is gesteld dat deze waarde bepaald dient te worden met een taxatierapport dat op het moment van verkoop niet ouder is dan 1 jaar. Daarnaast worden aan taxateur en wijze van taxatie een aantal voorwaarden gesteld. Vooralsnog wordt geen gebruik gemaakt van de WOZ-waarde omdat in het verleden de WOZ-waarde grote sprongen maakte. De gemiddelde WOZ-waarde in 1999 was 98.000 euro en in 2003 146.000 euro. </antwoord>
      <antwoord nummer="4">Nee, met een taxatie niet ouder dan 1 jaar wordt er op toegezien dat de waarde van de woning (bijvoorbeeld in relatie tot de verleende korting) actueel is op moment van daadwerkelijke verkoop. Deze voorwaarde geldt met name als corporaties een groter aantal woningen willen verkopen, maar dit niet binnen een korte periode kunnen effectueren. Om te voorkomen dat telkens weer toestemming moet worden gevraagd, heeft mijn ambtsvoorganger ervoor gekozen de procedure niet telkens per woning te laten doorlopen, op voorwaarde dat de corporatie een actuele waarde hanteert. Zo kan er ook geen onduidelijkheid ontstaan over eventueel goedgekeurde kortingen op de prijs. De kosten van een actuele taxatie zijn afhankelijk van de waarde van de te taxeren woningen en van het aantal woningen dat getaxeerd wordt. </antwoord>
      <antwoord nummer="5">Ja, dit is geregeld in artikel 11c, lid 1, Bbsh. De eis van 1 jaar wordt gesteld om te waarborgen dat gewerkt wordt met actuele waarden. De kans is reëel dat de geïndexeerde waarde lager ligt dan uit een recent taxatierapport blijkt. Mijn ambtsvoorganger heeft de eisen met betrekking tot het taxatierapport reeds in MG2001-26 opgenomen. Deze eisen zijn niet nieuw. De reden voor deze eisen is gelegen in het feit dat mijn ambtsvoorgangers en ik toestemming dienen te geven voor de verkoop. Ik geef daarbij niet aan binnen welke termijn de verkoop geëffectueerd dient te zijn. Het zou dus kunnen dat een verkoop pas 10 jaar nadat ik toestemming heb gegeven wordt geëffectueerd. Met de eis dat de verkoopprijs dient te worden bepaald door een taxatierapport dat op het moment van daadwerkelijke verkoop niet ouder is dan 1 jaar, wordt voorkomen dat in een dergelijk (fictief) geval verkocht wordt voor een prijs die 10 jaar daarvoor bepaald is. Het is vanzelfsprekend dat dan een actuele waarde bepaald moet worden. Hiermee wordt de financiële continuïteit van de corporatie gewaarborgd. De beperking van de administratieve lasten ligt in het feit dat er slechts een actueel taxatierapport gemaakt moet worden en er niet opnieuw toestemming gevraagd hoeft te worden bij het verstrijken van de termijn van 1 jaar. De accountant controleert achteraf of bij verkopen gebruik wordt gemaakt van een juist taxatierapport. </antwoord>
      <antwoord nummer="6">Hoewel overdracht moet plaatsvinden aan een 100% dochter, is er sprake van twee afzonderlijke rechtspersonen. Bovendien is het een financieel zwaarwegend besluit, waardoor voor beide partijen waarborgen moeten vastgelegd. Dat is zeker het geval bij verkoop aan een met de woningcorporatie verbonden rechtspersoon (bijvoorbeeld een Wijkontwikkelingsmaatschappij). </antwoord>
      <antwoord nummer="7">Nee. Indien woningen worden verkocht aan een dochter BV betekent dit dat deze woningen aan het directe (toe)zicht van het rijk worden onttrokken. Derhalve beschouw ik een dergelijke verkoop als een verkoop aan derden. Deze verkopen dienden, ook voor het verschijnen van MG2006-06, reeds door mij vooraf goedgekeurd te worden. Het huidige bezit van woningcorporaties is grotendeels opgebouwd met behulp van maatschappelijke middelen. Gelet daarop vind ik dat dit maatschappelijk opgebouwde vermogen of de opbrengsten daarvan binnen de corporaties moeten blijven c.q. worden aangewend. Ik wil daarom voorkomen, dat indien woningen zonder mijn goedkeuring vooraf en zonder nadere voorwaarden kunnen worden verkocht, er een mogelijke uitverkoop van corporatiebezit (via de dochter) plaatsvindt. Daarom heeft mijn ambtsvoorganger als nadere voorwaarden gesteld, dat de dochter de woningen bij doorverkoop eerst moet aanbieden aan de moeder en dat er in principe geen woningen uit het gereguleerd bezit aan een dochter verkocht worden. </antwoord>
      <antwoord nummer="8">Met u ben ik van mening, dat overbodige regelgeving moet worden teruggedrongen teneinde de administratieve lastendruk te beperken. Ik heb echter ook mijn verantwoordelijkheid (in dit geval) ten aanzien van het behoud van de maatschappelijke middelen voor de sector. Indien nodig dient dit te worden vastgelegd in wet- of regelgeving. Zoals in vraag 2 reeds is aangegeven is één van de doelen van MG2006-06 het voorkomen van onvolledige of onjuiste meldingen door het op een rij zetten van de grotendeels vigerende (beleids-)regels en door mij gehanteerde voorwaarden bij verkopen. Hiermee heeft mijn ambtsvoorganger de administratieve lastendruk verminderd door duidelijkheid te scheppen in de benodigde informatie. </antwoord>
      <noten afkomstig="antwoord"/>
   </antwoorden>
</kvr>
