<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de minister van Volksgezondheid, Welzijn en Sport over darmkanker. (Ingezonden 16 september 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19939
</item>
         <item attribuut="Inhoud">Deze vragen dienen ter aanvulling op eerdere vragen van het lid Arib, ingezonden op 16 september 2003.</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Kanker</item>
         <item attribuut="Vindplaats">Kamervragen met antwoord 2003-2004, nr. 1240, Tweede Kamer</item>
         <item attribuut="Vraagnr_bij_indiening">2030400110</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2004-04-02</item>
         <item attribuut="Datum_indiening">2003-09-16</item>
         <item attribuut="Document-id">KVR19939</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2623" allpagenumbers="2623 2624" vetnummer="2030400110" code="0304tkkvr1240" lopendefooter="Tweede Kamer, vergaderjaar 2003–2004, Aanhangsel" filenaam="KVR19939" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1240" onderwerp="" indiendatum="2003-09-16">
         <vrager partij="D66" oorsprong="parlement">Lambrechts</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2 april 2004), zie ook Aanhangsel Handelingen nrs. 139 en 578, vergaderjaar 2003–2004">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Welke manieren van screening op dikkedarmkanker zijn er? Zijn deze methodes in Nederland al in gebruik en zo ja, bij welke risicogroepen? </vraag>
      <vraag nummer="2">In hoeveel andere landen vindt er al screening op dikkedarmkanker plaats? Wat zijn daar de ervaringen? </vraag>
      <vraag nummer="3">Hoeveel mensen moeten er gescreend worden om jaarlijks 200–300 onnodige doden aan dikkedarmkanker te voorkomen? Hoe groot is de kans op intervalcarcinomen, en hoe verhoudt dit zich tot de screening op borstkanker en baarmoederhalskanker? </vraag>
      <vraag nummer="4">Is er in Nederland voldoende personeel en materieel beschikbaar om op korte termijn over te gaan tot screening naar dikkedarmkanker? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Arib, ingezonden 16 september 2003. </toelichting>
   <antwoorden aantal="4">
      <antwoord nummer="1">De bij darmkankeronderzoek gebruikte methodes zijn door de Gezondheidsraad beschreven in zijn signalerend advies inzake bevolkingsonderzoek naar dikkedarmkanker van januari 2001. Hierover heeft minister Borst de Kamer geïnformeerd bij brief van 16 augustus 2001. Het gaat om: – FOBT (onderzoek naar occult bloed in de ontlasting), – endoscopische screening door middel van flexibele sigmoïdoscopie (FS) of colonoscopie, – virtuele colonoscopie door middel van spiraalcomputertomografie (CT-scanning). Als screeningsinstrument zijn deze technieken nog maar zeer beperkt in gebruik, aangezien screening op dikkedarmkanker op dit moment in Nederland alleen in het kader van kleinschalig onderzoek binnen erfelijk belaste families plaatsvindt. In naar schatting 5% van de gevallen speelt erfelijke belasting een dominante rol. Het onderzoek hiernaar wordt gecoördineerd en geëvalueerd door de Stichting Opsporing Erfelijke Tumoren (STOET) te Leiden, die daarvoor van het ministerie van VWS structureel subsidie ontvangt. De STOET onderzoekt ook de waarde van nieuwe screeningstechnieken, zoals onderzoek van de ontlasting op DNA-veranderingen. </antwoord>
      <antwoord nummer="2">De Gezondheidsraad meldde in 2001 dat in Engeland, Italië en Noorwegen gerandomiseerde onderzoeken waren begonnen naar de doelmatigheid en acceptatie van FS-screening. Een korte inventarisatie die op mijn verzoek in november 2003 werd uitgevoerd, leert dat FOBT-screening, behalve in de VS, Japan en Israël, al in enkele Europese landen wordt uitgevoerd: – als structurele voorziening: Duitsland («im gesetzlichen Krebsfrüherkennungsprogramm») en Tsjechië. De Gezondheidsraad constateerde overigens in zijn eerder genoemde rapport dat het in Duitsland niet gaat om een georganiseerd bevolkingsonderzoek; – als pilot (experimenteel): Engeland en Schotland, Frankrijk (22 departementen), Hongarije. – FOBT-screeningsprogramma’s worden (nog) niet uitgevoerd in België, Denemarken, Finland, Ierland en Portugal. Het duidelijkst zijn de ervaringen beschreven met het NHS Bowel Cancer Programme in de UK (www.cancerscreening.nhs.uk/ colorectal); deze zijn gunstig. De aldaar uitgevoerde FOBT-screening pilot bevestigde wat al eerder in wetenschappelijk verband (Nothingham trial) naar voren was gekomen: een redelijk goede opkomst (bijna 60%), aanvaardbare testwaarden, beperkte nadelige effecten. Een nationaal programma zal volgens de NHS in staat zijn een zelfde sterftereductie te bereiken als die, welke in de kleinschalige trial werd waargenomen. Momenteel loopt er nog een sigmoïdoscopie pilot, die eind dit jaar wordt afgesloten. </antwoord>
      <antwoord nummer="3">In de beoogde doelgroep van personen van 50tot 70jaar zouden 700 tot 2800 mensen tien jaar moeten deelnemen aan tweejaarlijkse FOBT-screening om één sterfgeval te kunnen voorkómen, aldus de Gezondheidsraad in zijn signalerend advies. Voor een beoogde sterftereductie van 300 is dus een deelname aan het screeningsprogramma vereist van 105 000 tot 420 000 personen per jaar. Ter vergelijking: aan de borstkankerscreening nemen jaarlijks ca. 850 000 vrouwen deel, aan de baarmoederhalskankerscreening 530 000 vrouwen. Volgens een modelberekening moeten aan de borstkankerscreening 155 vrouwen tien jaar deelnemen om één sterfgeval door borstkanker te voorkómen. Een sterftereductie van 300 vereist in dit geval dus een deelname van 46 500 vrouwen. De kans op intervalcarcinomen wordt sterk bepaald door de toegepaste screeningstechniek en de frequentie waarmee deze wordt toegepast. Hier moet een optimum worden gevonden tussen de wens om frequenter te screenen ter vergroting van de sensitiviteit van het programma enerzijds, en de bereidheid van de doelpopulatie om deel te blijven nemen, de noodzaak tot beperking van iatrogene schade door het screeningsonderzoek en de financieringsmogelijkheden anderzijds. Een nadeel van de FOBT-test is zijn matige tot slechte gevoeligheid en het gegeven dat er wel darmkanker mee kan worden opgespoord, maar nauwelijks de voorstadia ervan. Daarom stellen deskundigen een combinatie voor van hoogfrequent uitgevoerde FOBT met eenmalig of laagfrequent uitgevoerde endoscopieën. </antwoord>
      <antwoord nummer="4">Nee. Zowel voor de uitvoering van de screening als voor de follow-up van verdachte gevallen met een positieve screeningsuitslag is nog onvoldoende capaciteit in de gezondheidszorg beschikbaar. Dit is één van de redenen om met een eventuele introductie en landelijke «uitrol» van een screeningsprogramma niet overhaast te werk te gaan. O.a. zal bezien moeten worden welke rol paramedisch personeel, in casu de «nurse endoscopist» zal kunnen spelen. </antwoord>
      <noten afkomstig="antwoord"/>
   </antwoorden>
</kvr>
