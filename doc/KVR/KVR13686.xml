<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de ministers van Volkshuisvesting, Ruimtelijke Ordening en Milieubeheer en van Verkeer en Waterstaat over de staat van onderhoud van het tracé van de chloortrein in Hengelo. (Ingezonden 8 februari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13686
</item>
         <item attribuut="Inhoud">Vragen over de staat van onderhoud van de spoorlijn die Akzo-Nobel verbindt met het landelijk spoorwegnet en waarover chloor wordt vervoerd.</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Goederenvervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen Vervoer gevaarlijke stoffen</item>
         <item attribuut="Vindplaats">Kamervragen met antwoord 2000-2001, nr. 1193, Tweede Kamer</item>
         <item attribuut="Vraagnr_bij_indiening">2000106190</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2001-05-15</item>
         <item attribuut="Datum_indiening">2001-02-08</item>
         <item attribuut="Document-id">KVR13686</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2487" allpagenumbers="2487 2488" vetnummer="2000106190" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13686" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1193" onderwerp="" indiendatum="2001-02-8">
         <vrager partij="SP" oorsprong="parlement">Poppe</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-05-15">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht «Hengelo in angst door chloortrein»? <voetnoot nummer="1"/>
      </vraag>
      <vraag nummer="2">Wie is verantwoordelijk voor het stuk spoor dat Akzo-Nobel met het landelijk spoorwegnet verbindt? </vraag>
      <vraag nummer="3">Is het waar dat deze spoorlijn iedere maand wordt geïnspecteerd? Is het waar dat de spoorlijn inmiddels voor vervanging is aangemeld? Op grond waarvan is dat gebeurd? </vraag>
      <vraag nummer="4">Is het waar dat vele bielzen grotendeels verrot zijn en dat veel bouten met de hand zijn los te draaien? </vraag>
      <vraag nummer="5">Acht u het veilig de spoorlijn in deze staat te gebruiken voor het vervoer van chloor? Wilt u dat toelichten? </vraag>
      <vraag nummer="6">Bent u bereid deze vragen te beantwoorden vóór de hoorzitting over chloortreinen in de Tweede Kamer op woensdag 14 februari? </vraag>
      <noten afkomstig="vraag">
         <noot nummer="1" datum="2001-02-7" bron="Algemeen Dagblad">Algemeen Dagblad, 7 februari 2001</noot>
      </noten>
   </vragen>
   <antwoorden aantal="6">
      <antwoord nummer="1">Ja, dit artikel is mij bekend. </antwoord>
      <antwoord nummer="2">Het baanvak bestaat uit twee stukken spoor die onder de verantwoordelijkheid van verschillende organisaties vallen. Het spoor (de stamlijn) vanaf de spoorlijn Hengelo–Enschede tot aan het hek van Akzo Nobel is in eigendom, beheer en onderhoud bij Railinfrabeheer (RIB). Van het spoor op het terrein van Akzo Nobel is de bovenbouw (rails, bevestigingen, wissels, bielzen) van NS Spooraansluitingen en de onderbouw (grond en bedding) van Akzo Nobel Base Chemicals BV. Akzo Nobel huurt de bovenbouw van NS Spooraansluitingen. </antwoord>
      <antwoord nummer="3">Elke spoorlijn in Nederland wordt periodiek geïnspecteerd. De frequentie van de inspectie is afhankelijk van de aard van de spoorlijn (snelheid, belasting, soort vervoer). De Akzo-lijn wordt iedere maand geïnspecteerd door een door Railinfrabeheer ingeschakelde aannemer. Op basis van deze inspecties worden onderhoudsplannen opgesteld en uitgevoerd. In het najaar van 2000 is er op grond van een inspectie vernieuwingswerk gepland; deze werkzaamheden moeten vóór 14 mei 2001 zijn uitgevoerd. </antwoord>
      <antwoord nummer="4">De kwaliteit van het hout van de bielzen is ten gevolge van veroudering gemiddeld genomen slecht tot zeer slecht waardoor de geschroefde bevestiging van de spoorstaven op de bielzen loslaat en plaatselijk de ijzeren opleggingen van de spoorstaven in het hout zijn gedrukt. Naast een aantal maatregelen die na een visuele inspectie op 9 februari 2001 op advies van Railned Spoorwegveiligheid direct door Railinfrabeheer moesten worden opgenomen, dienen tevens vóór 14 mei 2001 o.a. bielzen te worden vervangen. Het aantal te vervangen bielzen wordt indicatief geraamd op tenminste 10% van het totaal. </antwoord>
      <antwoord nummer="5">Op 9 februari 2001 heeft, zoals gesteld in antwoord 4, Railned Spoorwegveiligheid, als onafhankelijke organisatie, die namens de minister van Verkeer en Waterstaat is belast met het toezicht op de spoorwegveiligheid, een visuele inspectie van het baanvak uitgevoerd. De kwaliteit van het baanvak was zodanig dat Railned Spoorwegveiligheid ten behoeve van de veilige berijdbaarheid direct een aantal door Railinfrabeheer uit te voeren onderhoudswerkzaamheden noodzakelijk achtte. Daarnaast dient Railinfrabeheer voor 14 mei 2001 een aantal andere werkzaamheden, waaronder de eerder genoemde vervanging van bielzen, uit te voeren. Op 20 februari 2001 heeft Railned Spoorwegveiligheid, Raininfrabeheer schriftelijk verzocht uiterlijk 22 februari 2001 meetgegevens te leveren en na te gaan of de direct noodzakelijke geachte werkzaamheden aan het baanvak inmiddels waren uitgevoerd. Zonder de gevraagde meetgegevens en bevestiging van de uitvoering van de werkzaamheden, achtte Railned Spoorwegveiligheid het voor 23 februari 2001 geplande chloortransport via de Akzo-lijn te Hengelo niet verantwoord. Op 21 februari 2001 bleek ’s-middags dat er die avond/nacht een transport van gevaarlijke stoffen (natronloog) over het baanvak zou plaatsvinden. Omdat het baanvak nog niet veilig verklaard kon worden heeft Railned Spoorwegveiligheid het voor die avond/nacht geplande transport verboden. Railinfrabeheer heeft dit verbod genegeerd en Railion (de vervoerder) groen licht gegeven voor het transport dat dezelfde nacht nog heeft plaatsgevonden. Naar aanleiding van onderhavig voorval zijn door de Minister van Verkeer en Waterstaat inmiddels heldere afspraken gemaakt met de betrokken taakorganisaties om dergelijke onverkwikkelijke situaties in de toekomst te voorkomen. In de loop van 22 februari 2001 zijn de gevraagde meetgegevens door Railinfrabeheer ter inzage en beoordeling aan Railned Spoorwegveiligheid voorgelegd. De beoordeling van deze gegevens heeft er op vrijdag 23 februari toe geleid dat Railned Spoorwegveiligheid schriftelijk heeft verklaard dat de direct noodzakelijke maatregelen waren uitgevoerd en metingen uitwezen dat het vervoer van gevaarlijke stoffen, waaronder chloor, weer veilig over dit baanvak zou kunnen plaatsvinden onder de voorwaarde dat de overige onderhoudswerkzaamheden ook daadwerkelijk vóór 14 mei 2001 uitgevoerd moeten zijn. </antwoord>
      <antwoord nummer="6">Gezien de dag waarop de vragen zijn verzonden (vrijdag 9 februari 2001) en het noodzakelijk overleg met verschillende instanties was het niet mogelijk de vragen vóór 14 februari 2001 te beantwoorden. </antwoord>
      <noten afkomstig="antwoord"/>
   </antwoorden>
</kvr>
