<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de minister voor Vreemdelingenzaken en Integratie over de sluiting van AZC Crailo. (Ingezonden 28 november 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16947
</item>
         <item attribuut="Inhoud">Vragen over de inkrimping van asielzoekerscentrum Crailo en de snelle overplaatsing van bewoners naar andere opvangcentra.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 2002-2003, nr. 577, Tweede Kamer</item>
         <item attribuut="Vraagnr_bij_indiening">2020303810</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2003-01-07</item>
         <item attribuut="Datum_indiening">2002-11-28</item>
         <item attribuut="Document-id">KVR16947</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1223" allpagenumbers="1223 1224" vetnummer="2020303810" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16947" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="577" onderwerp="" indiendatum="2002-11-28">
         <vrager partij="GroenLinks" oorsprong="parlement">Halsema</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2003-01-7">
         <antwoorder functie="minister" ministerie="Vreemdelingenzaken en Integratie">Nawijn</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van de gang van zaken rondom de inkrimping dan wel sluiting van Asielzoekerscentrum Crailo? </vraag>
      <vraag nummer="2">Is het waar dat bewoners van het AZC Crailo doorgaans binnen 48 uur worden overgeplaatst? Bent u bereid over te plaatsen asielzoekers meer tijd te gunnen om hun vertrek ordelijk te kunnen regelen? Zo neen, waarom niet? </vraag>
      <vraag nummer="3">Bestaan er mogelijkheden om uit te plaatsen asielzoekers in ieder geval in de nabije omgeving van AZC Crailo onder te brengen? </vraag>
      <vraag nummer="4">Hoe vindt de selectie voor overplaatsing van in AZC Crailo woonachtige asielzoekers plaats? Welke criteria hanteert het COA om alternatieve verblijfplaatsen voor asielzoekers te vinden? Wordt daarbij rekening gehouden met de individuele belangen van asielzoekers, speciaal de belangen van minderjarige leerplichtige asielzoekers? </vraag>
      <vraag nummer="5">Garandeert u dat leerplichtige asielzoekers in staat worden gesteld onder dezelfde omstandigheden als in AZC Crailo hun opleiding te vervolgen? Zo ja, bent u bereid in het geval van reeds uitgeplaatste asielzoekers maatregelen te nemen om minderjarige asielzoekers tegemoet te komen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. In de Bestuursovereenkomst tussen het COA en de gemeenten Laren en Hilversum is bepaald dat de zogeheten bestuurlijke capaciteit van AZC Crailo op 1 januari 2003 moet zijn teruggebracht van 1315 naar 800 bedden. Dit betekent tegelijkertijd dat ook het aantal bewoners van AZC Crailo op 1 januari 2003 moet zijn teruggebracht tot maximaal 800. Om aan deze bestuurlijke afspraak te voldoen is het COA genoodzaakt geweest in de afgelopen maanden circa 375 bewoners van AZC Crailo naar andere opvanglocaties in het land te verhuizen. </antwoord>
      <antwoord nummer="2">Aan bewoners die andere huisvesting krijgen aangeboden wordt tussen de 48 en 72 uur voor daadwerkelijk vertrek medegedeeld waarheen zij vertrekken. Het COA streeft altijd naar tijdige voorlichting en een zorgvuldige informatievoorziening rondom vertrek. Echter, in deze tijd van krimp, waarbij het COA bezig is met het afstoten van duizenden opvangplaatsen en waarbij een even groot aantal mensen voorzien moet worden van een andere opvanglocatie, kan concrete informatie over de plaats waarheen men gaat verhuizen niet langer dan de genoemde 48 tot 72 uur van tevoren worden medegedeeld. Het is niet al weken van tevoren bekend welke opvangplaats waar vacant komt. Wel is al sinds eind september aan de bewoners regelmatig informatie verstrekt over de aanstaande verhuizing. Ook was er een speciaal spreekuur en een informatiebalie beschikbaar voor bewoners. </antwoord>
      <antwoord nummer="3">Met verzoeken tot uitplaatsing in de nabije omgeving van Crailo kan in beperkte mate rekening worden gehouden. In de omgeving van Crailo is slechts zeer beperkte alternatieve opvang beschikbaar. </antwoord>
      <antwoord nummer="4">Bij het beantwoorden van de vraag welke bewoners van AZC Crailo bij voorkeur in AZC Crailo moesten blijven, heeft het COA-cluster Gooi en Vechtstreek, waartoe AZC Crailo behoort, een aantal criteria gehanteerd. In het kader van de zorgvuldigheid is voor alle bewoners van AZC Crailo aan de hand van deze criteria vastgesteld of zij bij voorkeur niet naar een andere locatie zouden moeten verhuizen. Bij voorkeur niet voor verhuizing in aanmerking kwamen die bewoners: – die in het bezit zijn van een verblijfsvergunning; – die in het kader van de Vreemdelingenwet 2000 «verwijderbaar» zijn; – waarvoor een medische contra-indicatie voor verhuizing naar een andere locatie bestaat; – die een echtgenote/echtgenoot hebben die in het bezit is van een verblijfsvergunning dan wel de Nederlandse nationaliteit en die in de omgeving van de locatie Crailo woont; – die in het Gooi werkzaam zijn in het kader van de projecten «Asielzoekers in zorgbanen» en «Asielzoekers in de bouw»; – die een specifieke en regiogebonden opleiding volgen. </antwoord>
      <antwoord nummer="5">In het algemeen is onderwijs voor leerplichtige asielzoekers gegarandeerd, onafhankelijk van de opvanglocatie waar zij verblijven. Mocht dit bij uitzondering niet het geval zijn, dan wordt zorg gedragen voor overplaatsing naar een locatie waar deze mogelijkheid tot onderwijs wel gegarandeerd kan worden. </antwoord>
      <noten afkomstig="antwoord"/>
   </antwoorden>
</kvr>
