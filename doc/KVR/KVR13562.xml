<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken en de staatssecretaris van Justitie over Marcela Rodriguez. (Ingezonden 7 maart 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13562
</item>
         <item attribuut="Inhoud">Betreft het verzoek dat de Chileense heeft ingediend bij de Nederlandse ambassade in Chili om toegelaten te worden tot Nederland.</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 2000-2001, nr. 1085, Tweede Kamer</item>
         <item attribuut="Vraagnr_bij_indiening">2000107470</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2001-04-23</item>
         <item attribuut="Datum_indiening">2001-03-07</item>
         <item attribuut="Document-id">KVR13562</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2255" allpagenumbers="2255 2256" vetnummer="2000107470" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13562" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1085" onderwerp="" indiendatum="2001-03-7">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken en de staatssecretaris van Justitie</vraagt-aan>
      </vraagdata>
      <antwoorddata antwoorddatum="23 april 2001), zie ook Aanhangsel Handelingen nr. 937, vergaderjaar 2000–2001">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Bent u bekend met het verzoek dat Marcela Rodriguez heeft ingediend bij de Nederlandse ambassade in Chili om toegelaten te worden tot Nederland? Is het u eveneens bekend dat de Chileense Senaat het voorstel, dat binnenkort door president Ricardo Lagos getekend zal worden, heeft goedgekeurd om haar straf om te zetten in ballingschap? </vraag>
      <vraag nummer="2">Is het u bekend dat Amnesty International haar de status van politiek gevangene heeft toegekend? </vraag>
      <vraag nummer="3">Bent u reeds bekend met het dringende verzoek van het Comité «Redt het leven van Marcela Rodriguez», alsmede van Rode Kruis Nederland en XminY, om haar op humanitaire gronden tot Nederland toe te laten? </vraag>
      <vraag nummer="4">Bent u bereid om, gelet op bovengenoemde omstandigheden en vanwege haar verslechterende gezondheidstoestand, Marcela Rodriguez zo spoedig mogelijk toe te laten tot Nederland? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Betrokkene heeft op 27 maart 2000 een brief aan de Nederlandse ambassade gericht, waarin ze verzocht om toelating op humanitaire gronden («refugio humanitario»). Reden voor het verzoek was de noodzaak voor een medische behandeling die in Chili niet in openbare klinieken gegeven kon worden, terwijl de familie voor een behandeling in een privékliniek de middelen ontbeerde. De ambassade heeft op 20 april 2000 ontvangst van het toelatingsverzoek bevestigd. Na telefonisch contact tussen het ministerie van Buitenlandse Zaken en het Nederlandse comité «Redt het leven van Marcela Rodriguez» zijn vervolgens op 29 augustus 2000 aanvraagformulieren voor zowel een MVV-procedure als een VTV-procedure naar het comité gestuurd, welke als referent in Nederland zou kunnen fungeren. Daarnaast heeft de ambassade mevrouw Rodriguez zelf op 2 oktober 2000 nog schriftelijk gewezen op de mogelijkheid voor het starten van een MVV-procedure. Tot op heden zijn de ingevulde MVV-formulieren nog niet retour ontvangen, noch van de referent in Nederland, noch van mevrouw Rodriguez (die zekerheidshalve nog eigen exemplaren toegestuurd heeft gekregen door de ambassade op 7 maart 2001). Volledigheidshalve zij vermeld dat betrokkene ook verzoeken om toelating heeft ingediend in België (nog in behandeling), Frankrijk (nog in behandeling), Noorwegen (afgewezen) en Zweden (afgewezen). Chileense parlementariërs hebben een wetsvoorstel ingediend, waarin wordt voorgesteld om t.a.v. veroordeelden die aan een ongeneeslijke ziekte lijden de straf kwijt te schelden. Een uitzondering wordt gemaakt voor personen die veroordeeld zijn voor delicten zoals omschreven in artikel 6 (staatsondermijnende en terroristische activiteiten) van het wetsvoorstel. Voor deze categorie personen zou de resterende straf kunnen worden omgezet in verbanning, op voorwaarde dat een derde land bereid is toelating te verlenen. De parlementaire behandeling is nog niet afgerond maar bevindt zich wel in een ver gevorderd stadium. </antwoord>
      <antwoord nummer="2">In een brief aan het Chileense ministerie van Justitie van 14 december 2000 wordt door Amnesty International in algemene termen aandacht gevraagd voor de situatie van politiek gevangenen in Chili, in het bijzonder voor hen die medische verzorging nodig hebben. In dat verband wordt een aantal namen genoemd, waaronder die van Marcela Rodriguez. </antwoord>
      <antwoord nummer="3">Het Comité «Redt het leven van Marcela Rodriguez» en het Rode Kruis Nederland hebben beide een verzoek bij het Ministerie van Justitie ingediend om mevrouw Rodriguez tot Nederland toe te laten. Een verzoek van de organisatie XminY is nimmer ontvangen, noch op Buitenlandse Zaken noch bij Justitie. Het Comité «Redt het leven van Marcela Rodriguez» heeft deze aangelegenheid tevens schriftelijk onder de aandacht gebracht van de minister voor Ontwikkelingssamenwerking. </antwoord>
      <antwoord nummer="4">Indien mevrouw Rodriguez in aanmerking wil komen voor toelating op grond van het reguliere vreemdelingenrecht, zal zij een MVV-procedure dienen te starten. De hiervoor bestemde formulieren die aan haar zijn toegestuurd, alsmede de formulieren voor het starten van een referentenprocedure zijn nog niet ingediend. Mocht mevrouw Rodriguez bedoeld hebben een asielaanvraag in te dienen, hetgeen overigens niet blijkt uit het verzoek dat betrokkene op 27 maart 2000 aan de Nederlandse ambassade heeft gericht, geldt een andere procedure. In dat geval dient zij de aanvraag in beginsel in persoon te doen op de Nederlandse ambassade in Chili. Dit geldt behoudens uitzonderingsgevallen waarin deze aanvraag schriftelijk kan plaatsvinden. Gezien de situatie van mevrouw Rodriguez zou deze uitzondering van toepassing kunnen zijn. Deze aanvraag zal alsdan door de Nederlandse ambassade worden doorgestuurd naar de IND, die beoordeelt of mevrouw Rodriguez in aanmerking komt voor toelating op asielgerelateerde gronden. Aangezien momenteel nog geen formeel verzoek om toelating voorligt, kan op de vraag of betrokkene in aanmerking komt voor toelating op voorhand nog geen uitspraak worden gedaan. </antwoord>
      <noten afkomstig="antwoord"/>
   </antwoorden>
</kvr>
