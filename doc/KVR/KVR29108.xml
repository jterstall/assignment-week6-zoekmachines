<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Thieme (PvdD) aan de minister van Landbouw, Natuur en Voedselkwaliteit over dumping van uitheemse en inheemse dieren. (Ingezonden 23 juli 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29108
</item>
         <item attribuut="Inhoud">Vragen over de organisatie van de opvang van hulpbehoevende uitheemse en inheemse dieren en over handhaving en invoering van strenge straffen om het dumpen van deze dieren tegen te gaan.</item>
         <item attribuut="Rubriek">Natuur (Dierenbescherming)</item>
         <item attribuut="Trefwoorden">Dierenbescherming</item>
         <item attribuut="Vindplaats">Kamervragen met antwoord 2006-2007, nr. 2434, Tweede Kamer</item>
         <item attribuut="Vraagnr_bij_indiening">2060721790</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdD">Thieme</persoon>
         </item>
         <item attribuut="Datum_reaktie">2007-08-21</item>
         <item attribuut="Datum_indiening">2007-07-23</item>
         <item attribuut="Document-id">KVR29108</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5151" allpagenumbers="5151 5152" vetnummer="2060721790" code="0607tkkvr2434" lopendefooter="Tweede Kamer, vergaderjaar 2006–2007, Aanhangsel" filenaam="KVR29108" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2434" onderwerp="" indiendatum="2007-07-23">
         <vrager partij="PvdD" oorsprong="parlement">Thieme</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2007-08-21">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2 3">Kent u de berichten «Uitheemse dieren massaal gedumpt» <voetnoot nummer="1"/>, «Helaas zitten vogels niet in het ziekenfonds» <voetnoot nummer="2"/>, en «Veel te veel kittens wachten bij Dierenopvang Maasland op een baasje» <voetnoot nummer="3"/>? </vraag>
      <vraag nummer="2">Kunt u aangeven hoeveel uitheemse en inheemse dieren per jaar door hun eigenaren worden gedumpt of op andere wijze terechtkomen in de diverse opvangcentra voor dieren? Zo neen, waarom niet? </vraag>
      <vraag nummer="3">Deelt u de mening dat de zorg voor voldoende plaats in de opvangcentra en voldoende financiële middelen om alle hulpbehoevende dieren te verzorgen een verantwoordelijkheid van de landelijke overheid zou behoren te zijn, waar nu sprake is van een sterk gefragmentariseerd beleid op lokaal niveau? Zo ja, wat wilt u hieraan veranderen? Zo neen, kunt u toelichten waarom niet? </vraag>
      <vraag nummer="4">Bent u bereid om op korte termijn – mogelijk in afwachting van landelijk beleid – bij gemeenten aan te sturen op de formulering en implementatie van effectief beleid, waarmee voldoende ruimte en financiële middelen beschikbaar komen voor dierenopvangcentra om alle hulpbehoevende uitheemse en inheemse dieren op te vangen? Zo neen, waarom niet? Zo ja, op welke termijn en wijze? </vraag>
      <vraag nummer="5">Bent u bereid maatregelen te treffen om het dumpen van uitheemse en inheemse diersoorten tegen te gaan, bijvoorbeeld door handhaving en invoering van strenge straffen? Zo neen, waarom niet? Zo ja, op welke termijn en wijze? </vraag>
      <noten afkomstig="vraag">
         <noot nummer="1" datum="2007-07-20" bron="Metro">Metro, 20 juli 2007</noot>
         <noot nummer="2" datum="2007-07-19" bron="BN/De Stem">BN/De Stem, 19 juli 2007</noot>
         <noot nummer="3">Brabants Dagblad, 19 juli 2007 </noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De aantallen gevonden en opgevangen huisdieren worden niet landelijk geregistreerd, omdat dit een gemeentelijke aangelegenheid is. </antwoord>
      <antwoord nummer="3">Voor gevonden (huis)dieren geldt: Op basis van artikel 8, derde lid, boek 5 van het Burgerlijk Wetboek dienen gemeenten gevonden gehouden dieren twee weken in bewaring te nemen, tenzij er sprake is van onevenredig hoge kosten of als euthanasie om medische redenen is gewenst. Op welke wijze gemeenten dit beleid ten uitvoer brengen, is een gemeentelijke aangelegenheid. Het is zaak dat mensen een huisdier kiezen dat bij hen past, zodat teleurstellingen uitblijven en dieren slechts bij uitzondering in een asiel terecht zullen komen. Het Landelijk Informatie Centrum Gezelschapsdieren (LICG) zal potentiële eigenaren gaan helpen om die bewuste keuze te maken. Het LICG wordt door mij financieel ondersteund. Wilde inheemse dieren leven in de natuur en hun «hulpbehoevendheid» is van een andere categorie dan van gehouden dieren. Voor deze dieren geldt een zorgplicht, die inhoudt dat menselijk handelen geen nadelige gevolgen voor de wilde flora en fauna mag hebben. Actief zorgen voor bijvoorbeeld gewonde wilde dieren gebeurt in opvangcentra die een ontheffing op grond van de Flora- en faunawet hebben. De verenigingen en stichtingen die speciaal voor dit doel zijn opgericht beschikken daartoe over een bepaald doelvermogen. Om de kwaliteit van deze opvang te waarborgen, waarbij een zo snel mogelijke terugkeer naar de natuur het hoofddoel is, heb ik financiële middelen beschikbaar gesteld aan de Vereniging Opvangcentra Niet-gedomesticeerde Dieren (VOND) om een kwaliteitsprotocol te ontwikkelen voor de opvang van wilde inheemse dieren. In het conceptkwaliteitsprotocol is onder andere een bepaling opgenomen waarbij het opvangcentrum te allen tijde voor voldoende solvabiliteit dient te zorgen om aan de lopende financiële verplichtingen te kunnen voldoen. Het definitieve kwaliteitsprotocol zal aan uw Kamer worden aangeboden. </antwoord>
      <antwoord nummer="4">Nee. Gemeenten zijn bevoegd om zelfstandig beslissingen te maken over het al dan niet ondersteunen van opvangcentra. </antwoord>
      <antwoord nummer="5">Verbodsbepalingen zijn reeds van kracht. Het achterlaten van dieren is te scharen onder het verbod, zoals opgenomen in artikel 37 van de Gezondheids- en welzijnswet voor dieren. Op grond van dit artikel is het de houder van een dier verboden aan een dier de nodige verzorging te onthouden. Overtreders van dit artikel kunnen sinds 1 februari 2006 worden veroordeeld tot een gevangenisstraf van ten hoogste drie jaren of een geldboete van maximaal € 16.750. Daarvoor was een gevangenisstraf van ten hoogste twee jaren mogelijk. Het invoeren van hogere straffen acht ik niet noodzakelijk. Daarnaast vind ik het effectiever om te voorkomen dat mensen dieren aanschaffen die ze na een poosje niet meer willen hebben. Daar wil ik graag bij helpen. Zie verder mijn antwoord op vraag 3. </antwoord>
      <noten afkomstig="antwoord"/>
   </antwoorden>
</kvr>
