<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Atsma (CDA) aan de staatssecretaris van Landbouw, Natuurbeheer en Visserij en de minister van Volksgezondheid, Welzijn en Sport over grote onrust aangaande het IBR-vaccin. (Ingezonden 9 februari 2000); Antwoord</item>
         <item attribuut="Bestand">29Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11286
</item>
         <item attribuut="Inhoud">Vragen over de uitspraak van de Haagsche Rechtbank over het gerechtvaardigd blokkeren van een melkveehouderijbedrijf in Zelhelm, vanwege gezondheidsproblemen bij het vee.</item>
         <item attribuut="Rubriek">Veeteelt (Diergeneesmiddelen) Veeteelt (Runderen) Veeteelt (Veeziekten)</item>
         <item attribuut="Trefwoorden">Diergeneesmiddelen Runderen Veeziekten</item>
         <item attribuut="Vindplaats">Kamervragen met antwoord 1999-2000, nr. 911, Tweede Kamer</item>
         <item attribuut="Vraagnr_bij_indiening">2990006560</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Atsma</persoon>
         </item>
         <item attribuut="Datum_reaktie">2000-03-14</item>
         <item attribuut="Datum_indiening">2000-02-09</item>
         <item attribuut="Document-id">KVR11286</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1979" allpagenumbers="1979 1980" vetnummer="2990006560" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11286" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="911" onderwerp="" indiendatum="2000-02-9">
         <vrager partij="CDA" oorsprong="parlement">Atsma</vrager>
         <vraagt-aan>de staatssecretaris van Landbouw, Natuurbeheer en Visserij en de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-03-14">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van de uitspraak van de Haagsche Rechtbank aangaande het blokkeren van het melkveehouderijbedrijf Roozegaarde te Zelhem? <voetnoot nummer="1"/>Hoe beoordeelt u de uitspraak van de rechter dat gezondheidsproblemen van het vee voldoende zijn om het bedrijf te blokkeren? </vraag>
      <vraag nummer="2">Welke criteria worden door het ministerie van VWS en van LNV gehanteerd om over te gaan tot blokkade van een bedrijf? Welke ziekteverschijnselen kunnen aanleiding geven om over te gaan tot het instellen van een blokkade? Welke personen of instanties zijn bevoegd melding te maken ingeval van ziekteverschijnselen, hoe zijn de richtlijnen dienaangaande? </vraag>
      <vraag nummer="3">Hoe beoordeelt u de uitspraak van de LTO vakgroepvoorzitter melkveehouderij de heer Vogelaar dat de gekozen aanpak lijkt op willekeur? Hoe interpreteert u de uitspraak van sectordirecteur de heer Benedictus van de gezondheidsdienst voor dieren, «We hebben diverse onderzoeken gedaan op het bedrijf en geen risico gevonden. De blokkade is niet op feiten gebaseerd»? </vraag>
      <vraag nummer="4">Bent u van mening dat het niet zo kan zijn dat de overheid eenzijdig de kosten van een blokkade bij de veehouders kan neerleggen? </vraag>
      <vraag nummer="5">Vindt u het rechtvaardig dat boeren die zelf melding maken van verdachte koeien, bij blokkade van hun bedrijf, geen recht zouden hebben op schadevergoeding of compensatie? Bent u met ons van mening dat het zeer onwenselijk zou zijn als het draagvlak onder veehouders om mee te werken aan het laten onderzoeken van verdachte koeien, zou afkalven als gevolg van het optreden van de overheid? Wat bent u voornemens hier tegen te ondernemen? </vraag>
      <noten afkomstig="vraag">
         <noot nummer="1" datum="2000-02-4" bron="Zie ook Agrarisch Dagblad">Zie ook Agrarisch Dagblad, 4 februari 2000</noot>
      </noten>
   </vragen>
   <antwoorden aantal="3">
      <antwoord nummer="1 en 2">Ik heb kennisgenomen van de uitspraak in kort geding van de arrondissementsrechtbank te Den Haag in de Staat/Roozegaarde. Voor een goede beantwoording van de vragen moet de achtergrond van de onderhavige zaak kort aangegeven worden. Naar aanleiding van signalen is door de Inspectie Gezondheidsbescherming, Waren en Veterinaire Zaken (Inspectie) op in de vraag bedoeld bedrijf geconstateerd dat de runderen (reeds enkele jaren) ernstige ziekteverschijnselen vertoonden van onbekende oorzaak. Hierop is aan betrokkene meegedeeld dat de melk van die runderen op grond van de Warenwet en Landbouwkwaliteitswet ongeschikt moet worden verklaard voor menselijke consumptie. Op grond van de Warenwetregeling Zuivelbereiding en de Landbouwkwaliteitsregeling rauwe melk en zuivelbereiding dient rauwe melk afkomstig te zijn van koeien «die geen enkele verstoring van de zichtbare algemene gezondheidstoestand vertonen». De melk afkomstig van de runderen van het betrokken bedrijf voldeed niet aan dit criterium. Het ter keuring aanbieden van de runderen is door de overheid niet verhinderd. Wel is door de Inspectie aangegeven dat – indien de runderen zouden worden aangeboden ter slachting – zij op basis van de Vleeskeuringswet hoogstwaarschijnlijk reeds vóór de slacht zullen worden afgekeurd. De betrokkene heeft deze mededelingen van de Inspectie als een «feitelijke blokkade» opgevat en heeft naar aanleiding daarvan een kort geding aangespannen. De rechter heeft in zijn uitspraak aangegeven dat de Staat de wettelijke kaders correct heeft toegepast en ook overigens niet onzorgvuldig heeft gehandeld. Ambtenaren van de Inspectie en de RVV mogen op basis van onder andere de Warenwet en de Gezondheids- en welzijnswet voor dieren (veehouderij)bedrijven betreden. Indien bij de uitvoering van deze toezichthoudende taak gestuit wordt op voor deze wetten relevante dierziekteverschijnselen bij het vee, zal dit binnen de kaders van de genoemde wetten gesignaleerd worden en – waar noodzakelijk – maatregelen getroffen worden. </antwoord>
      <antwoord nummer="3">Van willekeur of op andere wijze onzorgvuldig handelen van de overheid is geen sprake. Dit blijkt eens te meer uit het recente oordeel van de rechter aan wie de kwestie is voorgelegd. </antwoord>
      <antwoord nummer="4 en 5">De producent is zelf verantwoordelijk voor de kwaliteit van zijn producten. De producent draagt ook zelf het financiële risico als zijn product niet geschikt is voor de humane consumptie. Dit geldt voor zowel de levensmiddelenindustrie als ook de veehouder. Slechts in geval van een uitbraak van één van de op grond van de GWWD aangewezen (zeer) besmettelijke dierziekten bestaat er een mogelijkheid om in geval van ruiming van bedrijven van overheidswege tot een schadeloosstelling over te gaan. Tevens verwijs ik u naar de begeleidende brief. </antwoord>
      <noten afkomstig="antwoord">
         <noot nummer="1"/>
         <noot nummer="1" documenttype="Kamerstuk" kamerstuk-id="26 991" documentnummer="4">Kamerstuk 26 991, nr. 4</noot>
      </noten>
   </antwoorden>
</kvr>
