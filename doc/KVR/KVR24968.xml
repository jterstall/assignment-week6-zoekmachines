<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Douma (PvdA) aan de minister van Financiën over de topinkomens in 2005. (Ingezonden 30 januari 2006); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24968
</item>
         <item attribuut="Inhoud">Vragen over de stijging van topinkomens in 2005 onder andere door het verzilveren van opties. Gevraagd wordt onder meer om beloningscriteria meer te richten op economische prestatie en minder op aandeelhouderswaarde, om opties niet meer aftrekbaar te maken voor de vennootschapsbelasting en om het invoeren van een speciale topinkomensbelastingen.</item>
         <item attribuut="Rubriek">Belastingen (Inkomstenbelasting) Belastingen (Vennootschapsbelasting) Geld- en kapitaalmarkt (Beleggingen) Inkomen en rechtspositie (Inkomens)</item>
         <item attribuut="Trefwoorden">Effecten Inkomens Inkomstenbelasting Vennootschapsbelasting</item>
         <item attribuut="Vindplaats">Kamervragen met antwoord 2005-2006, nr. 925, Tweede Kamer</item>
         <item attribuut="Vraagnr_bij_indiening">2050607210</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Douma</persoon>
         </item>
         <item attribuut="Datum_reaktie">2006-02-20</item>
         <item attribuut="Datum_indiening">2006-01-30</item>
         <item attribuut="Document-id">KVR24968</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1959" allpagenumbers="1959 1960 1961" vetnummer="2050607210" code="0506tkkvr925" lopendefooter="Tweede Kamer, vergaderjaar 2005–2006, Aanhangsel" filenaam="KVR24968" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="925" onderwerp="" indiendatum="2006-01-30">
         <vrager partij="PvdA" oorsprong="parlement">Douma</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2006-02-20">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Bent u op de hoogte van de berichtgeving over de ontwikkeling van de topinkomens in 2005? Is het waar dat in 2005 voor 34 miljoen euro aan opties is verzilverd en dat dit drie keer zoveel is als in 2004? Is het waar dat in 2005 opnieuw voor 61 miljoen euro aan aandelen is toegezegd? Is het waar dat dit een verdubbeling is ten opzichte van 2004? </vraag>
      <vraag nummer="2">Wat is uw oordeel over het feit dat topman RajRaithatha van Versatel 14,4 miljoen euro verdient? Is een winstgerelateerde beloning van 5 miljoen euro, zoals bij Numico, volgens u verantwoord? Is hier aanleiding om u publiekelijk uit te spreken tegen deze topinkomens, zoals eerder door de minister-president is gesuggereerd met zijn oproep tot «naming and shaming»? </vraag>
      <vraag nummer="3">Is het waar dat de hoge optiebeloning ten koste gaat van de aandeelhouders en/of de werknemers, zoals o.a. door Paul Frentrop van Deminor wordt beweerd? </vraag>
      <vraag nummer="4">Leidt de toename van optiebeloning tot risico’s, zoals het risico van boekhoudfraude en van handel met voorkennis? </vraag>
      <vraag nummer="5">Kunt u ingaan op de Sanderink-methode (zelf alle aandelen kopen) om geen prospectus te hoeven publiceren bijeen aandelenemissie? Is het waar dat dit in overleg met de Autoriteit Financiële Markten (AFM) is gebeurd? </vraag>
      <vraag nummer="6">Deelt u de mening dat de beloningscriteria veel meer gericht moeten worden op economische prestaties en dus minder eenzijdig op aandeelhouderswaarde? Zouden Raden van Commissarissen en aandeelhoudersvergaderingen daarop gericht moeten sturen? </vraag>
      <vraag nummer="7">Deelt u de mening dat publicatie van individuele beloningen, zoals die sinds 2002 bestaat, de topinkomens eerder heeft opgedreven dan afgeremd? Kunt u een verklaring geven waarom de topbestuurders van Nederland geen rekening lijken te houden met de maatschappelijke effecten van hun gedrag? </vraag>
      <vraag nummer="8">Wanneer gaat u uw voornemens uit het regeerakkoord, om opties niet meer aftrekbaar te maken voor de vennootschappelijke winst, nu eindelijk eens uitvoeren? </vraag>
      <vraag nummer="9">Overweegt u om een speciale topinkomensbelasting in te voeren, analoog aan de «rijkenbelasting» in Duitsland? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja, ik ben op de hoogte van de berichtgeving ter zake. In het register van de AFM (waaraan in de berichtgeving wordt gerefereerd) wordt het aandelen- en optiebezit van bestuurders opgenomen, alsmede de wijzigingen hierin (dit vloeit voort uit artikel 2a van de Wet melding zeggenschap in ter beurze genoteerde vennootschappen). Het aantal, in de berichtgeving genoemde, geregistreerde transacties is door AFM bevestigd. De totaal gezamenlijke waarde van de transacties wordt niet door de AFM als zodanig bijgehouden. Het ligt voor de hand dat er in 2005, net als in voorgaande jaren, aandelen aan bestuurders zijn toegezegd. De feitelijke omvang van de toegezegde waarde van aandelen in 2005 kan niet worden geverifieerd. Bijhet maken van een berekening van de waarde van toegezegde aandelen dient niet alleen rekening te worden gehouden met de ontwikkeling van de beurskoers van het desbetreffende aandeel, maar ook met de aan de feitelijke uitkering van aandelen verbonden (opschortende) voorwaarden. </antwoord>
      <antwoord nummer="2">Bijde beantwoording van de vragen 3 en 4 wordt nader ingegaan op de vaststelling van adequate beloningen. In dat kader wordt ingegaan op relevante wetgeving en bepalingen uit de Nederlandse corporate governance code (code Tabaksblat). Uitgangspunt voor het toekennen van beloningen aan bestuurders is dat goede prestaties worden gestimuleerd en beloond. De vaststelling van het beloningsbeleid en de hoogte van de beloningen is een zaak van de raad van commissarissen, aandeelhouders en andere direct bijhet bedrijf betrokken stakeholders. Het is in dat verband wenselijk dat toegekende beloningen passen in het loongebouw van de ondernemingen en maatschappelijk uitlegbaar zijn. In zijn algemeenheid is het kabinet van oordeel dat, met het oog op het behoud van evenwichtige sociaal-economische verhoudingen, bijbeloningen proportionaliteit en terughoudendheid (met het toekennen van zeer hoge beloningen) is geboden, zeker in nationale verhoudingen. Bijde beoordeling van de beloning van bestuurders moet tegelijkertijd rekening worden gehouden met de internationale context waarin een deel van het bedrijfsleven opereert en de daarmee samenhangende arbeidsmobiliteit van bestuurders. </antwoord>
      <antwoord nummer="3, 4 en 6" voetnoot="1">De beloning in opties op aandelen is, net als beloning in aandelen, een beurskoersafhankelijke variabele bezoldigingscomponent. Het toekennen van dergelijke bezoldigingscomponenten heeft als doel het belang van bestuurders (meer) parallel te laten lopen met het belang van de vennootschap en haar aandeelhouders. Als bestuurders goed presteren, dan heeft dat normaal gesproken een positief gevolg voor de (beurs)waarde van de vennootschap. Dit is van belang voor zowel de aandeelhouders, de bestuurders als de overige werknemers met het oog op de continuïteit van de vennootschap. In het kader van het vaststellen van de beloningscriteria is het wenselijk te wijzen op hetgeen is neergelegd in de code Tabaksblat. De code hanteert als uitgangspunt dat de vennootschap een lange termijn samenwerkingsverband is van diverse bijde vennootschap betrokken partijen. Onder deze partijen worden verstaan: groepen en individuen, die direct of indirect het bereiken van de doelstellingen van de vennootschap beïnvloeden of erdoor worden beïnvloed (o.a. werknemers, aandeelhouders, andere kapitaalverschaffers, toeleveranciers en afnemers). Het bestuur en de raad van commissarissen hebben een integrale verantwoordelijkheid voor de afweging van deze belangen, die doorgaans gericht zijn op de continuïteit van de onderneming. Daarbijstreeft de vennootschap naar het creëren van aandeelhouders waarde op de lange termijn. Het streven naar het creëren van aandeelhouderswaarde op de lange termijn dient niet te worden verward met het streven naar snelle koerswinsten. Volgens de code Tabaksblat dient de bezoldigingsstructuur zodanig te zijn dat zijde belangen van de vennootschap op middellange en lange termijn bevordert, niet aanzet tot gedrag van bestuurders in hun eigen belang met veronachtzaming van het belang van de vennootschap en falende bestuurders niet «beloont». Voorts stelt de code dat bijhet vaststellen van de hoogte en structuur van de bezoldiging verschillende ontwikkelingen in overweging dienen te worden genomen. Het gaat dan om de resultatenontwikkeling, de ontwikkeling van de beurskoers van de aandelen, alsmede om andere voor de vennootschap relevante ontwikkelingen. Het kabinet steunt de bovengenoemde uitgangspunten van de code Tabaksblat. Het is dan ook goed om in dit verband op te merken dat de Staat als aandeelhouder de code als uitgangspunt neemt bijde vaststelling van het beloningsbeleid van bestuurders. Betreffende de beantwoording van de vraag of de toename van optiebeloning leidt tot risico’s, verwijs ik naar de kabinetsreactie op de code Tabaksblat (kamerstukken II 2003/04, 29 449, nr. 1). In de reactie zijn de achtergronden en factoren van de verschillende boekhoudaffaires, in de VS en in Europa, besproken. De inadequate vormgeving van het optieplan voor bestuurders, was een van de factoren die in dat kader is belicht. Uit de nadere analyse van de boekhoudschandalen is gebleken dat de invulling, die werd gegeven aan optieplannen voor bestuurders, vaak niet de juiste prikkels in de hand hebben gewerkt. Dit element gecombineerd met ontoereikend toezicht door de raad van commissarissen, heeft er in die gevallen toe geleid dat bestuurders geneigd waren om de winstverwachtingen te sturen teneinde zoveel mogelijk te profiteren van de aandelen en opties op aandelen. Een dergelijke neiging werd in de hand gewerkt door het feit dat de kosten van opties niet hoefden te worden verwerkt in de jaarrekening van de vennootschap. Dit leidde tot een overschatting van de gerapporteerde nettowinst. In het kader van het bovenstaande zijn in de afgelopen jaren relevante veranderingen doorgevoerd. Het niet vermelden van de kosten van opties in de jaarrekening is bijvoorbeeld vanaf boekjaar 2005 niet meer mogelijk. Dit is het gevolg van de inwerkingtreding van IFRS 2 <voetnoot nummer="1"/>. Daarnaast dienen, sinds 1 oktober 2004, de aandelen- en optieplannen voor bestuurders te worden goedgekeurd door de algemene vergadering van aandeelhouders (artikel 2:135, vierde lid, BW). De algemene vergadering kan op grond van dit nieuwe recht zelf een besluit nemen tot invoering van een aandelen- of optieplan en, wanneer zijhiertoe overgaat, aangeven hoeveel aandelen of opties aan bestuurders mogen worden toegekend. Vervolgens kan de algemene vergadering van aandeelhouders zich, vanaf dezelfde datum, uitspreken over het bezoldigingsbeleid van bestuurders (artikel 2:135, derde lid, BW). De aandeelhouders hebben hiermee controle-instrumenten in handen gekregen. Op het terrein van de vormgeving van plannen voor de toekenning van beurskoersafhankelijke variabele beloningscomponenten biedt de code Tabaksblat goede aanknopingspunten. De code bevat een aantal specifieke bepalingen over de vormgeving van optie- en aandelenplannen. Opties mogen op grond van best practice bepaling II.2.1 nog slechts voorwaardelijk worden toegekend. De opties kunnen pas worden uitgeoefend wanneer bestuurders na een periode van ten minste drie jaar de vooraf vastgestelde prestatiecriteria hebben gerealiseerd. Best practice bepaling II.2.3 bepaalt dat het aantal toe te kennen aandelen afhankelijk dient te worden gesteld van de realisatie van vooraf aangegeven, duidelijk kwantificeerbare en uitdagende doelen. Daarnaast dienen de aandelen te worden aangehouden voor een periode van ten minste vijf jaar of tot ten minste het einde van het dienstverband van de bestuurder indien deze periode korter is dan vijf jaar. De gekozen prestatiecriteria bij de toekenning van opties en/of aandelen moeten op grond van best practice bepaling II.2.10 worden verantwoord in het zogenoemde remuneratierapport. </antwoord>
      <antwoord nummer="5" voetnoot="2">Op het terrein van de naleving van wetgeving inzake de publicatie van prospectussen, bestaat er niet zoiets als de Sanderink-methode. Er is, in het geval waaraan de vraagsteller refereert, gebruik gemaakt van een wettelijke uitzonderingsbepaling op het publiceren van een prospectus, die voortvloeit uit de Europese Prospectus Richtlijn <voetnoot nummer="2"/>. Deze bepaling stelt dat de prospectusplicht niet geldt voor de toelating tot de gereglementeerde markt van aandelen die zijn voortgekomen uit de conversie of omruiling van andere effecten of uit de uitoefening van aan andere effecten verbonden rechten, mits die aandelen tot dezelfde klasse behoren als de aandelen die reeds tot de handel op dezelfde gereglementeerde markt zijn toegelaten. In Nederland houdt de AFM toezicht op de juiste naleving van de regels aangaande de uitgifte van prospectussen. Vertegenwoordigers van de betreffende uitgevende instelling zijn in contact getreden met de AFM over toepassing van voornoemde uitzonderingsbepaling. Hierbijis de AFM gevraagd naar de juiste toepassing. De AFM heeft in dit verband uitleg gegeven over de juiste wetstoepassing. </antwoord>
      <antwoord nummer="7">Het kabinet beseft dat het openbaar maken van de topinkomens niet voorkomt dat aan bestuurders bezoldigingen zijn en worden toegekend die vragen oproepen uit een oogpunt van maatschappelijke verantwoorde inkomensverhoudingen. Transparantie over de beloningen is echter noodzakelijk omdat zonder deze transparantie aandeelhouders niet in staat zijn om zich gedegen uit te spreken over de effecten van het door hun vastgestelde beloningsbeleid. De transparantie komt ook ten goede aan andere stakeholders van beursgenoteerde ondernemingen. Maatschappelijk onverantwoorde beloningen sorteren in de regel niet alleen effecten van aandeelhouders maar kunnen ook reacties sorteren van afnemers van de bedrijven in kwestie. Het kan voorkomen dat afnemers van producten hun ongenoegen uiten over toegekende beloningen door middel van het stopzetten van de klantrelatie. Ik ga er van uit dat de raad van commissarissen en de aandeelhouders rekening houden met dergelijk mogelijke effecten bij de bepaling van het beloningsbeleid. De stelling dat topbestuurders van Nederland geen rekening lijken te houden met de maatschappelijke effecten van hun gedrag, kan ik niet op basis van inhoudelijk objectieve criteria bevestigen. </antwoord>
      <antwoord nummer="8">Een eventuele onevenwichtigheid in de totstandkoming van de beloningsbeslissing wordt door de inzet van fiscale maatregelen niet opgeheven. Het treffen van fiscale maatregelen kan dus nooit een optimale oplossing zijn. Deze conclusie is al eerder getrokken, nadat, in lijn met de tekst van het Hoofdlijnenakkoord, bezien was hoe het fiscale instrumentarium zou kunnen worden ingezet om bovenmatige belonings- en afvloeiingsregelingen te beperken. Dit betekent echter geenszins dat het kabinet op fiscaal terrein geen maatregelen heeft getroffen. Het afschaffen van het keuzeregime voor aandelenoptierechten in de loonbelasting, als onderdeel van de verbetering van de corporate governance en de bezoldigingsstructuur voor bestuurders en commissarissen, bleek op brede steun te kunnen rekenen (Belastingplan 2005). Door deze fiscale maatregel is het niet langer mogelijk om te opteren voor belastingheffing op het moment van onvoorwaardelijke toekenning van optierechten of het moment van onvoorwaardelijk worden van toegekende optierechten (voornamelijk door topbestuurders en managers), waardoor bijuitoefening van dit optierecht een onbelast voordeel gerealiseerd kon worden. Voortaan vindt bijiedereen belastingheffing plaats op het moment van uitoefening van het optierecht. Vanzelfsprekend is overgangsrecht getroffen voor opties die al onvoorwaardelijk waren toegekend dan wel onvoorwaardelijk waren geworden voor 1 januari 2005. Nederland loopt hiermee ook internationaal meer in de pas, omdat de meeste landen op het realisatiemoment belasting heffen. </antwoord>
      <antwoord nummer="9">Nee. </antwoord>
      <noten afkomstig="antwoord">
         <noot nummer="1">IFRS = International Financial Reporting Standard. Verplichte naleving van de IFRS 2 norm, is het gevolg van de implementatie van de Europese IAS-Verordening (Verordening EG nr. 1606/2002 van het Europees Parlement en de Raad, van 19 juli 2002 inzake de toepassing van internationale standaarden voor jaarrekeningen, OJ L 243/1, 11 september 2002)</noot>
         <noot nummer="2">Het gaat hier om hetgeen is verwoord in artikel 4, lid 2, onder g, van de Europese Prospectus Richtlijn (Richtlijn EG 2003/71 van het Europees parlement en de Raad van 4 november 2003, OJ L 345/64 van 31 december 2003). Deze richtlijn is op 1 juli 2005, middels de wet Implementatie Prospectus Richtlijn, ingevoegd in de Wet toezicht effectenverkeer 1995 (Staatsblad 2005 – 328). De genoemde vrijstelling uit de richtlijn is geïmplementeerd in de Wte 1995 Vrijstellingsregeling artikel 1 d onder g</noot>
      </noten>
   </antwoorden>
</kvr>
