<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Timmer en Dijsselbloem (beiden PvdA) aan de ministers van Justitie en van Buitenlandse Zaken over het jongetje Alaya dat naar Tunesië is ontvoerd. (Ingezonden 20 februari 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25151
</item>
         <item attribuut="Inhoud">Nadere vragen over voortgang in de zaak van de ontvoering van een naar Tunesië ontvoerd jongetje uit Dordrecht. Zie ook eerdere vragen van deze leden (Aanhangsel van de Handelingen II, 2005-2006, nr. 490 en 2004-2005, nr. 1984).</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Strafrecht en strafprocesrecht (Misdrijven)</item>
         <item attribuut="Trefwoorden">Delicten Jeugdigen Personen- en familierecht Tunesië</item>
         <item attribuut="Vindplaats">Kamervragen met antwoord 2005-2006, nr. 1085, Tweede Kamer</item>
         <item attribuut="Vraagnr_bij_indiening">2050608420</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Timmer</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2006-03-15</item>
         <item attribuut="Datum_indiening">2006-02-20</item>
         <item attribuut="Document-id">KVR25151</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2305" allpagenumbers="2305 2306" vetnummer="2050608420" code="0506tkkvr1085" lopendefooter="Tweede Kamer, vergaderjaar 2005–2006, Aanhangsel" filenaam="KVR25151" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1085" onderwerp="" indiendatum="2006-02-20">
         <vrager partij="PvdA" oorsprong="parlement">Timmer</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de ministers van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-03-15">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Herinnert u zich eerdere schriftelijke vragen over het jongetje Alaya dat naar Tunesië is ontvoerd? <voetnoot nummer="1"/>
      </vraag>
      <vraag nummer="2">Welke concrete acties zijn er sinds de beantwoording van deze vragen ondernomen? Welke concrete acties gaat u ondernemen? Op welke wijze wordt de moeder van Alaya hierbij betrokken? </vraag>
      <vraag nummer="3" voetnoot="2">In hoeverre beantwoordt de gevolgde aanpak aan de algemene richtlijnen zoals beschreven in uw antwoord op de tweede en de derde vraag over een naar Libië ontvoerde peuter? <voetnoot nummer="2"/>Kunt u, met name, aangeven hoe vaak het kind bezocht is en op welke wijze de achtergebleven ouder geïnformeerd wordt over het welbevinden van haar kind? Deelt u de mening dat dit voldoende is? </vraag>
      <vraag nummer="4">Hoe verklaart u het verschil tussen de uitspraak van de consul, mevrouw Van der Meer , dat er 18 naar Tunesië ontvoerde kinderen bij haar bekend zijn, en uw antwoord op de eerste vraag van de hierbovengenoemde vragen dat bij de Centrale Autoriteit 2 kinderen bekend zijn? </vraag>
      <noten afkomstig="vraag">
         <noot nummer="3"/>
         <noot nummer="4"/>
         <noot nummer="1" documenttype="Kamervragen" documentnummer="490" documentjaargang="2005-2006">Aanhangsel Handelingen, nr. 490, vergaderjaar 2005–2006.</noot>
         <noot nummer="2" documenttype="Kamervragen" documentnummer="1984" documentjaargang="2004-2005">Aanhangsel Handelingen, nr. 1984, vergaderjaar 2004–2005.</noot>
         <noot nummer="3" datum="2006-02-2" bron="Het Algemeen Dagblad/De Dordtenaar" titel="Vader stelt vertrek uit Dordt als voorwaarde – Bizarre wending in zaak Alaya">Het Algemeen Dagblad/De Dordtenaar, 2 februari 2006: «Vader stelt vertrek uit Dordt als voorwaarde – Bizarre wending in zaak Alaya»</noot>
         <noot nummer="4">Zie noot 1, antwoord op vraag 1</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Op 29 november 2005 heeft te Tunis een gesprek plaatsgevonden tussen de moeder van Alaya en de Nederlandse ambassadeur aldaar. Op 1 december 2005 heeft de moeder van Alaya een gesprek gehad in Den Haag met de medewerkers van de Centrale autoriteit. Onderwerp van dit gesprek was het verzoek van Alaya’s moeder om te worden bijgestaan door een overheidsfunctionaris in de lopende bemiddelingsgesprekken met de vader. De Centrale autoriteit heeft toegezegd de gevraagde hulp te bieden. Voorts heeft de Centrale autoriteit aangeboden de tolk- en vertaalkosten ter zake voor haar rekening te nemen. Op 1 december 2005 heeft de moeder van Alaya de Tunesische ambassade in Den Haag bezocht. Dit bezoek volgde op een nota, 14 november 2005 van het Nederlandse ministerie van Buitenlandse Zaken aan de Tunesische ambassade waarin werd verzocht om medewerking aan de teruggeleiding van Alaya. Op 9 december 2005 heeft een medewerker van de Centrale autoriteit de moeder van Alaya vergezeld bij een bezoek aan de gedetineerde vader van Alaya. Hierbij waren eveneens twee medewerkers van de Tunesische ambassade aanwezig. De Centrale autoriteit heeft zorggedragen voor de benodigde tolk in de Arabische taal. Naar aanleiding van dit gesprek is een aanvang gemaakt met een convenant tussen de vader en de moeder waarin de voorwaarden voor de «vrijwillige» terugkeer van Alaya worden geregeld. De Nederlandse ambassade en het departement te Den Haag hebben geregeld contact met de moeder van Alaya. De Tunesische ambassade in Den Haag speelt, in samenspraak met het Nederlandse Ministerie van Buitenlandse Zaken, een bemiddelende rol bij het tot stand brengen van een overeenkomst tussen beide ouders inzake terugkeer van Alaya naar Nederland. De minister van Buitenlandse Zaken heeft in een gesprek met zijn Tunesische ambtgenoot, tijdens diens bezoek aan Den Haag op 6 maart jl., nogmaals aangedrongen op de medewerking van de Tunesische autoriteiten teneinde de terugkeer van Alaya te verwezenlijken. Ook in de toekomst zullen de Nederlandse ambassade en de ministeries van Justitie en van Buitenlandse Zaken in Den Haag zich tot op het hoogste niveau, binnen de gegeven mogelijkheden, maximaal blijven inspannen om de terugkeer van Alaya naar zijn moeder in Nederland te bewerkstelligen. </antwoord>
      <antwoord nummer="3">Aangezien de moeder van Alaya haar zoon regelmatig en gedurende langere perioden in Tunesië bezoekt, zijn de algemene richtlijnen, zoals opgenomen onder 3 en 4 in eerdere kamervragen, in deze specifieke zaak niet van toepassing. In de fase voordat de moeder dit regelmatige contact met Alaya had, heeft een medewerker van de Nederlandse ambassade te Tunis Alaya bezocht. De betrokken ambassademedewerker heeft de moeder hierover telefonisch geïnformeerd. Onder verwijzing naar de antwoorden op de eerdere Kamervragen en bovenstaande antwoord op vraag 2, voldoet de gevolgde aanpak ook aan de overige richtlijnen. </antwoord>
      <antwoord nummer="4">Op grond van het Haags Kinderontvoeringsverdrag en de Uitvoeringswet Kinderontvoeringsverdragen dienen verzoeken om teruggeleiding ingediend te worden bij de Centrale autoriteit. Indien een ouder om hem/haar moverende redenen daartoe niet wenst over te gaan, zal een dergelijke zaak mogelijk niet bekend zijn bij de Centrale autoriteit. Het is dan niet aan de Centrale autoriteit of een andere Nederlandse overheidsinstantie om de buitenlandse autoriteiten op eigen initiatief om teruggeleiding te verzoeken. Wel kan het voorkomen dat in het kader van het verlenen van consulaire bijstand een dergelijke ouder desgevraagd wordt bijgestaan door een Nederlandse ambassade. Deze consulaire bijstand in algemene zin dient onderscheiden te worden van een officiële kinderontvoeringszaak met het daaraan gekoppelde teruggeleidingsverzoek. Ook kan het voorkomen dat een verzoek tot teruggeleiding niet in behandeling kan worden genomen door de Centrale autoriteit omdat er geen sprake is van kinderontvoering in de zin van het Haags Kinderontvoeringsverdrag. </antwoord>
      <noten afkomstig="antwoord"/>
   </antwoorden>
</kvr>
