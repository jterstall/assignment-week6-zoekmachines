<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Noorman-den Uyl (PvdA) en Dittrich (D66) aan de minister van Justitie over de toepassing van de Wet Schuldsanering Natuurlijke Personen. (Ingezonden 1 juli 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9869
</item>
         <item attribuut="Inhoud">Vragen naar aanleiding van een uitspraak van het Gerechtshof Den Bosch dat het hebben van een schuld een reden is om geen schuldsanering toe te staan, die strijdig is met een uitspraak van de Arrondissementsrechtbank in Groningen.</item>
         <item attribuut="Rubriek">Burgerlijk recht en burgerlijk procesrecht (Faillissementsrecht)</item>
         <item attribuut="Trefwoorden">Faillissementen Schuldenregeling</item>
         <item attribuut="Vindplaats">Kamervragen met antwoord 1998-1999, nr. 1823, Tweede Kamer</item>
         <item attribuut="Vraagnr_bij_indiening">2989915440</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Noorman-den Uyl</persoon>
            <persoon partij="D66">Dittrich</persoon>
         </item>
         <item attribuut="Datum_reaktie">1999-07-28</item>
         <item attribuut="Datum_indiening">1999-07-01</item>
         <item attribuut="Document-id">KVR9869</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3659" allpagenumbers="3659 3660" vetnummer="2989915440" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9869" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1823" onderwerp="" indiendatum="1999-07-1">
         <vrager partij="PvdA" oorsprong="parlement">Noorman-den Uyl</vrager>
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="1999-07-28">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht <voetnoot nummer="1"/>over de toepassing van de Wet Schuldsanering Natuurlijke Personen (WSNP) waarbij het Gerechtshof Den Bosch heeft gesteld dat het hebben van één schuld een reden is om geen schuldsanering toe te staan? </vraag>
      <vraag nummer="2" voetnoot="2">Bent u bereid in het belang van rechtszekerheid, rechtsgelijkheid en rechtseenheid uw visie te geven op deze uitspraak en zo op korte termijn duidelijkheid te scheppen in deze kwestie en daarbij de uitspraak van de Arrondissementsrechtbank <voetnoot nummer="2"/>in aanmerking nemend, uit te spreken dat de schuldsanering bij het hebben van één schuld niet geweigerd mag worden? </vraag>
      <vraag nummer="3" voetnoot="1">Kent u het bericht <voetnoot nummer="1"/>dat een uithuiszetting ondanks een beroep op het moratorium op grond van de WSNP is geweigerd, ondanks de bedoeling van de wetgever zoals uit de wetsgeschiedenis blijkt? </vraag>
      <vraag nummer="4">Bent u bereid in het belang van de uitvoering van de wet de uitvoerders duidelijkheid te verschaffen over de bedoeling en interpretatie van de wet op deze onderwerpen? </vraag>
      <vraag nummer="5">Zo niet, op welke wijze zou de bedoeling van de wetgever over de werkingssfeer van de WSNP over de één-schuldsituatie en het moratorium bij uithuiszetting wel verhelderd kunnen worden? Bent u bereid daarvoor op afzienbare termijn de benodigde stappen te ondernemen? </vraag>
      <noten afkomstig="vraag">
         <noot nummer="1">Nieuwsbrief WSNP Update nummer 9</noot>
         <noot nummer="2">Uitspraak 18 mei 1999 te Groningen, SKN0219900108</noot>
      </noten>
   </vragen>
   <antwoorden aantal="5">
      <antwoord nummer="1">Ja. Het betreffende arrest is gewezen door het Gerechtshof Amsterdam op 26 januari 1999 (R 1032/98). Het Gerechtshof heeft echter niet de uitspraak gedaan dat het hebben van één schuld een reden is om geen wettelijke schuldsanering toe te staan. Die uitspraak werd gedaan door de Rechtbank te Utrecht (15 december 1998, 94726/FT RK 98.616) in eerste instantie. Het Hof liet de afwijzing van het verzoek door de Rechtbank om een andere reden in stand, namelijk op de grond dat verzoekster naar zijn oordeel voldoende aflossingscapaciteit had en dat zij om die reden niet in aanmerking kon komen voor toepassing van de schuldsaneringsregeling. Cassatie werd niet ingesteld. </antwoord>
      <antwoord nummer="2">Het criterium om voor toepassing van de schuldsaneringsregeling natuurlijke personen in aanmerking te komen is dat redelijkerwijs te voorzien moet zijn dat de schuldenaar niet zal kunnen voortgaan met het betalen van zijn schulden of dat de schuldenaar in de toestand verkeert van opgehouden hebben te betalen (artikel 284 lid 1 Faillissementswet). Het pluraliteitsvereiste, dat inhoudt dat altijd een zogenaamde «steunvordering» aanwezig moet zijn ter gelegenheid van de aanvraag, wordt noch in de wet gesteld, noch wordt in de toelichting daarover gerept. Omdat ten aanzien van het aanvraagcriterium van de schuldsaneringsregeling niet – zoals op vele plaatsen elders in de derde titel wel is geschied – de regeling bij faillissement of bij surseance van betaling van overeenkomstige toepassing is verklaard, bestaat ook geen noodzaak om het daar gebruikelijke pluraliteitsvereiste ook bij de schuldsaneringsregeling te laten gelden. Door het ontbreken van een dergelijke schakelbepaling is veeleer duidelijk dat het – mede gezien de bijzondere aard van dit insolventieregime – om een eigensoortig aanvraagcriterium gaat, waarbij beslissend is, of de schuldenaar zich naar het oordeel van de rechter wel of niet in een uitzichtsloze schuldenpositie bevindt. Dat kan evenzeer het geval zijn bij slechts één omvangrijke schuld als bij een groot aantal kleinere schulden tesamen, overigens niet alleen naar mijn overtuiging, maar ook naar het oordeel van de Rechtbank te Groningen, 18 mei 1999 (nr. SKN-021-99-00108). Ik benadruk dat ook in het geval sprake is van één omvangrijke schuld de eis blijft bestaan dat er onvoldoende aflossingscapaciteit bij de schuldenaar aanwezig is. </antwoord>
      <antwoord nummer="3">Ja. Het betreffende vonnis is gewezen door de President van de Rechtbank te Dordrecht op 11 februari 1999 (26492 HK ZA 99/30). Hoger beroep werd niet ingesteld. In deze zaak was het huurrecht reeds enkele maanden voordat de schuldsaneringsregeling op de (ex)huurder van toepassing werd verklaard, op rechtmatige wijze beëindigd op grond van een (inmiddels onherroepelijk geworden) vonnis van de Kantonrechter. Het huurrecht behoorde als zodanig dus niet meer tot de te saneren boedel. Aan de orde was in dit kort geding niet zozeer de vraag of de vier maanden oude executoriale titel van de Kantonrechter tot ontruiming ten uitvoer kon worden gelegd tijdens de nadien op de (ex)huurder van toepassing geworden schuldsaneringsregeling, want duidelijk moge zijn dat dat mogelijk blijft. De schuldsaneringsregeling is immers geen vrijwaring voor executie van allerlei eerdere vonnissen die – zoals een ontruiming – niet strekken tot verhaal van schulden (artikel 299 en 301 lid 2 Faillissementswet). Onderwerp van debat was meer of de afkoelingsperiode van artikel 309 Faillissementswet, die in het vonnis van de Rechtbank tot toepassing van de schuldsaneringsregeling was bevolen, ook noodzakelijkerwijs moest inhouden dat een eerder ontruimingsvonnis niet zou mogen worden tenuitvoergelegd. De President heeft in kort geding het toepassingsbereik van deze afkoelingsperiode strikt uitgelegd. Een ontruiming terzake van een reeds beëindigd huurrecht is naar zijn oordeel immers niet «een bevoegdheid van een derde tot verhaal op goederen die tot de inboedel behoren», maar evenmin een opeising of afgifte van «goederen die zich in de macht van de schuldenaar bevinden». De President kwam tot dit oordeel mede doordat met de ontruiming op zichzelf geen mogelijkheden voor de boedel verloren gingen. Indien bij een ontruiming wel goederen voor de boedel verloren gaan is denkbaar dat – vanuit de strekking van de afkoelingsperiode geredeneerd – ook een verblijf zonder recht of titel kan worden aangemerkt als een goed dat zich in de macht van de schuldenaar bevindt. Deze rechtspraak zal zich ook hier nog verder moeten uitkristalliseren. </antwoord>
      <antwoord nummer="4">Het is een goede zaak dat de eerste rechterlijke uitspraken omtrent de schuldsaneringsregeling met een meer dan gemiddelde belangstelling worden gelezen en geanalyseerd. Alle betrokken partijen zijn benieuwd hoe de uitleg van de wet, die uiteraard voorbehouden is aan de rechter, in concrete casusposities zal uitvallen. Maar juist omdat het om een zeer recente wet gaat, dient eerst meer rechtspraak, met name ook van de hogere instanties, te worden afgewacht, voordat gezegd zou kunnen worden dat er een bepaalde lijn in de rechtspraak te ontdekken valt die niet zou sporen met de bedoelingen van de wetgever. </antwoord>
      <antwoord nummer="5">Op dit moment, en naar aanleiding van de thans bekende vonnissen en arresten, zie ik dan ook vooralsnog geen aanleiding om meer duidelijkheid te verschaffen over de wet dan de rechter heeft gegeven. Graag wil ik nog eens benadrukken dat omtrent de uitvoering van de wet door de Raad voor Rechtsbijstand te ’s Hertogenbosch professionele voorlichting wordt gegeven, onder andere via een helpdesk en via een website waarop ook rechterlijke uitspraken en parlementaire stukken te raadplegen zijn. </antwoord>
      <noten afkomstig="antwoord"/>
   </antwoorden>
</kvr>
