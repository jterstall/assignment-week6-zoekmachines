<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over de inval bij de redactie van Omroep Brabant. (Ingezonden 18 april 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22998
</item>
         <item attribuut="Inhoud">Vragen over de reden en de rechtmatigheid van de inval van politie en justitie bij Omroep Brabant.</item>
         <item attribuut="Rubriek">Communicatie, media en informatievoorziening (Radio en televisie) Rechterlijke organisatie (Openbaar ministerie) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Openbaar ministerie Opsporingen Televisie</item>
         <item attribuut="Vindplaats">Kamervragen met antwoord 2004-2005, nr. 1630, Tweede Kamer</item>
         <item attribuut="Vraagnr_bij_indiening">2040513140</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-05-13</item>
         <item attribuut="Datum_indiening">2005-04-18</item>
         <item attribuut="Document-id">KVR22998</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3473" allpagenumbers="3473 3474" vetnummer="2040513140" code="0405tkkvr1630" lopendefooter="Tweede Kamer, vergaderjaar 2004–2005, Aanhangsel" filenaam="KVR22998" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1630" onderwerp="" indiendatum="18april 2005">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-05-13">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de berichten over de inval van politie en justitie bij de redactie van Omroep Brabant in Son op woensdagavond 13 april jl.? <voetnoot nummer="1"/>
      </vraag>
      <vraag nummer="2">Is het waar dat Omroep Brabant voor de inval heeft aangegeven dat men alleen beschikte over al uitgezonden materiaal en dat men geen ruw beeldmateriaal meer voorhanden had? Is het tevens waar dat men gemeld heeft dat het uitgezonden beeldmateriaal op het internet te vinden is? Kunt u ingaan op de redenen van het Openbaar Ministerie (OM) om desondanks tot een inval over te gaan? </vraag>
      <vraag nummer="3">Is het waar dat tussen het College van Procureurs-Generaal en de Nederlandse Vereniging van Journalisten (NVJ) afspraken bestaan over de overdracht van materiaal door journalisten aan het OM? Is het waar dat onder meer is afgesproken dat in beslag genomen materiaal wordt verzegeld, zodat het materiaal niet gebruikt kan worden voordat de rechter heeft kunnen oordelen over de rechtmatigheid van de inbeslagname? Is het waar dat het materiaal dat bij Omroep Brabant in beslag is genomen, niet is verzegeld? Kunt u aangeven waarom dit niet is gebeurd? Beschouwt u dit als een schending van de afspraken tussen het OM en de NVJ? </vraag>
      <vraag nummer="4">Is het waar, dat in de jurisprudentie een toetsingskader is ontwikkeld waarin het belang van de vrije nieuwsgaring wordt afgewogen tegen het belang om misdrijven die een ernstige aantasting van de rechtsorde vormen, op te sporen, waarbij de beginselen van subsidiariteit en proportionaliteit een belangrijke rol spelen? Hoe beoordeelt u, met het oog op dit toetsingskader en de reactie van Omroep Brabant op de sommatie om materiaal af te staan, het besluit om tot een inval bij de redactie over te gaan? Was deze inval naar uw mening proportioneel? </vraag>
      <vraag nummer="5">Is het waar dat opnames van de inval bij Omroep Brabant in beslag zijn genomen? Kunt u aangeven waarom dit is gebeurd en of dit, naar uw mening, proportioneel is met het oog op het toetsingskader? </vraag>
      <vraag nummer="6">Deelt u de mening dat, gezien het belang van de vrije nieuwsgaring en het belang om te voorkomen dat journalisten beschouwd kunnen worden als een verlengstuk van politie en justitie, het bovengenoemde toetsingskader niet alleen moet dienen als rechtmatigheidstoets achteraf, maar ook als leidraad bij de keuze strafvorderlijke dwangmiddelen al of niet toe te passen? Deelt u de mening dat het nuttig is om de leden van het OM opnieuw te wijzen op dit toetsingskader en hen te verzoeken dit te hanteren? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-04-14" bron="De Volkskrant">De Volkskrant, 14 april 2005</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Omroep Brabant heeft het Openbaar Ministerie (OM) gewezen op het feit dat reeds uitgezonden materiaal via internet beschikbaar was, dan wel dat de banden van de omroep gekocht konden worden. Op dit aanbod kon het OM niet ingaan. Het via internet te betrekken beeldmateriaal was immers van onvoldoende kwaliteit voor opsporingsdoeleinden en het OM koopt geen bewijsmateriaal. Daar komt bij dat het OM tevens geïnteresseerd was in resten van niet-uitgezonden beelden (zogeheten ruw materiaal). Weliswaar had Omroep Brabant op de dag voorafgaand aan de doorzoeking medegedeeld dat er geen ruw materiaal meer aanwezig zou zijn, maar er waren – op basis van verklaringen van medewerkers van Omroep Brabant – sterke aanwijzingen dat dit materiaal wel degelijk aanwezig was, of tot voor kort aanwezig was geweest. Op 13 april 2005 is door de rechter-commissaris – onder andere vergezeld door de officier van justitie – een bezoek gebracht aan Omroep Brabant. Bij dit bezoek heeft de rechter-commissaris de uitlevering gevorderd van beeldopnames van de rellen die hadden plaatsgevonden op 7 en 8april 2005 in Den Bosch. Toen aan deze vordering geen gehoor werd gegeven, heeft er onder de verantwoordelijkheid van de rechter-commissaris een doorzoeking plaatsgevonden. Er is tijdens de doorzoeking geen ruw materiaal uitgeleverd of aangetroffen. Uiteindelijk heeft de rechter-commissaris moeten volstaan met inbeslagneming van reeds uitgezonden beeldmateriaal. </antwoord>
      <antwoord nummer="3">Ik wil vooropstellen dat in deze zaak bewijsmateriaal bij de redactie van Omroep Brabant in beslag is genomen door de rechter-commissaris. De doorzoeking is derhalve onder zijn verantwoordelijkheid geschied. Ik kan en zal daar geen oordeel over geven. Het is uiteindelijk aan de zittingsrechter om de rechtmatigheid van de inbeslagneming te toetsen. Daarnaast kan ik bevestigen dat er naast het in de «Aanwijzing toepassing dwangmiddelen bij journalisten» (Stcrt. 2002, 46) geschetste kader, een afspraak bestaat tussen het College van procureurs-generaal, de Nederlandse vereniging van journalisten (NVJ) en het Nederlands Genootschap van Hoofdredacteuren (NGH) over de inbeslagneming van journalistiek materiaal. Die afspraak houdt in dat aan journalisten in beginsel de gelegenheid wordt geboden om bij de rechter bezwaar te maken tegen de inbeslagneming vóórdat het materiaal door het OM kan worden bekeken. Hiertoe kan het inbeslaggenomen materiaal worden verzegeld. </antwoord>
      <antwoord nummer="4" voetnoot="1">Onder verwijzing naar de antwoorden op de kamervragen van 12 januari 1999 van het lid Van Bommel aan mijn ambtsvoorganger inzake dit onderwerp <voetnoot nummer="1"/>, kan ik bevestigen dat er een jurisprudentieel toetsingskader bestaat. De vordering tot uitlevering van het beeldmateriaal door de rechter-commissaris en de onder zijn verantwoordelijkheid uitgevoerde doorzoeking zijn niet aan mij ter beoordeling. De belangenafweging in het individuele geval ligt bij de rechter-commissaris en uiteindelijk bij de zittingsrechter. </antwoord>
      <antwoord nummer="5">Tijdens de komst van de rechter-commissaris en tijdens de doorzoeking zijn er door medewerkers van Omroep Brabant opnamen gemaakt. De rechter-commissaris heeft daar een eind aan gemaakt en het beeld- en geluidsmateriaal in beslag genomen. Daarbij heeft hij gebruik gemaakt van de bevoegdheid om tijdens de doorzoeking maatregelen te nemen, opdat de ambtsverrichtingen zonder stoornis kunnen plaatsvinden (artikel 124 Wetboek van Strafvordering). Nu het een beslissing van de rechter betreft kan ik daar niet in treden. </antwoord>
      <antwoord nummer="6">In algemene zin deel ik de in de eerste deelvraag vervatte mening. Kortheidshalve verwijs ik naar mijn antwoord op vraag 3. Ik zie geen aanleiding om deze materie opnieuw onder de aandacht te brengen van de leden van het OM. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="864" documentjaargang="1998-1999">Aanhangsel Handelingen, nr. 864, vergaderjaar 1998–1999.</noot>
      </noten>
   </antwoorden>
</kvr>
