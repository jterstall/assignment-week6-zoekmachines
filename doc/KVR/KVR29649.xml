<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Depla (PvdA) en Ortega-Martijn (ChristenUnie) aan de minister voor Wonen, Wijken en Integratie over het ontbreken van adequate buitenruimten in nieuwbouwwoningen. (Ingezonden 13 september 2007); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29649
</item>
         <item attribuut="Inhoud">Nadere vragen over het gebrek aan berg- en buitenruimte bij woningbouw waardoor er voor het stallen van fietsen geen ruimte is (Jaarverslag 2006, VACpunt Wonen). Zie ook Aanhangsel van de Handelingen II, 2006-2007, nr. 1837.</item>
         <item attribuut="Rubriek">Bouw (Woningbouw) Verkeer, vervoer en waterstaat (Fietsen)</item>
         <item attribuut="Trefwoorden">Fietsen Woningbouw</item>
         <item attribuut="Vindplaats">Kamervragen met antwoord 2007-2008, nr. 215, Tweede Kamer</item>
         <item attribuut="Vraagnr_bij_indiening">2060725200</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="PvdA">Depla</persoon>
            <persoon partij="ChristenUnie">Ortega-Martijn</persoon>
         </item>
         <item attribuut="Datum_reaktie">2007-10-10</item>
         <item attribuut="Datum_indiening">2007-09-13</item>
         <item attribuut="Document-id">KVR29649</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="457" allpagenumbers="457 458 459" vetnummer="2060725200" code="0708tkkvr215" lopendefooter="Tweede Kamer, vergaderjaar 2007–2008, Aanhangsel" filenaam="KVR29649" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="215" onderwerp="" indiendatum="2007-09-13">
         <vrager partij="PvdA" oorsprong="parlement">Depla</vrager>
         <vrager partij="ChristenUnie" oorsprong="parlement">Ortega-Martijn</vrager>
         <vraagt-aan>de minister voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="2007-10-10">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van het «Jaarverslag 2006» van de Stichting VACpunt Wonen? <voetnoot nummer="1"/>
      </vraag>
      <vraag nummer="2" voetnoot="2">Deelt u de mening dat de gegevens uit dit jaarverslag de in schriftelijke vragen geuite zorg over de realisatie van fietsenbergingen <voetnoot nummer="2"/>bij nieuwbouwwoningen afdoende onderbouwen? </vraag>
      <vraag nummer="3">Stemmen de gegevens van het jaarverslag overeen met de cijfers over de aanwezigheid en plaatsing van een aparte buitenberging of garage (naar woningtype) van in 2006 verkochte woningen die in het kader van de «kwaliteitsmodule» van de Monitor Nieuwe Woningen in kaart zijn gebracht? Zo neen, in welke mate geven deze cijfers een ander beeld? </vraag>
      <vraag nummer="4">Deelt u de mening dat berg- en buitenruimten, met name voor het stallen van fietsen, de gebruikskwaliteit en de toekomstwaarde van een woning zo zeer ten goede komen dat als «de markt» faalt om deze te realiseren overheidsingrijpen noodzakelijk is? </vraag>
      <vraag nummer="5">Deelt u de mening dat het streven naar duurzaamheid en in dit kader vooral toekomstbestendigheid in de woningbouw gebaat is bij het aanbieden van goede buitenruimten? </vraag>
      <vraag nummer="6">Deelt u de mening dat de in het jaarverslag geschetste situatie het herinvoeren van minimumeisen met betrekking tot buitenruimte en bergruimte binnen en buiten de woning in het Bouwbesluit op zo kort mogelijke termijn rechtvaardigt? Zo ja, op welke termijn kan de Kamer een voorstel daartoe verwachten? Zo neen, waarom niet? </vraag>
      <noten afkomstig="vraag">
         <noot nummer="1" titel="Jaarverslag 2006">«Jaarverslag 2006», VACpunt Wonen, april 2007</noot>
         <noot nummer="2" documenttype="Kamervragen" documentnummer="1837" documentjaargang="2006-2007">Aanhangsel Handelingen, nr. 1837, vergaderjaar 2006–2007.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In de afgelopen periode zijn in de media diverse berichten verschenen over de realisatie van (fietsen)bergingen en buitenruimten. In deze artikelen zijn cijfers aangehaald uit onderzoeken van o.a. VACpunt Wonen, Vereniging Eigen Huis (VEH) en de 4 grote gemeenten in Nederland (4G gemeenten). De informatie uit het jaarverslag 2006 van VACpunt Wonen, en de onderzoeken van de hiervoor genoemde organisaties, onderbouwen inderdaad de door uw kamer geuite zorg over realisatie van (fietsen)bergingen bij nieuwbouwwoningen. </antwoord>
      <antwoord nummer="3">Onlangs is het onderzoeksresultaat van de Kwaliteitsmodule Monitor Nieuwe Woningen gereed gekomen. Ten behoeve van de beantwoording van de vragen van Uw kamer zijn de bevindingen t.a.v. buitenbergingen vergeleken met de onderzoeksresultaten uit onderzoeken van de bij vraag 2 genoemde organisaties. Een directe vergelijking van de cijfers, ofwel uitkomsten, uit de diverse onderzoeken is lastig gebleken, aangezien zowel de onderzoeksmethoden alsook onderwerpen van onderzoek verschillen. In het jaarverslag 2006 van VACpunt Wonen is een Top 5 van knelpunten bij o.a. woongebouwen gepresenteerd. Op plaats 2 staat het ontbreken van bergruimte of onvoldoende kwaliteit van deze voorziening. Deze Top 5 is samengesteld aan de hand van een eigen onderzoek onder de VAC-adviescommissies in het land. Het resultaat laat een score zien van knelpunten in de nieuwbouw, op basis waarvan een signaal is afgegeven richting de markt en politiek. Over aantallen woningen zonder berging of buitenruimte (naar type woningen) wordt geen informatie gegeven. In het kader van het onderzoek Kwaliteitsmodule Nieuwe Woningen is gekeken naar de kwaliteit van ruim 40.000 nieuwbouw koopwoningen, gerealiseerd door marktpartijen. Nieuwe woningen gerealiseerd door woningcorporaties (huur en koop woningen) zijn niet meegenomen, evenmin de particuliere huurwoningen en woningen gebouwd onder particulier opdrachtgeverschap. Het onderzoek levert informatie op over woningen die verkocht zijn in 2006. Van deze woningen zijn in het kader van het onderzoek de bouwtekeningen bestudeerd. Deze woningen hoeven nog niet gebouwd of opgeleverd te zijn. Een directe vergelijking tussen de gegevens van VACpunt Wonen en de onderzoeksgegevens uit de Kwaliteitsmodule is vanwege het verschil in cijfers (ranking knelpunten resp. aantal woningen zonder berging) niet mogelijk. Eveneens wordt in de media melding gemaakt van onderzoeken van VEH onder kopers van een nieuwbouwwoning. Hieruit blijkt dat veel (potentiële) kopers behoefte hebben aan voorzieningen als een (buiten)berging en buitenruimte. De cijfers leveren echter geen directe informatie op over hoeveel nieuwbouwwoningen zonder berging of buitenruimte zijn gerealiseerd. Op het onderwerp realisatie van bergingen en buitenruimten heb ik een brief, 2 april 2007 ontvangen van de gemeente Rotterdam, namens de vier grote gemeenten (G4: Amsterdam, Rotterdam, Den Haag en Utrecht). In deze brief vragen de 4 grote gemeenten de voorschriften voor de aanwezigheid en afmetingen van buitenbergingen en buitenruimten, zoals die gold tot, 1 januari 2003, weer in het Bouwbesluit op te nemen. Om een goed beeld te krijgen van de realisatie van (buiten)bergingen en buitenruimten zijn de cijfers uit het onderzoek Kwaliteitsmodule Monitor Nieuwe Woningen door mij vergeleken met de cijfers uit onderzoeken naar de kwaliteit van nieuwbouwwoningen in Amsterdam en Rotterdam. Beide gemeenten monitoren regelmatig de productie en kwaliteit van hun nieuwbouwwoningen. In het kader van het onderzoek Basiskwaliteit Woningbouw Amsterdam (BWA) van de gemeente Amsterdam worden architecten jaarlijks gevraagd of een (buiten)berging en buitenruimte in een specifiek project wordt gerealiseerd. Gemeente Rotterdam kent een vergelijkbaar project om de kwaliteit van nieuwbouwwoningen te monitoren. De cijfers uit het onderzoek Kwaliteitsmonitor van gemeente Rotterdam zijn gebaseerd op de woningen waarvan in een kalenderjaar met de bouw is gestart, dus niet op de opgeleverde woningen in de verslagperiode. De Kwaliteitsmodule Monitor Nieuwe woningen rapporteert landelijke cijfers. Om een vergelijking te kunnen maken met de cijfers uit de onderzoeken van gemeente Amsterdam en Rotterdam zijn in het kader van de Kwaliteitsmodule de gegevens van de vier grote steden (G4) verzameld. Weliswaar zijn de uitgangspunten en methoden van onderzoek verschillend, er kan op basis van de vergelijking een aantal conclusies worden getrokken. In het segment koopwoningen geldt voor appartementen, ofwel meergezinswoningen, in de grote steden dat ca. 15% (Kwaliteitsmodule*) tot ca. 22% (onderzoek Rotterdam) geen berging heeft. * In de Kwaliteitsmodule zijn geen gegevens opgenomen over koopwoningen gebouwd door of in samenwerking met de woningcorporaties. Een lager percentage kan hierdoor worden verklaard. Op grond van het onderzoek in Amsterdam blijkt verrassend genoeg het tekort aan bergingen bij eengezinswoningen groter dan bij appartementen (22% resp. 14%). Voorts blijkt uit het onderzoek van de gemeente Amsterdam dat ca. 49% van de huurwoningen in de periode aug. 2006–aug. 2007 geen eigen berging heeft, zoals destijds was voorgeschreven in het Bouwbesluit. In dezelfde periode had ca. 30% van de koopwoningen geen eigen berging. Weliswaar is het tekort bij huurwoningen groter, daartegenover staat dat huurwoningen vaker over een gemeenschappelijke berging beschikken. Het is lastig de conclusie te trekken, maar de bevinding uit het onderzoek van de Kwaliteits-module Monitor Nieuwe Woningen duidt er op dat het percentage nieuwbouwwoningen zonder berging (of garage) landelijk gezien iets lager ligt dan in de 4 grote steden. </antwoord>
      <antwoord nummer="4">Met u ben ik van mening dat de berg- en buitenruimte bijdragen aan de kwaliteit van de woning. Uit onderzoek uitgevoerd door consumentenorganisaties, maar ook in opdracht van mijn eigen ministerie, blijkt dat de consument dergelijke voorzieningen wenst. Hiermee zal dit zeker van invloed zijn op de toekomstwaarde van de woning. Reden voor het schrappen van de voorschiften ten aanzien van de berg- en buitenruimte destijds was vermindering van regeldruk voor burgers en bedrijven. Daarbij was het de verwachting dat de markt dit zelf zou oppakken, aangezien de consument zelf vraagt om deze (buiten)berging en buitenruimte. Op basis van onderzoek (zie ook vraag 3) blijkt nu dat de realisatie van de berg- en buitenruimte achterblijft op de verwachting. Ik ben dan ook teleurgesteld in de marktwerking voor wat betreft de realisatie van deze voorzieningen. Toch vind ik dat de marktpartijen in de nieuw-bouwsector (ontwikkelaars, bouwers, woningcorporaties) verantwoordelijk zijn woningen aan te bieden die tegemoet komen aan de vraag. Derhalve roep ik deze marktpartijen op – daar waar mogelijk – deze voorzieningen ook daadwerkelijk te realiseren. Ik zal in overleg treden met de betrokken marktpartijen om hen daadwerkelijk hierop aan te spreken. Ik zal medio 2008 opnieuw meten of de marktpartijen haar verantwoordelijkheid in deze heeft genomen. Indien dan blijkt dat de realisatie van berg- en buitenruimten alsnog achterblijft op mijn verwachting, en dat marktpartijen geen noemenswaardige stappen hebben ondernomen dit te verbeteren, zal ik deze kwaliteitsvereisten opnemen in de (bouw)regelgeving. </antwoord>
      <antwoord nummer="5">De aanwezigheid van een buitenruimte (balkon, dakterras of tuin) is één van de aspecten die van belang zijn voor de kwaliteit van de woning. Mij is geen onderzoek bekend over wat de eventuele bijdrage is van de buitenruimte op de «duurzaamheid» van de woning. Hierover kan ik derhalve geen uitspraak doen. Ik kan me echter wel iets voorstellen bij «toekomstbestendigheid» van de woning. Door de aanwezigheid van een buitenruimte heeft de woning meer flexibiliteit om in de toekomst aangepast te kunnen worden aan de nieuwe wensen en behoeften van toekomstige bewoners. Voor de prijsbepaling van de woning, en wellicht de toekomstwaarde, zijn diverse kwaliteitsaspecten van belang. Enkele belangrijke parameters zijn, in willekeurige volgorde: woonoppervlakte, inhoud van de woning, het aantal kamers, staat van onderhoud, locatie, voorzieningen in de buurt, etc.. De aanwezigheid van de buitenruimte zal hiervan ook onderdeel uitmaken. In welke mate deze voorziening bijdraagt aan de verkoopwaarde is afhankelijk van de voorziening zelf (maatvoering) en de waardering die de markt (toekomstige koper) hieraan geeft. </antwoord>
      <antwoord nummer="6">Zie het antwoord op de vragen 3 en 4. </antwoord>
      <noten afkomstig="antwoord"/>
   </antwoorden>
</kvr>
