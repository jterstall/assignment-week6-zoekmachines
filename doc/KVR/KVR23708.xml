<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Albayrak en Timmermans (beiden PvdA) aan de ministers van Buitenlandse Zaken en van Defensie en aan de staatssecretaris van Buitenlandse Zaken (Europese Zaken) over het functioneren van douane en politie in Bulgarije. (Ingezonden 11 juli 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23708
</item>
         <item attribuut="Inhoud">Vragen over maatregelen tegen corrupte douane- en politieambtenaren en afpersing van (Turkse) Nederlanders en (Turkse) inwoners van Nederland die op doorreis zijn door Bulgarije.</item>
         <item attribuut="Rubriek">Criminaliteit en openbare orde (Fraude) Criminaliteit en openbare orde (Politie) Handel en economie (Douane)</item>
         <item attribuut="Trefwoorden">Ambtsmisdrijven Bulgarije Douane Politie</item>
         <item attribuut="Vindplaats">Kamervragen met antwoord 2004-2005, nr. 2265, Tweede Kamer</item>
         <item attribuut="Vraagnr_bij_indiening">2040518080</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Albayrak</persoon>
            <persoon partij="PvdA">Timmermans</persoon>
         </item>
         <item attribuut="Datum_reaktie">2005-08-29</item>
         <item attribuut="Datum_indiening">2005-07-11</item>
         <item attribuut="Document-id">KVR23708</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4527" allpagenumbers="4527 4528" vetnummer="2040518080" code="0405tkkvr2265" lopendefooter="Tweede Kamer, vergaderjaar 2004–2005, Aanhangsel" filenaam="KVR23708" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2265" onderwerp="" indiendatum="2005-07-11">
         <vrager partij="PvdA" oorsprong="parlement">Albayrak</vrager>
         <vrager partij="PvdA" oorsprong="parlement">Timmermans</vrager>
         <vraagt-aan>de ministers van Buitenlandse Zaken en van Defensie en aan de staatssecretaris van Buitenlandse Zaken (Europese Zaken)</vraagt-aan>
      </vraagdata>
      <antwoorddata antwoorddatum="2005-08-29">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de ministers voor Vreemdelingenzaken en Integratie en van Defensie en de staatssecretaris van Buitenlandse Zaken (Europese Zaken)</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Bent u bekend met de aanhoudende verhalen rond corrupte douane- en politieambtenaren en afpersing van (Turkse) Nederlanders en (Turkse) inwoners van Nederland die op doorreis zijn in Bulgarije? Zo ja, wat is hierover uw oordeel? </vraag>
      <vraag nummer="2">Welke acties heeft u, en welke acties heeft de Europese Unie ondernomen om een einde te maken aan deze praktijken? Welk resultaat hebben deze acties opgeleverd? </vraag>
      <vraag nummer="3">Kunt u aangeven of er al effecten merkbaar zijn van de EU toetredingssteun aan anticorruptieprojecten (PHARE) in Bulgarije? Worden de ervaringen van bovengenoemde Nederlanders en ingezetenen van Nederland betrokken bij de beoordeling van de effecten? Zo ja, op welke manier? Zo neen, waarom niet? Bent u bereid deze steun aan Bulgarije te herzien, indien aan het eind van deze zomer blijkt dat reizigers opnieuw het slachtoffer zijn geworden van afpersing? </vraag>
      <vraag nummer="4">Hoe oordeelt u over het gegeven dat Bulgarije een visum vraagt van Nederlanders en ingezetenen van Nederland die op doorreis zijn en dat de bedragen hiervan voor gezinnen hoog kunnen oplopen, terwijl landen als Kroatië, Slovenië, Servië en Montenegro een dergelijke visumplicht niet kennen? </vraag>
      <vraag nummer="5">Bent u er van op de hoogte dat de EU streeft naar een rechtspositie van zogeheten derdelanders (ingezetenen die langer dan 5 jaar legaal in een lidstaat wonen) die zoveel mogelijk gelijk is aan de rechtspositie van onderdanen van de EU? </vraag>
      <vraag nummer="6">Deelt u de mening dat deze rechtspositie van derdelanders gerespecteerd dient te worden door aspirant-lidstaten? </vraag>
      <vraag nummer="7">Wat is de reden dat deze zomer de Koninklijke Marechaussee (KMAR) gedurende twee weken assistentie gaat verlenen aan Bulgaarse grensbeambten? Wat houdt deze assistentie concreet in? Kunt u de Kamer inlichten over de ervaringen en bevindingen van de KMAR in Bulgarije? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. Ik ben bekend met klachten hierover van individuele reizigers en van belangenorganisaties. Deze problematiek komt ook aan de orde in rapportages van de Europese Commissie. Het spreekt vanzelf dat corruptie aan de grens en afpersing van reizigers, ook wanneer het om kleine bedragen gaat, niet acceptabel zijn. </antwoord>
      <antwoord nummer="2">Nederland heeft het onderwerp de afgelopen jaren diverse malen op hoog niveau bij de Bulgaarse autoriteiten aan de orde gesteld, zowel individueel als in EU-verband. Daarnaast heeft Nederland het onderwerp in Brussel besproken in het kader van het toetredingsproces van Bulgarije. De Europese Commissie bespreekt het onderwerp met de Bulgaarse autoriteiten op basis van de afspraken gemaakt over onderhandelingshoofdstuk 24 (Justitie en Binnenlandse Zaken). In Nederland zelf heeft overleg plaatsgevonden tussen het ministerie van Buitenlandse Zaken, belangenorganisaties en de Bulgaarse ambassade in Nederland. Inmiddels hebben de Bulgaarse autoriteiten maatregelen getroffen om corruptie en afpersing tegen te gaan. Eerder dit jaar heeft op initiatief van de Nederlandse ambassade in Sofia een bezoek plaatsgevonden van ambassades van verschillende EU-lidstaten vergezeld door vertegenwoordigers van het Bulgaarse ministerie van Buitenlandse Zaken aan de Bulgaars-Turkse grens. Hierbij werden ter plaatse de genomen maatregelen getoond en besproken. Deze zomer vindt, mede op verzoek van de bevoegde Bulgaarse autoriteiten, een drietal kortlopende Nederlands-Bulgaarse samenwerkingsprojecten plaats met het oog op de verdere terugdringing van de hierboven genoemde problemen. De Koninklijke Marechaussee zal deze zomer tweemaal een week met een team van twee personen (in uniform) de Bulgaarse grenspolitie bijstaan aan de Servisch-Bulgaarse en de Turks-Bulgaarse grens. Twee deskundigen van de IND (bureau Documenten) zullen aan leden van de Bulgaarse grenspolitie een training verzorgen die met name is gericht op de herkenning van Nederlandse documenten. Voorts is thans (in de zomerperiode) een Immigration Liaison Officer van de IND als waarnemer bij een Bulgaarse grenspost gestationeerd. Ook Duitsland zal dergelijke projecten uitvoeren voor zijn burgers. In EU-kader wordt binnen een aantal projecten gewerkt aan de verbetering van de grenscontrole en de bestrijding van corruptie. </antwoord>
      <antwoord nummer="3">In de afgelopen jaren hebben de Bulgaarse autoriteiten diverse maatregelen genomen, o.m. in het kader van de hierboven genoemde projecten, ter voorkoming van incidenten. De indruk bestaat dat de maatregelen vruchten beginnen af te werpen. Voortdurende aandacht blijft echter gewenst. De strijd tegen zgn. kleine corruptie is een taaie strijd, die slechts gewonnen kan worden door een vasthoudend beleid. Ik zal derhalve doorgaan het Bulgaarse beleid terzake te steunen en mijn bevindingen ten aanzien van de ontwikkelingen te delen met de Bulgaarse overheid. </antwoord>
      <antwoord nummer="4">Nederlanders die korter dan drie maanden in Bulgarije verblijven, al dan niet in transit, zijn niet visumplichtig. Ingezetenen van Nederland die niet over een Nederlands paspoort beschikken kunnen dat wel zijn. Ingezetenen van Nederland die over uitsluitend een Turks paspoort beschikken zijn visumplichtig. Het stellen van een visumplicht is een soeverein recht van een staat. Bulgarije is overigens gehouden vóór de toetreding tot de EU de lijst van visumplichtige landen te harmoniseren met de lijst die is opgesteld door de EU. </antwoord>
      <antwoord nummer="5">Ja, daar ben ik van op de hoogte. U refereert aan Richtlijn 2003/109/EG van de Raad, betreffende de status van langdurig ingezeten onderdanen van derde landen. Deze is op 25 november 2003 aangenomen en moet uiterlijk op 23 januari 2006 zijn geïmplementeerd door de lidstaten. Op basis van deze richtlijn moet een lidstaat de status van een langdurig ingezetenen derdelander erkennen na een legaal en ononderbroken verblijf van vijf jaar. Dit betreft onder meer toegang tot werk en sociale bescherming. Deze richtlijn heeft echter geen betrekking op de rechtspositie van langdurig ingezetene derdelanders die op doorreis zijn in aspirant- of niet-lidstaten. Bij de Akte van Toetreding is bepaald dat het relevante deel van de Schengen Uitvoeringsovereenkomst inzake transiterende derdelanders met een geldige verblijfsvergunning in een van de EU/Schengen-lidstaten op het moment van toetreding nog niet direct van toepassing is. Dit deel treedt pas in werking op het moment dat de betrokken nieuwe lidstaat toetreedt tot Schengen. Omdat dit in de praktijk problemen oplevert, zoals het onderhavige, werkt de Europese Commissie aan een bijzondere regeling voor de transit van deze derdelanders. De onderhandelingen in de Raad over deze regeling zullen na het zomerreces beginnen. </antwoord>
      <antwoord nummer="6">De betreffende Richtlijn heeft geen betrekking op de rechtspositie van derdelanders die op doorreis zijn in aspirant- of niet-lidstaten. </antwoord>
      <antwoord nummer="7">De bevoegde Bulgaarse autoriteiten hebben Nederland verzocht bijstand te verlenen door het geven van uitvoeringsadviezen en het geven van training op de werkplek met betrekking tot de grenscontrole aan de grenzen van Bulgarije. De Koninklijke Marechaussee is bereid gevonden aan dit verzoek gevolg te geven. In overleg met de Bulgaarse autoriteiten is besloten dat de Koninklijke Marechaussee deze zomer gedurende tweemaal één week bij Bulgaarse grensposten aanwezig is. Een soortgelijk verzoek is door de Bulgaarse autoriteiten ook aan enige andere EU-landen gedaan. Wanneer de missie beëindigd is, zal de Kamer op de hoogte worden gesteld van de resultaten. </antwoord>
      <noten afkomstig="antwoord"/>
   </antwoorden>
</kvr>
