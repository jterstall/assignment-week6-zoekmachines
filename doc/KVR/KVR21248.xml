<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Aptroot (VVD) aan de staatssecretaris van Financiën over BTW-problematiek. (Ingezonden 1 september 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21248
</item>
         <item attribuut="Inhoud">Vragen over regeldruk (zoals hoge BTW-tarieven) op ondernemers met veel buitenlandse orders. Indiener geeft voorbeelden uit diverse branches, zoals een recente brief van de Algemeene Schippers Vereeniging over de Europese regelgeving voor schippers die in andere EU-landen werken, en die een toename van administratieve lasten betekent.</item>
         <item attribuut="Rubriek">Bedrijfsleven en industrie (Ondernemingen) Belastingen (BTW) Belastingen (Dividendbelasting) Handel en economie (Internationale handel)</item>
         <item attribuut="Trefwoorden">Administratieve lasten BTW Internationale handel</item>
         <item attribuut="Vindplaats">Kamervragen met antwoord 2004-2005, nr. 59, Tweede Kamer</item>
         <item attribuut="Vraagnr_bij_indiening">2030420400</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Aptroot</persoon>
         </item>
         <item attribuut="Datum_reaktie">2004-09-29</item>
         <item attribuut="Datum_indiening">2004-09-01</item>
         <item attribuut="Document-id">KVR21248</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="127" allpagenumbers="127 128 129" vetnummer="2030420400" code="0405tkkvr59" lopendefooter="Tweede Kamer, vergaderjaar 2004–2005, Aanhangsel" filenaam="KVR21248" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="59" onderwerp="" indiendatum="1september 2004">
         <vrager partij="VVD" oorsprong="parlement">Aptroot</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2004-09-29">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Deelt u de mening dat de administratieve problemen met BTW van de Nederlandse schippers die ook in andere EU landen werken, moeten worden opgelost? <voetnoot nummer="1"/>Bent u bereid daartoe de regeling aan te passen, en zo ja, wanneer zal dat gebeuren? </vraag>
      <vraag nummer="2" voetnoot="2">Kunt u aangeven hoe de onterechte BTW-last voor de ondernemers, die compleet ingerichte kampeerplaatsen in het buitenland verhuren, kan worden weggenomen? <voetnoot nummer="2"/>
      </vraag>
      <vraag nummer="3" voetnoot="3">Kunt u aangeven waarom de Belastingdienst niet bereid is tot een regeling met ondernemers met veel buitenlandse orders die belastingheffing garandeert maar tegelijk de administratieve werkzaamheden beperkt? <voetnoot nummer="3"/>Bent u bereid zich in te zetten voor behoud en verdere groei van dergelijke ondernemingen, waarvoor de regeldruk een van de essentiële onderdelen van het vestigingsklimaat is? </vraag>
      <vraag nummer="4">Kunt u aangeven waarom voor enkele categorieën goederen en diensten de door de EU geboden mogelijkheid voor het verlaagde tarief niet wordt benut en of er de wens en/of de bereidheid is dat alsnog te doen? Wat zijn de budgettaire gevolgen als Nederland bijvoorbeeld diervoeding in het verlaagde tarief onderbrengt, rekening houdend met veranderende consumptie (meer kant-en-klare diervoeding)? </vraag>
      <noten afkomstig="vraag">
         <noot nummer="4"/>
         <noot nummer="1">Brief van de Algemeene Schippers Vereeniging betreffende de BTW dd. 21juni 2004 (Fin04-00276). Inhoudend dat de Europese regelgeving voor schippers die in andere Europese landen werken een toename van administratieve lasten betekent. Strijdig met de hoofdlijnen van het kabinetsbeleid</noot>
         <noot nummer="2">Tussen de Belastingdienst, het ministerie en Nederlandse verhuurders van compleet ingerichte kampeerplaatsen in het buitenland is al jaren een discussie gaande over BTW-teruggave. De in bijvoorbeeld Frankrijk betaalde BTW over de campingplaats en de energielevering is in Frankrijk noch in Nederland verrekenbaar met de BTW-heffing bij verkoop</noot>
         <noot nummer="3">Een grote internetdrukkerij krijgt per dag duizenden kleine orders voor drukwerk van particulieren en bedrijven. Betaling met creditcard. Gemiddelde ordergrootte minder dan € 25. Duizenden orders per dag. De Belastingdienst eist voor alle orders van ondernemers een volledige identificatie. Het bedrijf stelt voor om voor alle orders vanuit andere EU-landen het daar geldende BTW-tarief te berekenen. Dat betekent materieel BTW-heffing maar ook beperking van de administratieve handelingen. De Belastingdienst weigert medewerking. Het bedrijf dreigt nu noodgedwongen uit ons land te vertrekken</noot>
         <noot nummer="4">In het kader van voedselveiligheid en welzijn voor dieren valt diervoedsel in andere landen in de EU onder het verlaagde tarief. In Nederland geldt dat lage tarief wel voor veevoer maar niet voor voer voor huisdieren, op zich al verwarrend en soms aanleiding tot creatief handelen. In beide gevallen is sprake van een eerste levensbehoefte. In Nederland is door het hoge BTW-tarief sprake van relatief lage verkopen van kant-en-klaar diervoeding</noot>
      </noten>
   </vragen>
   <antwoorden aantal="4">
      <antwoord nummer="1">Ja. Een vermindering van de administratieve lasten voor het bedrijfsleven is een van de Nederlandse prioriteiten tijdens het voorzitterschap van de EU. Op het gebied van de BTW-regelgeving is dit uiteraard niet anders, maar ik teken daarbij wel aan dat het in de situaties waarop wordt gedoeld niet mogelijk is dat Nederland zelfstandig vereenvoudigingen doorvoert. De regels terzake liggen Europees vast, maar niettemin zie ik ook daar mogelijkheden tot vereenvoudiging in de toekomst. Nederland hecht in het bijzonder veel waarde aan het zogenoemde één-loketsysteem voor de BTW, dat in grote lijnen inhoudt dat Nederlandse ondernemers in Nederland elektronisch aangifte kunnen doen van de in een andere lidstaat per saldo verschuldigde BTW en mogelijk ook, dat ze deze aan de Nederlandse fiscus kunnen betalen die dan zorgt voor doorbetaling aan de lidstaat die er recht op heeft. Naar verwachting zal de Europese Commissie tijdens het Nederlandse voorzitterschap hierover een voorstel indienen. Wat Nederland betreft zou het wenselijk zijn om deze maatregel niet te beperken tot het betalen van BTW, maar ook teruggaaf van BTW te laten plaatsvinden via de Nederlandse fiscus in verband met in een andere lidstaat gedane uitgaven. De bestaande problemen rond de zogenoemde Achtste richtlijnprocedure op grond waarvan een Nederlandse ondernemer de in een andere lidstaat betaalde BTW in die betreffende lidstaat kan terugvragen zouden dan tevens worden aangepakt. Dankzij deze maatregel zouden Nederlandse ondernemers – en omgekeerd ondernemers uit andere lidstaten in hun eigen lidstaten – slechts te maken hebben met «één loket» voor de BTW, hetgeen een belangrijke stap voorwaarts zou zijn met betrekking tot het terugdringen van de administratieve lasten voor het bedrijfsleven. Ten slotte wordt onder Nederlands voorzitterschap ook gewerkt aan een compromisrichtlijn met betrekking tot de plaats van dienst. Dat zou er toe kunnen leiden dat ondernemers minder dan thans het geval is zich in een andere lidstaat hoeven te registreren, omdat de heffing van BTW wordt verlegd naar de afnemer van de dienst. </antwoord>
      <antwoord nummer="2">De verhuur van een compleet ingerichte kampeerplaats door een Nederlandse ondernemer in het buitenland is op grond van de Nederlandse BTW-regelgeving belast in Nederland. De voorbelasting die op deze verhuur betrekking heeft kan hij op zijn aangifte verrekenen. Het kan zijn dat door een andere interpretatie van de Zesde BTW-richtlijn, in het bijzonder ten aanzien van het begrip vaste inrichting in de richtlijn, de lidstaat waar de kampeerplaats is gelegen zich op het standpunt stelt dat de verhuur van de kampeerplaats is belast in die lidstaat. Om te voorkomen dat een Nederlandse ondernemer voor dezelfde prestatie dan tweemaal in de heffing zou worden betrokken, is steeds goedgekeurd dat de heffing van belasting in Nederland achterwege blijft. Ik kan niet goed zien hoe deze tegemoetkoming een onterechte BTW-last tot gevolg heeft. Ook als in de andere lidstaat voor de Nederlandse ondernemer een vrijstelling geldt voor de verhuur van kampeerplaatsen en hij de voorbelasting daardoor niet kan verrekenen, is mijns inziens geen sprake van een onterechte BTW-last. Inherent aan het toepassen van een vrijstelling is immers dat de belasting op de inkopen blijft drukken. </antwoord>
      <antwoord nummer="3">Nader is mij gebleken, dat deze vraag betrekking heeft op de verificatiemogelijkheden van een ondernemer van de door zijn afnemers in het kader van grensoverschrijdende transacties verstrekte BTW-identificatienummers. De ondernemer heeft de mogelijkheid om de juistheid van deze nummers door de Belastingdienst te laten controleren. Uit een oogpunt van bescherming van de privacy en het voorkomen van frauduleus gebruik van BTW-identificatienummers is ervoor gekozen om alleen de combinatie naam en nummer te kunnen laten verifiëren. Desgevraagd geeft de Belastingdienst aan of die combinatie juist dan wel onjuist is. In het laatste geval wordt niet vermeld wat onjuist is. Verder wordt bij massale verzoeken om verificatie door de Belastingdienst alleen vastgesteld of de ter verificatie aangeboden BTW-identificatienummers inderdaad zijn uitgegeven en nog actief zijn. Daarnaast heeft de Europese Commissie de mogelijkheid gecreëerd om BTW-identificatienummers on-line via Internet te controleren. In eerste instantie werd daarbij slechts de status van de nummers gecontroleerd. Sinds enige tijd is het echter mogelijk om bij een zogenoemde match ook de NAW-gegevens van de afnemer te vermelden. Het is aan de individuele lidstaten of zij dit voor de door hen afgegeven nummers willen. Een aantal lidstaten, waaronder België, Ierland en Zweden, heeft van deze mogelijkheid gebruik gemaakt. Op verzoek van het bedrijfsleven, en ook de bij de vraagstelling betrokken internetdrukkerij pleit daarvoor, wordt thans bezien of Nederland eveneens het ter beschikking stellen van NAW-gegevens bij de verificatie BTW-identificatienummers mogelijk zal maken. </antwoord>
      <antwoord nummer="4" voetnoot="1 2">In de notitie «Indirecte Belastingen» (brief van mijn ambtsvoorganger aan de Tweede Kamer van 14 juni 2000) <voetnoot nummer="1"/>, waarvan ik de conclusies onderschrijf, is een uitgebreide toelichting gegeven op de toepassing van het verlaagde tarief in Nederland. Nederland maakt bij de toepassing van dat tarief al een zeer ruim gebruik van de mogelijkheden die de zogenoemde Zesde BTW-richtlijn op dit gebied aan de EU-lidstaten geeft. <voetnoot nummer="2"/>Voor de BTW geldt dat toepassing van het algemene tarief de hoofdregel is, toepassing van een verlaagd tarief de uitzondering. Op grond van de genoemde richtlijn mogen de lidstaten, zonder daar overigens verplicht toe te zijn, alleen een verlaagd tarief toepassen op een limitatief aantal opgesomde categorieën prestaties. Er is in Nederland nog maar een beperkt aantal (deel)prestaties waarop niet het verlaagde tarief wordt toegepast, terwijl dat van «Brussel» wel zou mogen. Uit de genoemde notitie kwam naarvoren dat zich bij de toepassing van het verlaagde tarief geen echte structurele knelpunten voordoen. De notitie is besproken in een algemeen overleg met de Vaste Commissie voor Financiën op 11 oktober 2000. Naar aanleiding van dat overleg zijn commerciële sportaccommodaties onder het verlaagde tarief gebracht, en is de reikwijdte van dat tarief ten aanzien van enkele medische hulpmiddelen verruimd. Het binnenlandse personenvervoer door de lucht is overgebracht van het verlaagde naar het algemene tarief. Toepassing van het verlaagde tarief waar dat op grond van de richtlijn mogelijk is, is veelal gebaseerd op historische gronden en op politiek/maatschappelijke, pragmatische en budgettaire afwegingen. Omdat zich, zoals gezegd, geen structurele knelpunten voordoen betreffende de reikwijdte van het verlaagde tarief, en gelet op de huidige budgettaire situatie en de daarbij behorende prioriteitsstelling, is er nu geen aanleiding te komen tot een verdere vergroting van de huidige ruime toepassing van het verlaagde tarief. Destijds werd het budgettaire verlies van het onder het verlaagde tarief brengen van diervoeding geraamd op f 110 mln. </antwoord>
      <noten afkomstig="antwoord">
         <noot nummer="1">Tweede Kamer, Kamerstuk 27 222, nr. 1</noot>
         <noot nummer="2">Een overzicht van de BTW-tarieven binnen de EU is te vinden op: http:/europa.eu.int/comm/taxation_customs/publications/info_doc.info_doc.htm</noot>
      </noten>
   </antwoorden>
</kvr>
