<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van de leden Vermeij en Roefs (beiden PvdA) aan de ministers van
Volkshuisvesting, Ruimtelijke Ordening en Milieubeheer en van Verkeer en
Waterstaat over het beschermen van het landschap langs de snelweg. (Ingezonden
22 april 2008); Antwoord</item>
         <item attribuut="Bestand">15Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32091</item>
         <item attribuut="Inhoud">Vragen naar aanleiding van een artikel in het NRC van 5 april 2008
over het beschermen van het landschap langs de snelweg. De indieners vragen
aan de ministers op welke wijze zij de landschapsvensters, zoals opgenomen in
de structuurvisie snelwegpanorama's, gaan beschermen tegen oprukkende
bedrijventerreinen en andere bebouwing.</item>
         <item attribuut="Rubriek">Natuur (Landelijke gebieden)
Verkeer, vervoer en waterstaat (Wegen)</item>
         <item attribuut="Trefwoorden">Natuurbescherming
Wegen</item>
         <item attribuut="Vindplaats">Kamervragen met antwoord 2007-2008, nr. 2459, Tweede Kamer</item>
         <item attribuut="Vraagnr_bij_indiening">2070818570</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer
(VROM)</item>
         <item attribuut="Indiener">
            <persoon partij="PvdA">Vermeij</persoon>
            <persoon partij="PvdA">Roefs</persoon>
         </item>
         <item attribuut="Datum_reaktie">2008-05-20</item>
         <item attribuut="Datum_indiening">2008-04-22</item>
         <item attribuut="Document-id">KVR32091</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5043" allpagenumbers="5043 5044" vetnummer="2070818570" code="0708tkkvr2459" lopendefooter="Tweede Kamer, vergaderjaar 2007–2008, Aanhangsel" filenaam="KVR32091" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2459" onderwerp="" indiendatum="2008-04-22">
         <vrager partij="PvdA" oorsprong="parlement">Vermeij</vrager>
         <vrager partij="PvdA" oorsprong="parlement">Roefs</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2008-05-20">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht «Open landschap snelweg een illusie» en het bijbehorende achtergrondartikel «A4 de drukste weg van Nederland»? <voetnoot nummer="1"/>
      </vraag>
      <vraag nummer="2">Deelt u de mening van de toekomstig Rijksadviseur voor de Infrastructuur, dat plannen om het landschap langs de snelweg te beschermen een illusie zijn? </vraag>
      <vraag nummer="3">Op welke wijze gaat u de landschapsvensters, zoals opgenomen in de structuurvisie snelwegpanorama’s, beschermen tegen oprukkende bedrijventerreinen en andere bebouwing? </vraag>
      <vraag nummer="4">Hoe beoordeelt u de plannen van de toekomstige Rijksbouwmeester voor de Infrastructuur om het aantal op- en afritten te beperken? Welke verkeerseffecten zijn hiervan te verwachten? </vraag>
      <noten afkomstig="vraag">
         <noot nummer="1" datum="2008-04-5" bron="NRC">NRC, 5 april 2008</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">In het betreffende artikel waaraan u refereert, heeft de toekomstig Rijksadviseur voor de Infrastructuur aandacht gevraagd voor fundamentele problemen die in zijn ogen de oorzaak zijn van de verrommeling van de snelwegomgeving. Hij duidt met name op de hoeveelheid afslagen en het onderliggend parallelle wegennet, die er vaak de oorzaak van zijn dat de snelwegomgeving in hoog tempo verstedelijkt en waardoor het zicht op waardevolle landschappen verminderd wordt. In zijn werkprogramma is hij voornemens deze onderliggende problematiek tot onderwerp van zijn werkzaamheden te maken. In een toelichtend gesprek heeft de toekomstig Rijksadviseur wel degelijk zijn waardering uitgesproken over de aanpak van de snelwegpanorama’s om weer grip te krijgen op deze problematiek. Hij gaf aan ongelukkig te zijn met het citaat dat uit de context is gehaald. Overigens ondersteunt ook het huidige College van Rijksadviseurs het voornemen van een structuurvisie voor de snelwegomgeving met daarin aandacht voor de snelwegpanorama’s. </antwoord>
      <antwoord nummer="3">Bovenal wil ik bij provincies de ontwikkeling van integrale visies op de snelwegomgeving verder stimuleren. Dit in aansluiting op de goede voorbeelden zoals de provincie Overijssel momenteel ontwikkelt voor de A1 en zoals de provincie Zeeland dit heeft uitgewerkt voor de A58. In het bijzonder vraag ik daarbij aandacht voor de snelwegpanorama’s als kwetsbare, open gebieden met bijzondere landschapswaarden. Provincies kunnen binnen de eigen integrale visie op de snelwegomgeving snelwegpanorama’s aanwijzen en beschermen. Ik zal ook zelf een aantal specifieke gebieden als snelwegpanorama’s van nationaal belang gaan selecteren. Dit gebeurt na overleg met de provincies en gemeenten over de definitieve selectie en de wijze van bescherming van deze gebieden. Ik wil in ieder geval duidelijk beleid en helderheid over de planologische bescherming van het landschap. Ik zal bezien hoe het beleid voor de nationale snelwegpanorama’s binnen het beleid voor de nationale landschappen gestalte kan krijgen. Ik zal u de structuurvisie voor de snelwegomgeving na de zomer van 2008 toezenden. </antwoord>
      <antwoord nummer="4">De beleidslijn van het Ministerie van Verkeer en Waterstaat ten aanzien van aansluitingen (op- en afritten van rijkswegen) hetgeen met medewerking van de koepelorganisaties tot stand is gekomen, is er op gericht de samenwerking tussen betrokkenen te verbeteren (overheden en private partijen). Dit geschiedt onder meer door het gezamenlijk doorlopen van een zorgvuldig proces voor aanpassing, aanleg of afsluiting. Aansluitingen worden niet langer op zichzelf beschouwd, maar in een bredere context van bereikbaarheid in de regio, waarbij onderlinge afstemming tussen gemeenten plaats dient te vinden. Het rijk voert een terughoudend beleid ten aanzien van nieuwe aansluitingen. Deze aanpak kan de kwaliteit van de ruimtelijke inrichting versterken omdat zo tot een regionaal afgewogen invulling van de ruimte wordt gekomen. Tevens kan zo tot een afgewogen infrastructuurbeleid worden gekomen, waarbij zowel de nationale als de regionale bereikbaarheidsdoelstellingen optimaal kunnen worden betrokken. </antwoord>
      <noten afkomstig="antwoord"/>
   </antwoorden>
</kvr>
