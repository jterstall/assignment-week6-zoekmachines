<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Atsma, Mastwijk en Van Lith (allen CDA) aan de ministers van Volkshuisvesting, Ruimtelijke Ordening en Milieubeheer, van Landbouw, Natuur en Voedselkwaliteit, van Economische Zaken en van Verkeer en Waterstaat over de gevolgen van de ontwerp-PKB voor de activiteiten in het Waddengebied. (Ingezonden 17 november 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24571
</item>
         <item attribuut="Inhoud">In het concept-PKB is de voorwaarde opgenomen dat het op en bij het wad 's nachts donker moet zijn. Dit heeft beperkende gevolgen voor de tuinbouw en waarschijnlijk ook voor andere sectoren, zoals toerisme, recreatie en havenactiviteiten.</item>
         <item attribuut="Rubriek">Landbouw (Tuinbouw) Milieu (Hinder) Natuur (Natuurmonumenten) Ruimtelijke ordening en infrastructuur (Kustgebieden) Ruimtelijke ordening en infrastructuur (PKB's)</item>
         <item attribuut="Trefwoorden">Hinder Natuurbescherming PKB's Tuinbouw Waddenzee</item>
         <item attribuut="Vindplaats">Kamervragen met antwoord 2005-2006, nr. 585, Tweede Kamer</item>
         <item attribuut="Vraagnr_bij_indiening">2050603250</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Atsma</persoon>
            <persoon partij="CDA">Mastwijk</persoon>
            <persoon partij="CDA">Van Lith</persoon>
         </item>
         <item attribuut="Datum_reaktie">2005-12-20</item>
         <item attribuut="Datum_indiening">2005-11-17</item>
         <item attribuut="Document-id">KVR24571</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1247" allpagenumbers="1247 1248" vetnummer="2050603250" code="0506tkkvr585" lopendefooter="Tweede Kamer, vergaderjaar 2005–2006, Aanhangsel" filenaam="KVR24571" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="585" onderwerp="" indiendatum="2005-11-17">
         <vrager partij="CDA" oorsprong="parlement">Atsma</vrager>
         <vrager partij="CDA" oorsprong="parlement">Mastwijk</vrager>
         <vrager partij="CDA" oorsprong="parlement">Van Lith</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer, van Landbouw, Natuur en Voedselkwaliteit, van Economische Zaken en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2005-12-20">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder>de ministers van Landbouw, Natuur en Voedselkwaliteit, van Economische Zaken en van de staatssecretaris van Verkeer en Waterstaat</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel «Duister wad plaagt tuinbouw»? <voetnoot nummer="1"/>
      </vraag>
      <vraag nummer="2">Is het waar dat er inmiddels sprake is van een concept-PKB Waddenzee? Zo ja, wanneer wordt dit concept naar de Kamer gestuurd? </vraag>
      <vraag nummer="3">Wat zijn de gevolgen voor de glastuinbouw in het Waddengebied in Fryslân, Groningen en Noord-Holland van de in deze concept-PKB opgenomen voorwaarde dat het op en bij het wad ’s nachts donker moet zijn? Heeft een (nul)meting van lichtvervuiling plaatsgevonden? </vraag>
      <vraag nummer="4">Heeft de duisternisbepaling ook gevolgen voor andere sectoren als toerisme en recreatie en havenactiviteiten, de beveiliging van de Waddenzee, de veerboten, reclame en de sportvelden? </vraag>
      <vraag nummer="5">In hoeverre wordt met de nieuwe PKB aangesloten bij het convenant dat de tuinbouwsector en de Stichting Natuur en Milieu aangaande afscherming van lichtuitstoot naar boven hebben afgesloten? </vraag>
      <vraag nummer="6">Bent u bereid te bevorderen dat de toekomstige PKB Waddenzee geen nieuwe beperkingen oplegt bovenop de bestaande regelgeving aan wonen, werken en recreëren in het Waddengebied? Zo neen, waarom niet? Waar worden aanvullende beperkingen voorgesteld? </vraag>
      <noten afkomstig="vraag">
         <noot nummer="1" datum="2005-11-5" bron="Leeuwarder Courant">Leeuwarder Courant, 5 november 2005</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Momenteel wordt gewerkt aan een concept aangepast deel 3 pkb Derde Nota Waddenzee (pkb). Volgens de planning wordt dit concept vlak voor de kerst van dit jaar vastgesteld door het kabinet. De inspraak over deze pkb, op grond van de uitgevoerde passende beoordeling (pb) en strategische milieubeoordeling (smb), start in januari 2006. Tijdens de inspraakperiode zal bestuurlijk overleg plaatsvinden en zullen adviezen worden uitgebracht door de Raad voor de Wadden en de Commissie m.e.r. (naar aanleiding van de smb). Gelijktijdig met de verzending voor inspraak zal deze pkb worden verzonden aan de Tweede Kamer. De resultaten van inspraak, advisering en bestuurlijk overleg zullen worden verwerkt in het aangepast pkb deel 3 dat ik voor de zomer van 2006 aan de Tweede Kamer zal aanbieden. </antwoord>
      <antwoord nummer="3">Glastuinbouw blijft ook in het waddengebied mogelijk. Het kabinet zet zich in om verstoring van de nachtelijke duisternis door grootschalige lichthinder in het waddengebied van bijvoorbeeld kassencomplexen te reduceren (mede gebaseerd op de motie Van Wijmen c.s., Tweede Kamerstuk 2001–2002, 26 431, nr. 41). In het Besluit Glastuinbouw (AmvB, 1 april 2002) zijn landelijk regels gesteld aan zijafscherming (95% reductie op 10 meter afstand). Ook heeft de sector zelf met de Stichting Natuur en Milieu een convenant afgesloten, zie antwoord 5). Duisternis is als één van de te beschermen en te behouden kenmerken voor de duurzame instandhouding en ontwikkeling van de Waddenzee in de concept pkb benoemd. Dit betekent dat dit kenmerk verankerd dient te worden via planologische doorwerking van het pkb beleid en bij vergunningverlening voor projecten in de Waddenzee en via de externe werking daarbuiten. Er heeft geen nulmeting van lichtvervuiling plaatsgevonden. </antwoord>
      <antwoord nummer="4">Zie ook het antwoord op 3. Het beleid heeft betrekking op alle mogelijke bronnen van grootschalige lichthinder. Dit betekent echter niet dat activiteiten die grootschalig lichthinder veroorzaken niet meer mogelijk zijn. Wel moeten er, met behulp van de best beschikbare techniek, mitigerende maatregelen worden genomen. Menselijke ingrepen gericht op de waarborging van de veiligheid van bewoners en gebruikers van het waddengebied zijn van bovengeschikt belang, ook wanneer hier lichthinder uit voortkomt. Indien mitigerende maatregelen redelijkerwijs mogelijk zijn worden deze ook toegepast in het geval de lichthinder functioneel is vanuit veiligheidsoverwegingen. </antwoord>
      <antwoord nummer="5">Evenals de nieuwe pkb heeft ook het bedoelde convenant tot doel de lichthinder, zoveel als redelijkerwijs mogelijk, te beperken dan wel terug te dringen. De tuinbouwsector en Stichting Natuur en Milieu zijn een convenant overeengekomen waarin is afgesproken dat in 2008 in alle kassen gedurende de hele nacht lichtafscherming van minimaal 95% aanwezig is. In een stapsgewijze aanpak wordt daar naar toegewerkt. Onderdelen van dit convenant zouden in de toekomst in het Besluit Glastuinbouw kunnen worden opgenomen. In dit besluit zijn al regels gesteld voor zijafscherming. Aangezien de Waddenzee een uniek gebied met unieke kenmerken is, waarvan duisternis er één is, wordt in de nieuwe pkb de duisternis beschermd (zie antwoord 3). </antwoord>
      <antwoord nummer="6">In de pkb geeft het kabinet aan belangrijke waarde te hechten aan menselijk medegebruik van het waddengebied. Ten opzichte van de vigerende pkb is de nieuwe pkb in dezen niet veranderd. Wel zal het beleid geactualiseerd en op een aantal punten aangepast worden. In de nieuwe pkb heb ik ook instrumenten genoemd voor een offensief en ontwikkelingsgericht beleid. Ik doel hierbij op het waddenfonds en het gezamenlijk met de regionale overheden uit te werken integrale Beheer- &amp; Ontwikkelingsplan Waddengebied (B&amp;O-plan). Aan het B&amp;O-plan is een Maatregelenprogramma Waddenzee gekoppeld, waarin de betrokken overheden gezamenlijk de projecten en activiteiten programmeren waarmee wordt toegewerkt naar realisatie van het ontwikkelingsperspectief voor het waddengebied. Ik hoop het kabinetsstandpunt, verwoord in het aangepaste pkb deel 3 Derde Nota Waddenzee nog voor de zomer van 2006 met u te kunnen bespreken. </antwoord>
      <noten afkomstig="antwoord"/>
   </antwoorden>
</kvr>
