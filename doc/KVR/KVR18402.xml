<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hofstra en Aptroot (beiden VVD), Van Haersma Buma en De Nerée tot Babberich (beiden CDA) aan de minister en de staatssecretaris van Verkeer en Waterstaat en de staatssecretaris van Financiën over BTW-heffing over vervoerscontracten in het openbaar vervoer. (Ingezonden 11 juni 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18402
</item>
         <item attribuut="Inhoud">Vragen over de opvatting van de Belastingdienst dat decentrale overheden BTW zouden moeten betalen over de rijksbijdrage openbaar vervoer, die gebruikt wordt om vervoerscontracten met openbaar vervoerbedrijven af te sluiten.</item>
         <item attribuut="Rubriek">Belastingen (BTW) Verkeer, vervoer en waterstaat (Openbaar vervoer)</item>
         <item attribuut="Trefwoorden">BTW Openbaar vervoer</item>
         <item attribuut="Vindplaats">Kamervragen met antwoord 2002-2003, nr. 1827, Tweede Kamer</item>
         <item attribuut="Vraagnr_bij_indiening">2020312980</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Hofstra</persoon>
            <persoon partij="VVD">Aptroot</persoon>
            <persoon partij="CDA">Van Haersma Buma</persoon>
            <persoon partij="CDA">De Nerée tot Babberich</persoon>
         </item>
         <item attribuut="Datum_reaktie">2003-08-28</item>
         <item attribuut="Datum_indiening">2003-06-11</item>
         <item attribuut="Document-id">KVR18402</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3829" allpagenumbers="3829 3830" vetnummer="2020312980" code="0203tkkvr1827" lopendefooter="Tweede Kamer, vergaderjaar 2002–2003, Aanhangsel" filenaam="KVR18402" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1827" onderwerp="" indiendatum="2003-06-11">
         <vrager partij="VVD" oorsprong="parlement">Hofstra</vrager>
         <vrager partij="VVD" oorsprong="parlement">Aptroot</vrager>
         <vrager partij="CDA" oorsprong="parlement">Van Haersma Buma</vrager>
         <vrager partij="CDA" oorsprong="parlement">De Nerée tot Babberich</vrager>
         <vraagt-aan>de minister en de staatssecretaris van Verkeer en Waterstaat en de staatssecretaris van Financiën</vraagt-aan>
      </vraagdata>
      <antwoorddata antwoorddatum="28 augustus 2003), zie ook Aanhangsel Handelingen nr. 1584, vergaderjaar 2002–2003">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de staatssecretarissen van Verkeer en Waterstaat en van Financiën</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Is het u bekend dat de Belastingdienst van mening is dat over de rijksbijdrage voor het OV, die door het rijk aan de decentrale overheden wordt uitgekeerd, die op hun beurt contracten sluiten met vervoerders, BTW moet worden geheven? Geldt dit ook voor openbaar vervoer dat zonder aanbestedingsprocedure wordt uitgevoerd? </vraag>
      <vraag nummer="2">Is het waar dat de inspecteur van belasting te Utrecht van mening is dat openbaar vervoerbedrijven rechtstreeks een prestatie leveren aan de reizigers en niet aan de overheid, zodat BTW-compensatie via het BTW-compensatiefonds niet van toepassing kan zijn? Deelt u de mening dat compensatie uit dit fonds niet mogelijk is en acht u dit wenselijk? </vraag>
      <vraag nummer="3">Op welke juridische basis denkt de belastingdienst BTW te gaan heffen en gaat dit gebeuren op alle subsidies die de overheid verstrekt? </vraag>
      <vraag nummer="4">Vanaf wanneer is de belastingdienst voornemens BTW te gaan heffen over de overheidsbijdrage aan het openbaar vervoer? Klopt het dat het hoge BTW-tarief van 19% zal worden toegepast? </vraag>
      <vraag nummer="5">Deelt u het standpunt van de belastingdienst Utrecht? Zo ja, waarom? Zo neen, welke stappen gaat u ondernemen om te voorkomen dat openbaar vervoerbedrijven BTW moeten gaan betalen over de overheidsbijdrage voor het openbaar vervoer? </vraag>
      <vraag nummer="6">Worden concessies op de contractsectorlijnen van het spoor BTW-plichtig? </vraag>
      <vraag nummer="7">Kunt u inzichtelijk maken om welke bedragen het mogelijk gaat? Kan zowel het totale bedrag aan BTW worden gegeven, dat hiermee gemoeid is, alsmede een overzicht van de bedragen per openbaar vervoermodaliteit (bus, tram, trein, metro en boot)? Op welke manier moeten de openbaar vervoerbedrijven dit opvangen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1 t/m 5">Ingevolge de Wet personenvervoer 2000 zijn provincies, kaderwetgebieden en een aantal gemeenten verantwoordelijk voor het aan vervoerbedrijven verlenen van concessies voor het regionaal en lokaal openbaar vervoer. De bekostiging daarvan vindt geheel dan wel grotendeels plaats uit de rijksbijdrage OV die het ministerie van Verkeer en Waterstaat aan provincies, kaderwetgebieden en een aantal gemeenten verstrekt. De verstrekking van deze rijksbijdrage aan de betrokken decentrale overheden geeft geen aanleiding tot BTW-heffing. Bij het verlenen van concessies door decentrale overheden aan openbaarvervoerbedrijven kan BTW-heffing wel aan de orde zijn, ook als de concessieverlening zonder aanbesteding tot stand komt. Omdat enige jaren geleden al werd voorzien dat de Wet personenvervoer 2000 er toe zou leiden dat BTW-heffing aan de orde zou komen bij het verlenen van concessies door decentrale overheden aan openbaarvervoerbedrijven, zijn daarover toen afspraken gemaakt tussen de ministeries van Verkeer en Waterstaat en Financiën. Die afspraken houden in dat eventuele BTW-heffing op openbaarvervoerovereenkomsten en -concessies door het Rijk zal worden gecompenseerd. Deze compensatie aan de betrokken decentrale overheden zal plaatsvinden via het BTW-compensatiefonds, dan wel – indien het BTW-compensatiefonds daartoe geen mogelijkheid biedt – via de begroting van het ministerie van Verkeer en Waterstaat. Het ministerie van Verkeer en Waterstaat wordt voor de eventuele compensatie via zijn begroting gecompenseerd door het ministerie van Financiën. (Gemeenten, provincies en kaderwetgebieden krijgen op grond van de Wet BTW-compensatiefonds compensatie voor de door hen betaalde BTW, mits die aan hen in rekening is gebracht voor leveringen en diensten die aan hen zijn bewezen en ook door hen worden gebruikt voor handelingen als overheid casu quo als niet-BTW-ondernemer.) In een tweetal situaties is BTW-heffing aan de orde. In de eerste plaats is dat het geval als de bijdrage die de concessieverlener aan het openbaarvervoerbedrijf verleent, in feite is aan te merken als een (deel van de) vergoeding voor een prestatie van dat bedrijf aan de reiziger. Hierbij geldt dan het verlaagde BTW-tariefvan 6 percent omdat deze prestatie van het openbaarvervoerbedrijf is aan te merken als het vervoer van personen. In die situatie biedt het BTW-compensatiefonds geen mogelijkheid tot compensatie omdat er sprake is van een prestatie aan de reizigers en niet aan de betrokken decentrale overheid. Er zal echter, gelijk wij hiervóór hebben aangegeven, wel compensatie plaatsvinden via de begroting van het ministerie van Verkeer en Waterstaat. In de tweede plaats is het mogelijk dat een openbaarvervoerbedrijf, naast het vervoer van personen, een afzonderlijke prestatie verricht jegens de decentrale overheid. In nogal wat situaties verplichten de openbaarvervoerbedrijven zich namelijk tegenover de decentrale overheid om – tegen betaling – zorg te dragen voor openbaar vervoer op een afgesproken niveau. Ten aanzien van die prestatie geldt het algemene BTW-tarief van 19 percent. Omdat in deze situatie sprake is van een prestatie aan de betrokken decentrale overheid, die door deze wordt gebruikt in haar hoedanigheid van overheid, komt deze BTW in aanmerking voor compensatie op de voet van de Wet op het BTW-compensatiefonds. In welke gevallen BTW is verschuldigd, is uiteindelijk ter beoordeling aan de bevoegde belastinginspecteur. Deze heeft met de betrokken openbaarvervoerbedrijven inmiddels afspraken gemaakt over de door hen te overleggen informatie opdat kan worden beoordeeld of en zo ja, in welke gevallen BTW is verschuldigd. Verder zal hij daarbij beoordelen wat het karakter is van de eventueel met BTW te belasten prestatie (vervoer van personen dan wel een andere prestatie). Deze beslissingen van de belastinginspecteur staan overigens los van de wijze waarop vervolgens door de rijksoverheid inhoud wordt gegeven aan het hiervóór vermelde uitgangspunt dat de OV-concessieverleners zullen worden gecompenseerd voor de gevolgen van eventuele BTW-heffing over de aan de OV-concessies verbonden bijdragen. </antwoord>
      <antwoord nummer="6">De belastinginspecteur heeft al eerder uitgesproken dat de betrokken openbaarvervoerbedrijven over de vergoeding voor de contractsectorlijnen BTW in rekening moeten brengen (aan het ministerie van Verkeer en Waterstaat). Het ministerie van Verkeer en Waterstaat wordt hiervoor door het ministerie van Financiën gecompenseerd. </antwoord>
      <antwoord nummer="7">Uit het voorgaande blijkt dat de openbaarvervoerbedrijven, noch de concessieverleners een materieel nadeel zullen ondervinden van eventuele BTW-heffing, gezien de bestaande compensatieafspraken. Eventuele BTW-heffing leidt dus niet tot aantasting van het voorzieningenniveau in het openbaar vervoer. </antwoord>
      <noten afkomstig="antwoord"/>
   </antwoorden>
</kvr>
