<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Smits en Noorman-Den Uyl (beiden PvdA) aan de minister van Sociale Zaken en Werkgelegenheid en de staatssecretaris van Volksgezondheid, Welzijn en Sport over het actief bij elkaar brengen door het CWI van vacatures van budgethouders met een persoonsgebonden budget (PGB) in de zorg en werkzoekenden. (Ingezonden 8 mei 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17897
</item>
         <item attribuut="Inhoud">Budgethouders van een PGB zouden grote moeite hebben om personeel te vinden. Het Centrum voor Werk en Inkomen (CWI) kan hierin bemiddelen.</item>
         <item attribuut="Rubriek">Arbeid (Arbeidsbemiddeling) Arbeid (Werkloosheidsbestrijding) Gezondheidszorg (Patiënten)</item>
         <item attribuut="Trefwoorden">Arbeidsbemiddeling Patiënten Werkloosheidsbestrijding</item>
         <item attribuut="Vindplaats">Kamervragen met antwoord 2002-2003, nr. 1385, Tweede Kamer</item>
         <item attribuut="Vraagnr_bij_indiening">2020311310</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Smits</persoon>
            <persoon partij="PvdA">Noorman-Den Uyl</persoon>
         </item>
         <item attribuut="Datum_reaktie">2003-06-10</item>
         <item attribuut="Datum_indiening">2003-05-08</item>
         <item attribuut="Document-id">KVR17897</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2891" allpagenumbers="2891 2892" vetnummer="2020311310" code="0203tkkvr1385" lopendefooter="Tweede Kamer, vergaderjaar 2002–2003, Aanhangsel" filenaam="KVR17897" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1385" onderwerp="" indiendatum="2003-05-8">
         <vrager partij="PvdA" oorsprong="parlement">Smits</vrager>
         <vrager partij="PvdA" oorsprong="parlement">Noorman-Den Uyl</vrager>
         <vraagt-aan>de minister van Sociale Zaken en Werkgelegenheid en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-06-10">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Bent u ervan op de hoogte dat budgethouders van een persoonsgebonden budget (PGB) in de zorg grote moeite hebben om voldoende personeel te vinden vanwege onvoldoende aanbod op de arbeidsmarkt? </vraag>
      <vraag nummer="2">Deelt u de indruk dat weinig budgethouders hun vacatures aanmelden bij het Centrum voor Werk en Inkomen (CWI), terwijl het CWI hier wel in kan bemiddelen? </vraag>
      <vraag nummer="3">Op welke manier worden budgethouders geïnformeerd over mogelijkheden om personeel te vinden en de specifieke mogelijkheid van inschrijving bij het (CWI)? </vraag>
      <vraag nummer="4">Wilt u de CWI’s vragen om budgethouders actief te benaderen om zich als werkgever met hun vacatures in te schrijven bij het CWI? </vraag>
      <vraag nummer="5">Wilt u de CWI’s aanmoedigen om werkzoekenden deze banen aan te bieden om zo vraag en aanbod op de arbeidsmarkt bij elkaar te brengen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Er zijn ongeveer 50 000 budgethouders. De wijze waarop budgethouders hun zorg inkopen, valt grofweg uiteen in vier categorieën: 1. budgethouders die een zorgovereenkomst afsluiten met zorginstellingen (ongeveer 26%). 2. budgethouders die een zorgovereenkomst afsluiten met een freelancer respectievelijk een partner of een inwonend familielid (ongeveer 24%). 3. budgethouders die een zorgovereenkomst afsluiten met een zorgverlener die maximaal twee dagen per week voor de budgethouder werkt (ongeveer 44%). In dat geval is de budgethouder werkgever «in beperkte omvang» en is de zorgverlener niet verzekerd voor de sociale verzekeringswetten. 4. budgethouders die een zorgovereenkomst afsluiten met een zorgverlener die op meer dan twee dagen per week voor de budgethouder werkt (ongeveer 6%). In dat geval is de budgethouder werkgever «in volle omvang» en is de zorgverlener verzekerd voor de sociale verzekeringswetten. Bij de twee eerstgenoemde categorieën gaat het om zorgovereenkomsten die aangeduid worden als overeenkomsten van opdracht, waarbij de budgethouder geen werkgever maar opdrachtgever is. Het gaat dus in dit geval concreet om de derde en vierde categorie, waarbij het overgrote deel van de budgethouders een zorgovereenkomst heeft afgesloten met één of meer zorgverleners die maximaal twee dagen per week voor de budgethouder werkt. Uit een recente bestedingsrapportage van de Sociale Verzekeringsbank over de regeling PGB oude stijl 2002 blijkt dat 81,7% van de toegekende budgetten ook daadwerkelijk is besteed. Dit percentage kan naar verwachting nog enigszins stijgen, omdat budgethouders nog declaraties kunnen indienen over 2002. De voorzichtige conclusie zou dan ook kunnen zijn dat de budgethouders, waarvan wordt verondersteld dat die moeite hebben om geschikt personeel te vinden, er desondanks in overwegende mate in slagen om in de zorgbehoefte cq. de personeelsbehoefte te voorzien. Voorts is het een bekend gegeven dat de meeste budgethouders in kleine kring (familie, vrienden, bekenden) op zoek gaan naar personeel en daar ook meestal in slagen. Bovendien heeft de budgethoudersvereniging Per Saldo een Hulpgids uitgegeven om het zoeken naar hulp zowel landelijk als regionaal te vereenvoudigen. Van deze hulpgids zal Per Saldo elk half jaar een vernieuwde versie uitgeven, waarin wijzigingen of nieuwe deelnemers zullen worden opgenomen. Verder zijn er vele informele kanalen om personeel te vinden (regionale dagbladen, huis-aan-huisbladen, advertenties anderszins, internet). Ik heb dan ook de indruk dat het veronderstelde probleem zich niet op uitgebreide schaal zal voordoen. </antwoord>
      <antwoord nummer="2">Zie ook mijn antwoord op vraag 1. Ik deel uw indruk dat weinig budgethouders hun vacatures aanmelden bij het CWI. Een verklaring hiervoor kan zijn dat het grootste deel van de budgethouders andere wegen bewandelt om in de behoefte aan zorgpersoneel te voorzien en daarin ook lijkt te slagen. </antwoord>
      <antwoord nummer="3">Naast de onder antwoord 1 genoemde Hulpgids van Per Saldo worden budgethouders in de brochure «Op zoek naar een hulpverlener» die de Sociale Verzekeringsbank en Per Saldo samen hebben opgesteld, geïnformeerd over de mogelijkheden om personeel te vinden. Het CWI wordt daarin als één van de mogelijkheden genoemd waar budgethouders naar hulpverleners kunnen zoeken. Daarnaast zal ik het CVZ verzoeken de voorlichtingsbrochure «Persoonsgebonden budget, zelf zorg inkopen in 8 stappen» op dit punt aan te vullen. </antwoord>
      <antwoord nummer="4 en 5">Praktisch gezien is het nagenoeg onuitvoerbaar voor het CWI om budgethouders actief te benaderen om zich als werkgever met hun vacature in te schrijven bij het CWI. Actieve benadering van budgethouders door het CWI ligt niet in de rede. Het CWI heeft wel als taak om werkgevers te ondersteunen bij het zoeken naar personeel. Daar waar er zich mogelijkheden tot matching aanbieden voor bij voorbeeld herintredende vrouwen zal CWI de vacatures onder de aandacht brengen van werkzoekenden. Daarnaast is registratie binnen werk.nl natuurlijk ook altijd mogelijk. </antwoord>
      <noten afkomstig="antwoord"/>
   </antwoorden>
</kvr>
