<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Esselink (CDA) over beoordeling van proefstalsystemen. (Ingezonden 11 april 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3224
</item>
         <item attribuut="Inhoud">Betreft proefstalsystemen 'Groen label' als bedoeld in de gewijzigde Uitvoeringsregeling ammoniak en veehouderij (Stcrt. 1996, 49), lopende milieuvergunningaanvragen en de circulaire over stankhinder (stankcirculaire).</item>
         <item attribuut="Rubriek">Milieu (Verzuring) Veeteelt (Organische mest) Veeteelt (Veehouderij)</item>
         <item attribuut="Trefwoorden">Geurhinder Milieuvergunningen Organische mest Veehouderij Verzuring</item>
         <item attribuut="Vindplaats">Kamervragen met antwoord 1995-1996, nr. 1264, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="CDA">Esselink</persoon>
         </item>
         <item attribuut="Datum_reaktie">1996-06-10</item>
         <item attribuut="Datum_indiening">1996-04-11</item>
         <item attribuut="Document-id">KVR3224</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2569" allpagenumbers="2569 2570" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1264" onderwerp="" indiendatum="1996-04-11">
         <vrager partij="CDA" oorsprong="parlement">Esselink</vrager>
         <vraagt-aan/>
      </vraagdata>
      <antwoorddata antwoorddatum="10 juni 1996). Zie ook aanhangsel handelingen nr. 1042, vergaderjaar 1995–1996">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de minister van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Hoeveel aanvragen zijn er inmiddels ontvangen voor beoordeling van proefstalsystemen «Groen label», als bedoeld in de gewijzigde uitvoeringsregeling ammoniak en veehouderij van 8 maart jl.? Wat is uw oordeel over deze voorgelegde systemen? </vraag>
      <vraag nummer="2">Is de gewijzigde uitvoeringsregeling niet van toepassing op lopende milieuvergunningaanvragen? Zo ja, wat is daarvan de reden? </vraag>
      <vraag nummer="3">Wat is de stand van zaken bij de herziening c.q. intrekking van de circulaire van de minister van Volkshuisvesting, Ruimtelijke Ordening en Milieubeheer inzake de regeling in de milieuvergunning van stankhinder vanuit de veehouderij? </vraag>
      <vraag nummer="4">In welke mate stagneert de verlening van milieuvergunningen ten gevolge van de doorwerking in procedures van deze volstrekt achterhaalde «stankcirculaire»? </vraag>
      <vraag nummer="5">Wordt bij de herziening c.q. intrekking van deze circulaire ook rekening gehouden met de aangepaste stankhinder vanuit Groene label-stalsystemen en met de gewijzigde opvattingen in meer algemene zin van het Rijk met betrekking tot geur- en stankhinder? </vraag>
      <vraag nummer="6">Zal de gewijzigde opvatting over stankhinder vanuit de veehouderij ook van toepassing zijn op lopende milieuvergunningaanvragen? </vraag>
      <vraag nummer="7">Hoeveel tijd is gemoeid met het aanvragen van een nieuwe milieuvergunning gegeven het feit, dat sommige actiegroepen bijna altijd tot in hoogste instantie bezwaar maken tegen elke aanvraag voor een milieuvergunning in de veehouderij? </vraag>
      <vraag nummer="8">Bent u bereid te bevorderen, dat de nieuwste inzichten met betrekking tot ammoniakemissie en stankhinder in relatie tot stalsystemen met onmiddellijke ingang doorwerken, ook in lopende vergunningaanvragen, indien aan de voorwaarde wordt voldaan, dat een dergelijke doorwerking zowel het algemeen belang (afname ammoniakemissie en stankhinder) als het belang van de vergunningaanvrager dient? </vraag>
      <vraag nummer="9">Heeft een gemeentebestuur, als bevoegd gezag op grond van de Wet milieubeheer, de ruimte om in de situatie als bedoeld in de vorige vraag, de nieuwste inzichten op het gebied van ammoniakemissie en stankhinder in aanmerking te nemen bij de beoordeling van lopende milieuvergunningaanvragen? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Er zijn inmiddels twee verzoeken om vaststelling van een bijzondere emissiefactor voor een proefstal ingediend. Deze verzoeken zijn ter advisering voorgelegd aan de werkgroep «emissiefactoren», een werkgroep van veehuisvestings- deskundigen van het ministerie van LNV. </antwoord>
      <antwoord nummer="2">De gewijzigde uitvoeringsregeling is wel van toepassing op lopende vergunningaanvragen. Volgens vaste jurisprudentie dient een beslissing op een aanvraag om een vergunning krachtens de Wet milieubeheer te worden genomen met inachtneming van de milieuhygie¨nische inzichten die bestaan op het tijdstip van het nemen van de beslissing. Als voorbeeld kan worden genoemd de uitspraak van de Afdeling voor de geschillen van bestuur van de Raad van State van 29 juli 1993, nr. G05.92.0687 (gepubliceerd in Milieu en Recht 1994/9, nr. 92). De actuele inzichten met betrekking tot de door de verschillende huisvestingssystemen veroorzaakte ammoniakemissie zijn weergegeven in de gewijzigde Uitvoeringsregeling. Bij de beslissing op een vergunningaanvraag dienen derhalve deze inzichten door het bevoegd gezag als uitgangspunt te worden genomen. </antwoord>
      <antwoord nummer="3">Door de ministeries van VROM en van LNV worden nu met medewerking van het landbouwbedrijfsleven en een aantal regio’s voorstellen ontwikkeld voor de aanpak van de knelpunten in de uitvoeringspraktijk van de stankrichtlijn. Een concept van deze voorstellen is op 2 april jl. gepresenteerd in een workshop. Aan deze workshop namen vertegenwoordigers van de ministeries van LNV en van VROM, de provincies, de gemeenten, het landbouwbedrijfsleven en de milieubeweging deel. Tijdens deze workshop bleek er een flink draagvlak voor de voorgestelde aanpak te bestaan. Daarnaast zijn allerlei suggesties voor verbetering gedaan. Momenteel is de werkgroep bezig de binnengekomen suggesties te verwerken en vervolgens een daarop gebaseerde juridisch verantwoorde aanpassing van de stankhinder- brochure voor de veehouderij te realiseren. Het streven is om deze aanpassing nog deze zomer af te ronden. </antwoord>
      <antwoord nummer="4">Het toetsen op het aspect stankhinder is een volstrekt legitiem onderdeel van de totale beoordeling van aangevraagde milieuvergunningen. Wanneer een milieuvergunning niet verleend kan worden vanwege het niet kunnen bereiken van een aanvaardbaar niveau van stankhinder in de omgeving van het betreffende bedrijf, is er niet sprake van een ongewenste stagnatie maar van een terecht besluit om de gevraagde vergunning niet te verlenen. Wel bestaat de indruk dat een flink deel van de door veehouders aangevraagde vergunningen momenteel niet wordt verleend doordat dat de mogelijkheden voor gemeenten en veehouders om het gewenste niveau van aanvaardbare stankhinder te vinden, onnodig belemmerd worden. Het gaat dan om vergunningaanvragen voor bedrijfswijzigingen/uitbreidingen dan wel legalisering van bedrijven zonder vergunning. Deels wordt dit veroorzaakt door het nog ontbreken van toetsingscriteria voor emissie-arme stallen en deels doordat de bestaande criteria uit de richtlijn te weinig flexibiliteit in zich hebben om in te spelen op de concrete omgevingssituatie van het betrokken bedrijf (dit is ook een gevolg van de jurisprudentie). Het zijn deze belemmeringen waarvan gestreefd wordt om ze door een aanpassing van de stankhinder- brochure weg te nemen. </antwoord>
      <antwoord nummer="5">Ja. Bij de herziening zullen de recente inzichten over emissie-arme stallen worden betrokken. De herziening is primair gericht op het op korte termijn oplossen van de knelpunten. Bij deze oplossingen wordt reeds zoveel mogelijk bij de lijn van de Herziene Nota stankhinder aangesloten. </antwoord>
      <antwoord nummer="6">Ja. Gemeenten baseren nu hun beoordeling van vergunningen voor veehouders op de criteria die zij aangereikt krijgen met de brochure veehouderij en hinderwet. Het ligt in de bedoeling deze brochure op korte termijn aan te passen. Zodra deze brochure beschikbaar is ligt het in de rede dat gemeenten voor die procedures waarin nog geen besluit over de aanvraag is genomen, van de in deze versie opgenomen inzichten gebruik maken. Verwezen zij naar het antwoord op vraag 2. </antwoord>
      <antwoord nummer="7">Een vergunningprocedure duurt in beginsel zes maanden. Het bevoegd gezag kan ook in kortere tijd een besluit nemen. Indien het een gecompliceerd besluit betreft kan het bevoegd gezag de termijn verlengen. Het instellen van beroep heeft geen schorsende werking. Indien echter een belanghebbende een voorlopige voorziening of schorsing aanvraagt dan wordt het besluit niet van kracht voordat op dat verzoek is beslist. Afhankelijk van deze beslissing zal het besluit al dan niet van kracht worden. De beslissing op beroep kan soms lang duren. Een termijn van twee jaar is niet ongebruikelijk. </antwoord>
      <antwoord nummer="8">Ja. Het is het voornemen om de nieuwste inzichten over ammoniakemissie tweemaal jaarlijks te verwerken in een actualisatie van de Uitvoeringsregeling ammoniak veehouderij. Iedere keer zodra een vernieuwde versie van deze regeling in werking treedt, moeten gemeenten deze toepassen ten aanzien van de nog in behandeling zijnde vergunningsaanvragen. Voor wat betreft stank is het voornemen om in de aan te passen stankhinderbrochure voorlopig aan te sluiten bij de erkenning van emissie-arme stallen door de Stichting Groen Label. Dit betekent dat, zodra een Groen Label stal erkend is, de gemeente een zekere stankemissiereductie aan dit staltype kan toerekenen. </antwoord>
      <antwoord nummer="9">Ja. Zie voor verdere toelichting het antwoord op vraag 2. Deze inzichten moeten dan wel vastliggen in een gewijzigde uitvoeringsregeling of een geactualiseerde brochure Veehouderij en Hinderwet. </antwoord>
      <noten afkomstig="antwoord"/>
   </antwoorden>
</kvr>
