<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Roon (PVV) aan de ministers van Justitie en voor Jeugd en Gezin naar aanleiding van het feit dat de noodklok wordt geluid rond het loverboy-probleem in de Haagse regio. (Ingezonden 26 maart 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27947
</item>
         <item attribuut="Inhoud">Vragen naar aanleiding van artikel 'Loverboys nagenoeg ongrijpbaar' (website Algemeen Dagblad, editie Haaglanden, 20 maart 2007), waarin wordt gesteld dat loverboys nagenoeg vrij spel hebben in de regio Haaglanden. Indiener wil weten of dit juist is, en of dit in dezelfde mate geldt voor de rest van Nederland. Hij bepleit een hogere prioriteit voor het tegengaan van loverboypraktijken bij de politie dan thans het geval is. Verder suggereert hij een landelijk gevoerd standaardregistratiesysteem van loverboypraktijken.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Welzijn (Jeugdigen) Welzijn (Vrouwen)</item>
         <item attribuut="Trefwoorden">Criminaliteitsbestrijding Jeugdigen Prostitutie</item>
         <item attribuut="Vindplaats">Kamervragen met antwoord 2006-2007, nr. 1379, Tweede Kamer</item>
         <item attribuut="Vraagnr_bij_indiening">2060710510</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">De Roon</persoon>
         </item>
         <item attribuut="Datum_reaktie">2007-05-01</item>
         <item attribuut="Datum_indiening">2007-03-26</item>
         <item attribuut="Document-id">KVR27947</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2929" allpagenumbers="2929 2930 2931" vetnummer="2060710510" code="0607tkkvr1379" lopendefooter="Tweede Kamer, vergaderjaar 2006–2007, Aanhangsel" filenaam="KVR27947" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1379" onderwerp="" indiendatum="2007-03-26">
         <vrager partij="PVV" oorsprong="parlement">De Roon</vrager>
         <vraagt-aan>de ministers van Justitie en voor Jeugd en Gezin naar aanleiding van het feit dat de noodklok wordt geluid rond het l</vraagt-aan>
      </vraagdata>
      <antwoorddata antwoorddatum="2007-05-1">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister voor Jeugd en Gezin</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het bericht «Loverboys nagenoeg ongrijpbaar»? <voetnoot nummer="1"/>Kunt u bevestigen dat loverboys nagenoeg vrij spel hebben in de regio Haaglanden? Geldt dit in dezelfde mate in de rest van het land? </vraag>
      <vraag nummer="2">Onderschrijft u de zienswijze dat door de politie een hogere prioriteit moet worden gegeven aan het tegengaan van loverboypraktijken dan thans het geval is? Zo neen, waarom niet? Zo ja, wat gaat u doen om er voor te zorgen dat dit zal gebeuren? </vraag>
      <vraag nummer="3">In welke mate spelen mannen met de Marokkaanse nationaliteit een rol spelen bij loverboypraktijken? </vraag>
      <vraag nummer="4">Kunt u bevestigen dat het verkrijgen van bewijs in zaken van verdenking van loverboypraktijken een groot probleem is? Zo ja, waarom is dat zo problematisch en op welke wijze zouden de mogelijkheden voor de politie om bewijs te verzamelen moeten worden verbeterd? Wat gaat u doen om dat mogelijk te maken? </vraag>
      <vraag nummer="5">Deelt u de mening dat door de langdurige verwijdering uit onze samenleving van iedere gewetenloze loverboy, talloze meisjes voor uitbuiting en hun ondergang kunnen worden behoed en aldus veel leed voor die meisjes en hun familie kan worden voorkomen? Deelt u de mening dat het noodzakelijk is om dit te bereiken door het invoeren van minimumvrijheidsstraffen ? </vraag>
      <vraag nummer="6">Bent u van oordeel dat uit een oogpunt van preventie meer dan thans het geval is, geïnvesteerd zou moeten worden in het geven van voorlichting aan jongeren over de risico’s slachtoffer te worden van loverboypraktijken, over het verweer daartegen en wat zij kunnen doen om, als zij daarvan het slachtoffer zijn geworden, zich van het loverboycircuit te bevrijden? </vraag>
      <vraag nummer="7">Bent u van oordeel dat de invoering van een standaardregistratiesysteem van loverboypraktijken, dat landelijk gevoed wordt door en toegankelijk is voor alle opsporings- en vervolgingsinstanties en hulpverleningsinstanties die geconfronteerd worden met gevallen van misbruik van jonge meisjes door loverboys, kan bijdragen aan een krachtiger bestrijding van dit grote maatschappelijk kwaad? Zo ja, wat gaat u doen om de invoering van een dergelijk standaardregistratiesysteem te bevorderen? </vraag>
      <noten afkomstig="vraag">
         <noot nummer="1" datum="2007-03-20" bron="Algemeen Dagblad, regio Haaglanden">Algemeen Dagblad, regio Haaglanden, 20 maart 2007, http://www.ad.nl/denhaag/stad/article1197378.ece</noot>
      </noten>
   </vragen>
   <antwoorden aantal="7">
      <antwoord nummer="1">Ja. Ik heb echter onvoldoende reden om aan te nemen dat loverboys nagenoeg vrij spel hebben in de Haagse regio en de rest van het land. Het bestuurlijk toezicht op de prostitutiebranche is in de meeste gemeenten ondergebracht bij de politie. Het politiekorps regio Haaglanden houdt toezicht op en controleert de legale (vergunde) seksindustrie in de regio Haaglanden. Door de wijze waarop het toezicht wordt uitgeoefend wordt er nauwelijks nog illegaliteit en minderjarigheid aangetroffen in dit deel van de seksbranche. Het toezicht op de illegale seksindustrie, waar zowel minderjarigheid als onvrijwilligheid bij de uitoefening van het prostitutievak relatief meer voorkomt, vindt ook plaats door de regiopolitie Haaglanden. Dit gebeurt door middel van regelmatige controles in panden waarvan vermoed wordt dat er illegale prostitutie plaatsvindt. Ook in de rest van het land wordt door politie en het Openbaar Ministerie (OM) veel aandacht besteed aan minderjarigheid en onvrijwilligheid in de prostitutiebranche. Het tegengaan van zogenoemde loverboypraktijken is in Den Haag een gezamenlijke inspanning. De betrokken organisaties in Den Haag hebben gekozen voor een integrale aanpak. Naast het opsporen en vervolgen van daders door politie en het OM, wordt ook veel belang gehecht aan preventielessen op Haagse scholen, voorlichtingscampagnes aan ouders van potentiële slachtoffers en daders, en aan hulp voor slachtoffers. </antwoord>
      <antwoord nummer="2">Het tegengaan van loverboypraktijken valt onder de bredere aanpak van de bestrijding van mensenhandel. Het opsporen en vervolgen van dit delict heeft zowel bij de politie als bij het OM reeds hoge prioriteit. Binnen de aanpak van georganiseerde criminaliteit is mensenhandel in 2004 als speerpunt benoemd (Kamerstukken II 2004–2005, 29 911, nr. 1). Naar aanleiding hiervan is in samenwerking tussen het Korps landelijke politiediensten, de Koninklijke Marechaussee, de Immigratie- en Naturalisatiedienst van mijn ministerie en de Sociale Inlichtingen- en Opsporingsdienst van het ministerie van Sociale Zaken en Werkgelegenheid het Expertisecentrum Mensenhandel/Mensensmokkel opgericht. Daarnaast is bij het OM een landelijk officier belast met het onderwerp mensenhandel/mensensmokkel. Binnen de politie bestaat verder de Landelijke Expertgroep Mensenhandel, waarin de korpsexperts mensenhandel van de verschillende regiokorpsen zitting hebben. </antwoord>
      <antwoord nummer="3">Voor wat betreft verdachten van en onderzoeken naar mensenhandel wordt geen aparte registratie bijgehouden naar nationaliteit van de verdachten. Gegevens hieromtrent zijn derhalve niet voorhanden. </antwoord>
      <antwoord nummer="4">Het is inderdaad problematisch dat slachtoffers van loverboypraktijken en hun naasten vaak uit onbekendheid, schaamte, emotionele verbondenheid met de loverboy of uit angst loverboypraktijken niet doorgeven aan hulpverleningsinstanties of politie. De politie is voor het verkrijgen van voldoende bewijs van mensenhandel – waarvan de loverboyproblematiek een verschijningsvorm is – in belangrijke mate afhankelijk van de verklaringen van getuigen of van het slachtoffer over het onvrijwillige werken in de prostitutie. Voorlichting over loverboypraktijken en gerichte hulpverlening aan de slachtoffers hebben een positief effect op de aangiftebereidheid. Om het starten van een strafrechtelijk opsporingsonderzoek minder afhankelijk te maken van aangiften wordt daarnaast door het Expertisecentrum Mensenhandel/Mensensmokkel (EMM) actief gewerkt met de zogenoemde stapelmethode. Relevante signalen worden daarbij aangeleverd door verschillende instanties, waaronder de partijen die deel uitmaken van het EMM. Door deze informatie te koppelen kan in sommige gevallen zonder aangifte toch een opsporingsonderzoek worden gestart. </antwoord>
      <antwoord nummer="5">Een ieder die zich schuldig maakt aan mensenhandel zal volgens de huidige wet worden bestraft. Dit gebeurt op basis van artikel 273f van het Wetboek van Strafrecht. Over het bestaan en de werking van minimumstraffen in enkele ons omringende landen heeft mijn ambtsvoorganger een onderzoek aan de Tweede Kamer toegezonden, alsmede het standpunt van het toenmalige kabinet dat invoering van dergelijke straffen werd afgewezen (Kamerstukken II 2002–2003, 29 049, nr. 1). Ik zie geen aanleiding daarvan af te wijken. </antwoord>
      <antwoord nummer="6">Het is een goede zaak dat er thans meer aandacht is voor de voorlichting over loverboypraktijken en voor de hulpverlening aan de slachtoffers dan in het verleden. Veel gemeenten hebben in het kader van hun preventieve taken op grond van de Wet collectieve preventie volksgezondheid en op grond van de Wet maatschappelijke ondersteuning de voorlichting over loverboys en hulpverlening aan slachtoffers reeds opgepakt. Wanneer gemeenten nog geen aanpak hebben, kunnen zij informatie en advies krijgen van Movisie, het kenniscentrum waar onder andere het Expertisepunt Jeugdprostitutie is ondergebracht. Ook kunnen zij bij andere organisaties terecht die advies geven over de aanpak van loverboys. Daarnaast is veel (overheids)materiaal over loverboys te vinden op het internet. Verder is met subsidie van het Ministerie van Volksgezondheid, Welzijn en Sport (VWS) in 2005 aan het veel gebruikte voorlichtingspakket voor het VMBO «Lang leve de liefde» van SOA Aids Nederland een lesmodule over loverboys toegevoegd. Deze richt zich vooral op preventie en weerbaarheid. De lokale GGD stimuleert het gebruik van dit lespakket op scholen. Recentelijk is door VWS een nieuw programma opgezet, Seksuele gezondheid van de jeugd, dat zich richt op het verbeteren van seksuele vorming en weerbaarheid bij jongeren. Hiervoor is vijf miljoen euro beschikbaar gesteld. Gelet op de hierboven beschreven reeds toegenomen aandacht voor de voorlichting over loverboypraktijken, zie ik geen aanleiding deze voorlichting momenteel verder te intensiveren. </antwoord>
      <antwoord nummer="7">De registratie van slachtoffers van mensenhandel geschiedt reeds door de Stichting tegen Vrouwenhandel. Hieronder valt ook de registratie van slachtoffers van loverboys. Dit registratiesysteem wordt momenteel verder ontwikkeld om minderjarige slachtoffers specifieker te kunnen registreren. Daarnaast wordt door het Expertisecentrum Mensenhandel/Mensensmokkel vanuit verschillende instanties alle bruikbare informatie geregistreerd die van belang kan zijn voor de opsporing van daders. Hierbij moet wel opgemerkt worden dat een hulpverleningsinstantie bij het doorgeven van informatie rekening moet houden met de vertrouwensrelatie tussen hulpverlener en slachtoffer. Een verdere beperkende factor bij het verzamelen en registreren van gegevens over loverboypraktijken is de in acht te nemen privacywetgeving, waardoor informatie over loverboypraktijken niet onbeperkt geregistreerd en uitgewisseld kan worden. </antwoord>
      <noten afkomstig="antwoord"/>
   </antwoorden>
</kvr>
