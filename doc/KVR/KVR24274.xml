<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Velzen en De Wit (beiden SP) aan de staatssecretaris van Defensie en de minister van Sociale Zaken en Werkgelegenheid over gedwongen sollicitatie bij defensie via het CWI. (Ingezonden 23 september 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24274
</item>
         <item attribuut="Inhoud">Vragen over het feit dat CWI te Delft werkzoekenden onder de 32 jaar verplicht te solliciteren bij de krijgsmacht.</item>
         <item attribuut="Rubriek">Arbeid (Arbeidsbemiddeling) Veiligheidsbeleid en defensie (Overig)</item>
         <item attribuut="Trefwoorden">Arbeidsbemiddeling Dienstweigering Krijgsmacht Sollicitaties</item>
         <item attribuut="Vindplaats">Kamervragen met antwoord 2005-2006, nr. 326, Tweede Kamer</item>
         <item attribuut="Vraagnr_bij_indiening">2050600210</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Van Velzen</persoon>
            <persoon partij="SP">De Wit</persoon>
         </item>
         <item attribuut="Datum_reaktie">2005-11-10</item>
         <item attribuut="Datum_indiening">2005-09-23</item>
         <item attribuut="Document-id">KVR24274</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="705" allpagenumbers="705 706" vetnummer="2050600210" code="0506tkkvr326" lopendefooter="Tweede Kamer, vergaderjaar 2005–2006, Aanhangsel" filenaam="KVR24274" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="326" onderwerp="" indiendatum="2005-09-23">
         <vrager partij="SP" oorsprong="parlement">Van Velzen</vrager>
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Defensie en de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="10 november 2005), zie ook Aanhangsel Handelingen nr. 169, vergaderjaar 2005–2006">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder>de staatssecretaris van Defensie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat het Centrum voor Werk en Inkomen (CWI) in Delft werkzoekenden onder de 32 jaar verplicht te solliciteren bij de krijgsmacht? Zo ja, waarom is de leeftijdgrens van 32 gekozen? Indien neen, wat zijn dan de feiten? <voetnoot nummer="1"/>Zo ja, wat zijn de sancties indien werkzoekenden aan deze verplichting geen gevolg geven? </vraag>
      <vraag nummer="2">Gaat het hierbij om een maatregel die alleen in Delft wordt genomen of is dit landelijk beleid? Zo ja, waarom? </vraag>
      <vraag nummer="3">Indien dit bericht klopt, waarom is hiertoe besloten? Geldt een dergelijke sollicitatieplicht ook voor andere sectoren van de arbeidsmarkt? Indien neen, waarom geldt deze alleen voor defensie? </vraag>
      <vraag nummer="4">Is het waar dat op basis van aangegeven gewetensbezwaren de baan zonder gevaar voor sancties kan worden geweigerd? Indien neen, wat zijn dan de feiten? Zo ja, worden deze gewetensbezwaren getoetst? Zo ja, op welke wijze? </vraag>
      <vraag nummer="5">Kunt u aangeven wat de consequenties zijn als een werkzoekende weigert te solliciteren bij Defensie met een beroep op gewetensbezwaren? </vraag>
      <vraag nummer="6">Kunt u garanderen dat weigering van een baan bij de krijgsmacht bij het CWI geen gevolgen heeft voor de uitkering, hoewel in de voorwaarden van het CWI staat dat werkzoekenden verplicht zijn om een baan aan te nemen die het CWI passend acht? </vraag>
      <vraag nummer="7">Deelt u de mening dat de verplichting tot solliciteren in strijd is met de wet Werk en Bijstand, omdat daarin onder het begrip «algemeen geaccepteerde arbeid» die werkzaamheden worden uitgesloten die niet algemeen geaccepteerd zijn, zoals prostitutie en werk dat ingaat tegen de integriteit van de persoon, zoals werkzaamheden die gewetensbezwaren oproepen? Zo ja, bent u bereid de verschillende CWI’s er op te wijzen dat een werkzoekende niet gedwongen dient te worden bij de krijgsmacht te solliciteren indien hij/zij hier gewetensbezwaren tegen heeft? </vraag>
      <vraag nummer="8">Deelt u de mening dat gezien de aard van het werk binnen de krijgsmacht en de grote verantwoordelijkheid van een ieder die een gewapende functie uitoefent, het ongewenst is mensen te dwingen «passende arbeid» bij de krijgsmacht te accepteren als zij hiervoor niet gemotiveerd zijn? </vraag>
      <noten afkomstig="vraag">
         <noot nummer="1" datum="2005-08-1" bron="Radio West">Radio West, 1 augustus 2005, gesprek met een medewerker van het Centrum voor Werk en Inkomen</noot>
      </noten>
   </vragen>
   <antwoorden aantal="3">
      <antwoord nummer="1 t/m 3">CWI Delft voert de afspraken uit die voortvloeien uit het landelijk geldend convenant Defensie – CWI – Taskforce Jeugdwerkloosheid om tijdens het intakegesprek jongeren tussen 17 en 32 jaar te informeren over de mogelijkheden die Defensie als werkgever kan bieden. Daarbij wordt nagegaan of men belangstelling heeft om een wervingsvoorlichting te volgen en of men voldoet aan de eisen die Defensie stelt. Tijdens dit bemiddelingsgesprek komen – naast Defensie – verschillende andere branches en beroepsrichtingen aan de orde. CWI verwacht van de werkzoekenden dat zij een actieve inbreng hebben bij het matchen van hun vraag naar werk en het aanbod daarvan. Daardoor neemt de kans op een passend werkaanbod toe. Bij weigering om in te gaan op opties in algemeen geaccepteerde branches en beroepsrichtingen volgt een kennisgeving aan de uitkerende instanties, conform de afspraken die in de Service Niveau-overeenkomsten (SNO’s) met de Suwi ketenpartners UWV en gemeenten zijn gemaakt. Werkzoekenden, die verwijtbaar hun plichten tot arbeidsinpassing weigeren na te komen, riskeren gehele of gedeeltelijke weigering van hun uitkering. </antwoord>
      <antwoord nummer="4, 5, 6 en 8">Een werkzoekende die weigert te solliciteren op een passend geachte vacature riskeert een sanctie (zie ook het antwoord op de vragen 1 t/m 3). Bij Defensie kan dat alleen gelden ten aanzien van vacatures voor burgerfuncties. Voor militairen geldt dat de krijgsmacht sinds 1997 alleen nog bestaat uit vrijwillig dienenden. Niemand wordt derhalve tegen zijn wil aangesteld als militair ambtenaar. Aangezien er aldus geen sprake is van een verplichting om bij de krijgsmacht te dienen komt een beroep op gewetensbezwaren dan ook in het geheel niet aan de orde. Niet gemotiveerde werkzoekenden worden dus niet verplicht te solliciteren voor een functie als militair bij Defensie. </antwoord>
      <antwoord nummer="7">Zoals bij het antwoord op de vragen 4, 5, 6 en 8 al is aangegeven, worden niet gemotiveerde werkzoekenden niet verplicht te solliciteren voor een functie als militair bij Defensie. In die zin is deze situatie (verplichting tot solliciteren bij Defensie is in strijd met Wet werk en bijstand, WWB) hier niet aan de orde. In zijn algemeenheid wil ik met betrekking tot arbeidsinspanning in relatie tot de WWB het volgende opmerken. In de WWB is «passende arbeid» vervangen door «algemeen geaccepteerde arbeid». Hieraan ligt het uitgangspunt ten grondslag dat een ieder zelf verantwoordelijkheid draagt voor de bestaansvoorziening. Het beroep op de bijstand staat alleen open wanneer iemand die verantwoordelijkheid niet op eigen kracht kan waarmaken. Van alle (potentiële) bijstandsgerechtigden kan worden verwacht dat zij zich beschikbaar stellen voor (vrijwel) alle aanwezige vacatures. Met het begrip «algemeen geaccepteerde arbeid»wordt bedoeld arbeid die algemeen maatschappelijk aanvaard is. Werkzaamheden die niet algemeen geaccepteerd zijn, zoals prostitutie, worden uitgesloten. Ook worden werkzaamheden uitgesloten die ingaan tegen de integriteit van de persoon, zoals werkzaamheden die gewetensbezwaren oproepen. Of gewetensbezwaren in een concreet geval tot weigering van vacature kunnen leiden moet in individuele omstandigheden worden beoordeeld door de gemeente. Dit uitgangspunt geldt voor alle vacatures, dus ook voor die bij de krijgsmacht. Nu dit uitgangspunt in de WWB is vastgelegd, zie ik geen aanleiding om CWI’s daar separaat op te wijzen. </antwoord>
      <noten afkomstig="antwoord"/>
   </antwoorden>
</kvr>
