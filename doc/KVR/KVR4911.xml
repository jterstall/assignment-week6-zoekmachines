<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oedayraj Singh Varma (GroenLinks) over het herinvoeren van de halfjaarlijkse controle bij de tandarts.(Ingezonden 18 april 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4911
</item>
         <item attribuut="Inhoud">Betreft vragen n.a.v. de suggestie van de Nederlandse Maatschappij ter bevordering van de Tandheelkunde (NMT) om de halfjaarlijkse controle opnieuw in te voeren voor ziekenfondspatiënten.</item>
         <item attribuut="Rubriek">Gezondheidszorg (Tandheelkunde) Gezondheidszorg (Zorgverzekeringen)</item>
         <item attribuut="Trefwoorden">Tandheelkunde Ziekenfondsverzekering</item>
         <item attribuut="Vindplaats">Kamervragen met antwoord 1996-1997, nr. 1198, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1997-05-13</item>
         <item attribuut="Datum_indiening">1997-04-18</item>
         <item attribuut="Document-id">KVR4911</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2447" allpagenumbers="2447 2448" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1198" onderwerp="" indiendatum="1997-04-18">
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="1997-05-13">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het u bekend dat de tandartsen, verenigd in de Nederlandse Maatschappij ter bevordering van de Tandheelkunde (NMT) pleiten voor het herinvoeren van de halfjaarlijkse controle voor ziekenfondspatiënten? <voetnoot nummer="1"/>
      </vraag>
      <vraag nummer="2">Deelt u hun oordeel, dat dat beter is voor de mondgezondheid? </vraag>
      <vraag nummer="3">Wat is uw oordeel over alternatieve kostenbesparende maatregelen die de tandartsen voorstellen? </vraag>
      <vraag nummer="4">Deelt u de mening van de heer Zeegers, vice-voorzitter van de NMT, dat ondanks de terugkeer van het kunstgebit in het ziekenfonds, veel gedupeerden nauwelijks zijn geholpen? </vraag>
      <vraag nummer="5">Wat is uw reactie op de kritiek van directeur D. Westendorp van de Consumentenbond op het huidige beleid, met name waar hij wijst op het onoverzichtelijke aanbod van aanvullende verzekeringen en het ontbreken van een acceptatieplicht? </vraag>
      <vraag nummer="6">Wilt u bij een aantoonbare scherpe teruggang in de nationale mondgezondheid tot de halfjaarlijkse controle voor ziekenfondspatiënten herintroduceren? </vraag>
      <noten afkomstig="vraag">
         <noot nummer="1" datum="1997-04-17" bron="ANP bericht over Nationaal Congres Tandheelkunde, BIN 241">ANP bericht over Nationaal Congres Tandheelkunde, BIN 241, 17 april 1997</noot>
      </noten>
   </vragen>
   <antwoorden aantal="6">
      <antwoord nummer="1">Ja. Tijdens de openingszitting van het Nationaal Congres Tandheelkunde op 17 april jl. heeft een van de vice-voorzitters van de NMT een dergelijke suggestie gedaan. </antwoord>
      <antwoord nummer="2">Op dit moment hebben volwassen ziekenfondsverzekerden aanspraak op periodieke controle met bijbehorende verrichting, het zogenaamde «preventieve onderhoud». De verzekerde heeft aanspraak op dat preventieve onderhoud, indien deze tenminste eenmaal per jaar de tandarts bezoekt. Daarbij is niet bepaald dat de verzekerde slechts een keer per jaar voor een dergelijk onderhoud in aanmerking komt. Indien dit voor de betreffende verzekerde tandheelkundig noodzakelijk is, kan de verzekerde zich zo vaak als dit voor hem aangewezen is tot de tandarts wenden. Het herinvoeren van een verplichte halfjaarlijkse controle is niet nodig. Het huidige systeem dat in overleg tussen de NMT en Zorgverzekeraars Nederland tot stand is gekomen, geeft de tandarts de mogelijkheid om de patiënt zo vaak als hij dat vanuit zijn professionele deskundigheid wenselijk acht voor een periodieke controle op te roepen. De mondgezondheid van de patiënt is in mijn ogen het beste gediend met een systeem dat die mondgezondheid tot uitgangspunt neemt bij het bepalen van het aantal periodieke controles. </antwoord>
      <antwoord nummer="3">De kostenbesparende maatregelen die de NMT voorstelt, worden ingegeven door de gedachte dat de verzekerden minder dan voor hen noodzakelijk zou zijn, de tandarts bezoeken. Ik heb echter geen aanleiding te veronderstellen dat de tandartsen bij de behandeling van hun patiënten momenteel niet zouden letten op de mondgezondheid van hun patiënten. Het «preventief onderhoud» biedt de tandarts en de patiënt naar mijn oordeel voldoende aangrijpingspunten om een goede mondgezondheid te waarborgen. Gelet op het belang daarvan is bij de pakketbeperking enerzijds besloten op jeugdige verzekerden te ontzien, anderzijds is bewust besloten tot handhaving in het pakket van de preventie en periodieke controle voor volwassen verzekerden. Daarbij stond voorop dat preventie en tijdige opsporing kunnen voorkomen dat er ernstige problemen ontstaan. </antwoord>
      <antwoord nummer="4">Neen. Zoals ik de Kamer heb meegedeeld, is de vergoeding van de gebitsprothese gelijk aan de vergoeding die vóór 1995 ook bestond. Toen bestond op grond van de wettelijke verzekering aanspraak op een vergoeding van 50% van de kosten, terwijl van de door de verzekerde zelf te betalen bijdragen een deel werd vergoed via de aanvullende verzekering. De hoogte van die bijdrage hangt vooral ook af van het door de hulpverlener in rekening gebrachte tarief. Daarom hecht ik er aan dat wordt verkend op welke wijze lagere tarieven kunnen worden bereikt, zoals bij andere aanbieders soms het geval is. In dit licht dient ook mijn oproep tot de tandartsen om zo bescheiden mogelijke tarieven te hanteren, te worden bezien. Daarmee zou het door de heer Zeegers veronderstelde probleem van de hoogte van de eigen bijdrage kunnen worden opgelost. </antwoord>
      <antwoord nummer="5">De aanvullende verzekeringen behoren tot een terrein waarop ik geen bevoegdheden heb. De premie, het pakket en de toelating tot de aanvullende verzekering behoren tot de eigen verantwoordelijkheid van de verzekeraars. Overigens bereiken mij weinig klachten over de aanvullende verzekeringen. </antwoord>
      <antwoord nummer="6">De staat van de mondgezondheid heeft mijn volle aandacht. De komende tijd zal er onderzoek worden uitgevoerd om te volgen hoe de mondgezondheid van de Nederlandse bevolking zich ontwikkelt. Zou het zo zijn dat zich daar verslechteringen voordoen dan zal bekeken moeten worden wat daarvan de oorzaak is. Pas dan kan worden vastgesteld of en welke maatregelen door wie moeten worden getroffen. Op dit moment heb ik geen aanleiding enige maatregel te overwegen. De toekomstige ontwikkelingen zal ik nauwkeurig volgen om mij tijdig te kunnen beraden op eventueel noodzakelijk te nemen maatregelen. </antwoord>
      <noten afkomstig="antwoord"/>
   </antwoorden>
</kvr>
