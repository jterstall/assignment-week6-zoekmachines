<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Apostolou (PvdA) aan de minister van Justitie over cannabis. (Ingezonden 22 maart 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13521
</item>
         <item attribuut="Inhoud">Vragen over het standpunt van de minister ten aanzien van de motie-Apostolou naar aanleiding van nieuwe Zwitserse cannabis-wetgeving.</item>
         <item attribuut="Rubriek">Criminaliteit en openbare orde (Drugsbestrijding)</item>
         <item attribuut="Trefwoorden">Drugsbestrijding Softdrugs Wet- en regelgeving Zwitserland</item>
         <item attribuut="Vindplaats">Kamervragen met antwoord 2000-2001, nr. 1046, Tweede Kamer</item>
         <item attribuut="Vraagnr_bij_indiening">2000108360</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Apostolou</persoon>
         </item>
         <item attribuut="Datum_reaktie">2001-04-17</item>
         <item attribuut="Datum_indiening">2001-03-22</item>
         <item attribuut="Document-id">KVR13521</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2175" allpagenumbers="2175 2176" vetnummer="2000108360" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13521" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1046" onderwerp="" indiendatum="2001-03-22">
         <vrager partij="PvdA" oorsprong="parlement">Apostolou</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2001-04-17">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het besluit van de regering van Zwitserland om de productie, de handel en de consumptie van cannabis wettelijk te regelen? <voetnoot nummer="1"/>
      </vraag>
      <vraag nummer="2" voetnoot="2">Kunt u uiteenzetten welke bepalingen in de Zwitserse wetgeving overeenkomen met de door de Kamer aangenomen motie-Apostolou c.s. <voetnoot nummer="2"/>en welke bepalingen daarvan afwijken? </vraag>
      <vraag nummer="3">Welke argumenten hanteert de Zwitserse regering voor haar standpunt dat de Zwitserse wetgeving in overeenstemming is met alle internationale verdragen inzake verdovende middelen? </vraag>
      <vraag nummer="4">Is het besluit van de Zwitserse regering voor u aanleiding om uw standpunt met betrekking tot de uitvoering van de motie Apostolou c.s. te heroverwegen? Zo neen, waarom niet? </vraag>
      <noten afkomstig="vraag">
         <noot nummer="1" weblink="http://www.time.com/time: Just say yes, The Swiss Move to Legalize the Cultivation, Sale and Consumption of Marijuana">http://www.time.com/time: Just say yes, The Swiss Move to Legalize the Cultivation, Sale and Consumption of Marijuana</noot>
         <noot nummer="2" documenttype="Kamerstuk" kamerstuk-id="24 077" documentnummer="78">Kamerstuk 24 077, nr. 78</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het Zwitserse wetsvoorstel dat thans ter behandeling naar het parlement is gestuurd blijft uitgaan van een algemene strafbaarstelling van het onbevoegde gebruik van verdovende middelen en van alles wat daar mee samenhangt, zoals de teelt, productie, handel enz. Het wetsvoorstel introduceert een bepaling waarin een uitzondering wordt gemaakt op deze algemene strafbaarstelling ten aanzien van het gebruik van cannabis alsmede het bezit, de aankoop en de kleinschalige teelt voor eigen gebruik van cannabis. Deze uitzondering geldt alleen voorzover hierdoor niet mede het gebruik door derden mogelijk wordt gemaakt. De strafbaarstelling van de handel in en teelt van cannabis (niet uitsluitend voor eigen gebruik) blijft gehandhaafd. Ten aanzien hiervan behelst het wetsvoorstel een bepaling op basis waarvan de Zwitserse Bondsraad, binnen de daarvoor gegeven wettelijke kaders, prioriteiten voor de strafvervolging kan vaststellen. Een wettelijke regeling hiervoor is nodig omdat in Zwitserland het legaliteitsbeginsel geldt hetgeen een wettelijke verplichting inhoudt om strafbare feiten te vervolgen. Op basis hiervan kan onder voorwaarden een aantal verkooppunten van cannabis getolereerd worden evenals de teelt van hennep. De motie Apostolou verzoekt de regering te bevorderen dat in het kader van de strafrechtelijke handhaving van de Opiumwet richtlijnen worden ontwikkeld op basis waarvan de productie van nederwiet en de toelevering daarvan aan coffeeshops wordt geregeld. Het verschil tussen het Zwitserse wetsvoorstel en de motie Apostolou is gelegen in het feit dat, gegeven het Zwitserse legaliteitsbeginsel, een wettelijke (uitzonderings)bepaling nodig is om rechtmatig af te kunnen wijken van de verplichting tot vervolging van strafbare feiten. De motie Apostolou is gebaseerd op het Nederlandse rechtssysteem waarin het opportuniteitsbeginsel geldt dat uitwerking kan krijgen in richtlijnen. Daarnaast behelst het Zwitserse voorstel meer aspecten dan alleen de productie en handel van cannabis. De motie en het Zwitserse wetsvoorstel komen in zoverre overeen dat beide beogen via het vervolgingsbeleid de verkoop van cannabis te regelen. </antwoord>
      <antwoord nummer="3">De Zwitserse regering heeft een onderzoek laten uitvoeren naar de mogelijkheden om binnen de kaders van de internationale verdragen ter zake van verdovende middelen een eigen beleid te voeren. In het onderzoek worden de volgende conclusies getrokken. Met betrekking tot het gebruik en de kleinschalige teelt van cannabis stelt de onderzoeker dat noch het Enkelvoudig verdrag inzake verdovende middelen van 1961 (hierna: het Verdrag van 1961), noch het Verdrag inzake psychotrope stoffen van 1971 (hierna: het Verdrag van 1971) een verplichting kent zogenaamde «personal use offences» strafbaar te stellen. De voorwaarde in artikel 3, tweede lid, van het Verdrag van de Verenigde Naties tegen de sluikhandel in verdovende middelen en psychotrope stoffen van 1988 (hierna: het Verdrag van 1988) dat strafbaarstelling van de «personal use offences» dient plaats te vinden in overeenstemming met de grondwettelijke beginselen en grondbeginselen van het nationale rechtsstelsel, is volgens de opvatting van de onderzoeker voldoende om van de strafbaarstelling van gebruik van cannabis af te kunnen zien. Voor de zekerheid zal de Zwitserse Bondsraad hierbij een voorbehoud maken als het Verdrag van 1988 door Zwitserland geratificeerd gaat worden. Met betrekking tot de teelt en opslag van cannabis is de volgende redenering opgebouwd. Het Verdrag van 1961 legt het zwaartepunt van de handhaving bij de controle van de import, export, productie en handel. Hennepteelt is volgens dit verdrag niet verboden zolang voldoende maatregelen worden genomen misbruik te voorkomen (art 28 Verdrag van 1961). Zelfs de teelt om de werkzame bestanddelen te verkrijgen is niet per definitie ontoelaatbaar en behoeft dus ook niet zonder meer strafbaar gesteld te worden. Naar de mening van de Zwitserse onderzoeker spreekt het Verdrag van 1961 zichzelf bovendien op een aantal punten tegen (bv. artikel 4 en artikel 2, vijfde lid, onder b.). Daarnaast meent hij dat de verplichting tot algemene strafbaarstelling uit artikel 36 alleen van toepassing is voor zover het betreft de tegen de verdragsbepalingen indruisende handel in verdovende middelen. Het Verdrag van 1988 verandert hier niets wezenlijks aan omdat de verplichting tot strafbaarstelling uit artikel 3 van dit Verdrag betrekking heeft op overtreding van feiten neergelegd in de verdragen van 1961 en 1971. Hoewel dus volgens de onderzoeker een regeling voor de teelt en handel in cannabis niet per definitie verboden lijkt te zijn, zijn er aanmerkelijke praktische bezwaren tegen een dergelijke regeling aan te voeren. Bovendien is de internationale gemeenschap de overtuiging toegedaan dat het Verdrag van 1988 wel een verplichting in zich draagt de handel in cannabis strafbaar te stellen. Tenslotte adviseert de onderzoeker om met het oog op de juridische onduidelijkheden en mogelijke interpretatieverschillen alsmede het ontbreken van internationale politieke gelijkgestemdheid voor de handel in en teelt van cannabis een oplossing te kiezen in de vorm van een aangepast vervolgingsbeleid. De handel in en teelt van cannabis blijven strafbaar, maar de mogelijkheid om niet te vervolgen wordt onder bepaalde omstandigheden geschapen. </antwoord>
      <antwoord nummer="4">Neen. Zwitserland heeft net als Nederland ook alle VN-verdragen geratificeerd (met dien verstande dat het Verdrag van 1988 met bovengenoemd voorbehoud binnenkort wordt geratificeerd) Nederland is daarnaast echter onderworpen aan EU regelingen en gemeenschappelijke optredens die uitvoering van de motie Apostolou thans niet mogelijk maakt. Kortheidshalve verwijs ik u ten aanzien hiervan naar mijn brief aan de Voorzitter van de vaste commissie voor Justitie van 15 januari jl. waarin ik nog eens uitgebreid uiteenzet wat de overwegingen van de regering zijn om thans de motie niet uit te voeren. </antwoord>
      <noten afkomstig="antwoord"/>
   </antwoorden>
</kvr>
