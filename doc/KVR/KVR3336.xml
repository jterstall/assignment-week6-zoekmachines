<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Oedayraj Singh Varma en Sipkes (beiden GroenLinks) over de nationaliteit van de plegers van de Surinaamse decembermoorden. (Ingezonden 30 mei 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3336
</item>
         <item attribuut="Inhoud">Vragen over onder meer de nationaliteit van Bouterse in december 1982, de vervolging van Bouterse en de bouw van een kantoor voor de CRI in Paramaribo voor de bestrijding van drugsdoorvoer via Suriname.</item>
         <item attribuut="Rubriek">Criminaliteit en openbare orde (Drugsbestrijding)</item>
         <item attribuut="Trefwoorden">Drugsbestrijding Suriname</item>
         <item attribuut="Vindplaats">Kamervragen met antwoord 1995-1996, nr. 1373, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1996-06-27</item>
         <item attribuut="Datum_indiening">1996-05-30</item>
         <item attribuut="Document-id">KVR3336</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2791" allpagenumbers="2791 2792" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1373" onderwerp="" indiendatum="1996-05-30">
         <vrager partij="GroenLinks" oorsprong="parlement">Oedayraj Singh Varma</vrager>
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="1996-06-27">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Sluit u niet uit, dat op uw ministerie met opzet archiefstukken zijn verdwenen, die inzicht zouden kunnen verschaffen in de nationaliteit van de plegers van de Surinaamse decembermoorden? <voetnoot nummer="1"/>
      </vraag>
      <vraag nummer="2">Zo ja, door wie zouden deze stukken kunnen zijn zoekgemaakt? Zo neen, welke verklaring hebt u dan voor het verdwijnen van de inhoud van dit dossier? </vraag>
      <vraag nummer="3">Bestaat er inmiddels meer duidelijkheid over de vraag of Bouterse ten tijde van de decembermoorden de Nederlandse nationaliteit had? Zo ja, welke duidelijkheid? Zo neen, welke wegen worden nu bewandeld om deze duidelijkheid te verkrijgen? </vraag>
      <vraag nummer="4">Welk resultaat hebben de pogingen van de Amsterdamse officier van justitie opgeleverd om bijvoorbeeld via de Surinaamse consul-generaal na te gaan of Bouterse in december 1982 de Nederlandse nationaliteit had? </vraag>
      <vraag nummer="5" voetnoot="2">Is het laatste voortgangsverslag van het zogeheten CoPa-politieteam bijna een jaar geleden ingeleverd en heeft het openbaar ministerie in Den Haag sindsdien absoluut niets vernomen van het ministerie van Justitie op de vraag of men kan doorgaan met de verdere vervolging van Bouterse? <voetnoot nummer="2"/>Zo ja, wat is de reden voor dit trage verloop van het onderzoek? </vraag>
      <vraag nummer="6">Wanneer zal naar uw verwachting het besluit vallen om al dan niet over te gaan tot vervolging van de vroegere Surinaamse legerleiding in verband met mogelijke grootschalige cocaı¨nehandel naar Nederland? </vraag>
      <vraag nummer="7">Waarom is het er nog niet van gekomen een eigen kantoor van de Centrale Recherche Informatiedienst in Paramaribo te openen ten behoeve van de bestrijding van drugsdoorvoer via Suriname? Zal dit alsnog gebeuren? </vraag>
      <noten afkomstig="vraag">
         <noot nummer="3"/>
         <noot nummer="1" datum="1996-05-9" bron="Rotterdams Dagblad">Rotterdams Dagblad, 9 mei 1996</noot>
         <noot nummer="2" datum="1996-05-21" bron="Rotterdams Dagblad, 8 mei; NRC Handelsblad">Rotterdams Dagblad, 8 mei; NRC Handelsblad, 21 mei 1996</noot>
         <noot nummer="3" datum="1996-05-17" bron="NRC Handelsblad">NRC Handelsblad, 17 mei 1996</noot>
      </noten>
   </vragen>
   <antwoorden aantal="5">
      <antwoord nummer="1 en 2">Bij het ministerie van Justitie is nimmer een dossier aangelegd dat stukken bevat over de nationaliteit van de plegers van de Surinaamse decembermoorden. In het artikel onder de kop «Opzet bij het verdwijnen van dossiers niet uitgesloten» in het Rotterdams Dagblad van 9 mei jl. wordt kennelijk gedoeld op een dossier dat voorstukken bevat met betrekking tot het Koninklijk Besluit van 6 januari 1976 (Stb. 1976, nr. 1) houdende algemeen verlof tot het treden in Surinaamse staats- of krijgsdienst. Het KB bepaalt dat men op verzoek de Nederlandse nationaliteit kan behouden indien men in Surinaamse staats- of krijgsdienst treedt. Dit Besluit dateert dus van ruim 6 jaar vo´o´r de decembermoorden van 1982. Onlangs is gebleken dat het rapport aan Hare Majesteit de Koningin, waarin het ontwerp-Koninklijk Besluit wordt aangeboden aan Hare Majesteit, zich niet meer in het dossier bevond. Op verzoek van een ambtenaar van mijn ministerie heeft het Kabinet van de Koningin een kopie van het rapport toegezonden, zodat het dossier inmiddels weer compleet is (zie bijlage). Het wekt in dit geval geen bevreemding dat er geen voorstukken zijn aangetroffen gezien de aard van het Koninklijk Besluit, namelijk het verlenen van collectief verlof tot het treden in vreemde staats- of krijgsdienst, in dit geval de Surinaamse. Deze werkwijze werd toegepast uit efficiency-overwegingen om niet talloze individuele beschikkingen te hoeven slaan en was mogelijk op grond van de wet. </antwoord>
      <antwoord nummer="3">Aan Bouterse is op zijn verzoek eervol ontslag verleend als beroepsmilitair uit het Nederlandse leger met ingang van de datum van de Surinaamse onafhankelijkheid, 25 november 1975. Daarbij is van Surinaamse zijde bevestigd dat hij met ingang van 25 november 1975 zou worden opgenomen in het Surinaamse leger. Bouterse heeft geen deel uitgemaakt van de TRIS (Troepenmacht in Suriname), die per 25 november 1975 ophield te bestaan. Uit zijn personeelsdossier blijkt geen informatie omtrent zijn werkelijke verblijfplaats op 25 november 1975. Gelet op het vorenstaande is het echter aannemelijk dat hij op 25 november 1975 in Suriname verbleef en op grond van artikel 3 van de Toescheidingsovereenkomst inzake nationaliteiten, gesloten tussen het Koninkrijk der Nederlanden en de republiek Suriname (de TOS) Surinamer is geworden. Ook indien hij op 25 november 1975 buiten Suriname verbleef en daardoor Nederlander zou zijn gebleven is het zeer aannemelijk dat hij de Nederlandse nationaliteit vo´o´r 1982 heeft verloren. In dat geval behield hij weliswaar ook onder de bepalingen van voornoemd KB van 6 januari 1976 de Nederlandse nationaliteit, echter slechts tot het moment waarop hij ingevolge artikel 5 lid 2 van de TOS in verband met een feitelijk verblijf van twee jaar in Suriname de Surinaamse nationaliteit verkreeg. De TOS is immers een bilateraal verdrag met een supranationale werking. Verkrijging van de Surinaamse nationaliteit op grond van de TOS impliceert verlies van het Nederlanderschap. </antwoord>
      <antwoord nummer="4">Uit informatie van het College van Procureurs-Generaal blijkt dat de hoofdofficier van justitie te Amsterdam op respectievelijk 25 januari en 27 februari 1996 de Consul-Generaal van de Republiek Suriname heeft verzocht hem in te lichten over de nationaliteit van de heer Bouterse ten tijde van de decembermoorden. Op 10 mei 1996 heeft de Consul-Generaal de Officier van Justitie medegedeeld dat nog geen antwoord uit Suriname was ontvangen. </antwoord>
      <antwoord nummer="5 en 6">Het Copa-onderzoek richt zich onder anderen op de hoofdverdachte Bouterse. Het in deze zaak geopende gerechtelijk vooronderzoek is mede ten gevolge van de complexiteit van het onderzoek en de afhankelijkheid van de afhandeling van internationale rechtshulpverzoeken nog niet afgerond. Gedurende het onderzoek vindt waar nodig afstemming plaats tussen het OM en het departement. Voorts is het departement intermediair bij de verzending van de in verband met dit onderzoek noodzakelijke rechtshulpverzoeken. De afstemming en medewerking van het departement heeft geen vertraging van het onderzoek tot gevolg gehad. Rechtshulpverzoeken aan Suriname waren pas weer mogelijk na de opheffing van de schorsing per 1 oktober 1995 van de Overeenkomst tussen het Koninkrijk der Nederlanden en de Republiek Suriname betreffende de uitlevering en rechtshulp. Spoedig na de opheffing van de schorsing heeft de Haagse rechter-commissaris mij ondermeer de ingevolge het Wetboek van Strafvordering noodzakelijke betekeningen vorderingen gerechtelijk vooronderzoek aan de verdachte Bouterse ter doorzending aan de Surinaamse autoriteiten aangeboden. Dit rechtshulpverzoek heb ik onverwijld doorgezonden. Na uitvoering van dit verzoek heeft de rechter-commissaris mij deze maand een aantal nieuwe stukken ter betekening aan de verdachte Bouterse in Suriname in het kader van het gerechtelijk vooronderzoek doen toekomen. Ook deze stukken heb ik onverwijld aan de Surinaamse autoriteiten doorgezonden. De termijn waarop het gerechtelijk vooronderzoek kan worden gesloten en waarna vervolgens een beslissing over verdere opvolging dient te worden genomen, is mede afhankelijk van de termijn waarop het rechtshulpverzoek wordt uitgevoerd en de procedurele opstelling van de verdachte Bouterse naar aanleiding van deze betekening. Ik ga er hierbij vanuit dat de Surinaamse autoriteiten dit tweede rechtshulpverzoek eveneens zullen uitvoeren. </antwoord>
      <antwoord nummer="7">Plaatsing van een CRI-liaisonspost in Paramaribo wordt eerst overwogen als het aantal wederzijdse verzoeken om rechtshulp zulks rechtvaardigt. Bij het huidige aantal verzoeken om rechtshulp is de opening van een liaisonpost (nog) niet aan de orde. Wel wordt overwogen een andere CRI-liaisonspost gevestigd in Latijns-Amerika, te gelegener tijd, mede te doen accrediteren te Paramaribo. </antwoord>
      <noten afkomstig="antwoord"/>
   </antwoorden>
</kvr>
