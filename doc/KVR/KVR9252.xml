<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Geluk, Oplaat en Passtoors (allen VVD) aan de minister en staatssecretaris van Landbouw, Natuurbeheer en Visserij over de hongerdood van 42 stieren in de natuur. (Ingezonden 2 april 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9252
</item>
         <item attribuut="Inhoud">Vragen over de hongerdood van een aantal stieren in het natuurgebied Oostvaardersplassen.</item>
         <item attribuut="Rubriek">Natuur (Dierenbescherming) Natuur (Natuurmonumenten)</item>
         <item attribuut="Trefwoorden">Dierenbescherming Natuurbescherming</item>
         <item attribuut="Vindplaats">Kamervragen met antwoord 1998-1999, nr. 1271, Tweede Kamer</item>
         <item attribuut="Vraagnr_bij_indiening">2989910860</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="VVD">Geluk</persoon>
            <persoon partij="VVD">Oplaat</persoon>
            <persoon partij="VVD">Passtoors</persoon>
         </item>
         <item attribuut="Datum_reaktie">1999-04-27</item>
         <item attribuut="Datum_indiening">1999-04-02</item>
         <item attribuut="Document-id">KVR9252</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2511" allpagenumbers="2511 2512" vetnummer="2989910860" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9252" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1271" onderwerp="" indiendatum="1999-04-2">
         <vrager partij="VVD" oorsprong="parlement">Geluk</vrager>
         <vrager partij="VVD" oorsprong="parlement">Oplaat</vrager>
         <vrager partij="VVD" oorsprong="parlement">Passtoors</vrager>
         <vraagt-aan>de minister en staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="1999-04-27">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het aan de hongerdood sterven van 42 stieren in de natuur–Oostvaardersplassen? <voetnoot nummer="1"/>
      </vraag>
      <vraag nummer="2">Vindt u het een normale zaak dat runderen een hongerdood sterven in Nederland? </vraag>
      <vraag nummer="3">Bent u bereid maatregelen te treffen tegen de eigenaar van deze dieren? </vraag>
      <vraag nummer="4">Waarom legt u wel dierenwelzijnsnormen op aan veehouders in Nederland en niet aan beheerders, van dieren in natuurgebieden waardoor in dit geval 42 stieren aan de hongerdood gestorven zijn? </vraag>
      <vraag nummer="5">Bent u van plan beheersmaatregelen en dierenwelzijnsnormen op te leggen aan beheerders van natuurgebieden om dit soort misstanden te voorkomen? </vraag>
      <noten afkomstig="vraag">
         <noot nummer="1" datum="1999-03-30" bron="Algemeen Dagblad">Algemeen Dagblad, 30 maart 1999</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="6 7 2 3 6 2">Ja, ik weet dat er in de Oostvaardersplassen deze winter circa 70 runderen zijn gestorven. Door een onafhankelijke deskundige (onderzoeker Veterinaire Pathobiologie) is vastgesteld dat de meeste van deze runderen zijn dood gegaan als gevolg van het niet meer werken van de pens door zeer vezelrijk voedsel. De pens vervult een belangrijke rol bij de warmteregulatie van het dier. Door het uitvallen hiervan ontstaat onderkoeling met een rustige dood als gevolg. Voor het goede beeld geef ik u hieronder het volledige overzicht van de aantallen grote grazers en het aantal gestorven dieren. Tevens geef ik u inzicht in het aantal dieren dat met een geweer is gedood om onnodig lijden te voorkomen. populatie op 1-1-1999 gestorven (t/m week 12) waarvan geschoten runderen, waarvan 493 71 * oude stieren 50 <voetnoot nummer="6"/>* jonge dieren 170 14 * oudere koeien <voetnoot nummer="7"/>
         <voetnoot nummer="2"/>paarden 370 14 <voetnoot nummer="3"/>edelherten 370 <voetnoot nummer="6"/>
         <voetnoot nummer="2"/>
      </antwoord>
      <antwoord nummer="2">Nee, in zijn algemeenheid acht ik het geen normale zaak dat in Nederland dieren waarvoor mensen verantwoordelijk zijn een hongerdood sterven. In grote natuurgebieden zoals de Oostvaardersplassen is de verantwoordelijkheid van de mens ten opzichte van de dieren anders dan bijvoorbeeld in de reguliere veehouderij. Staatsbosbeheer beheert dit gebied in overeenstemming met de natuurdoelen, zoals geformuleerd in het Natuurbeleidsplan en uitgewerkt in de door de toenmalige Minister van Landbouw, Natuurbeheer en Visserij goedgekeurde beheersvisie. De Oostvaardersplassen hebben als doelstelling zo natuurlijk mogelijke natuur, met zo min mogelijk menselijk ingrijpen. Ten aanzien van de gesuggereerde hongerdood het volgende: in dit gebied leeft een aantal kudden runderen. Het grootste deel van die kudden bestaat uit koeien en kalveren, met enkele stieren. Daarnaast leeft een groot aantal stieren solitair. Deze dieren zijn door de kudde uitgestoten. In het afgelopen half jaar is een deel van deze solitaire stieren uit hun territoria verdreven. Dat hing onder meer samen met het extreem natte weer en met de uitvoering van een aantal inrichtingsmaatregelen in het gebied. De voedselsituatie van de Oostvaardersplassen als geheel was voldoende voor alle aanwezige dieren in het gebied. Een aantal dieren is echter in territoria terechtgekomen met een kwalitatief slechtere voedselsituatie. Doordat deze zwakste dieren niet meer door dominante stieren werden toegelaten in de betere gebieden is een aantal van deze dieren gestorven. Op korte termijn zal een onderzoeksrapport van IBN-DLO over de (voedsel)draagkracht van de Oostvaardersplassen verschijnen. </antwoord>
      <antwoord nummer="3">Nee. In de Oostvaardersplassen is, zoals hierboven al opgemerkt, het beheersdoel een zo natuurlijk mogelijke natuur, waarbij het een gegeven is dat dieren ook sterven. Daarnaast heeft Staatsbosbeheer niet kunnen voorzien dat – onder andere door deze eenmalige inrichtingsmaatregelen – een aantal van de solitaire stieren in een ongunstige situatie terecht zou komen. De kennis van het gedrag van dieren, die in een dedomesticatieproces verkeren, zoals de runderen in de Oostvaardersplassen, is nog in opbouw. </antwoord>
      <antwoord nummer="4">Zoals hierboven al opgemerkt is de situatie in de (grote) natuurterreinen en de veehouderijbedrijven niet met elkaar te vergelijken. In het eerste geval zijn de dieren een integrerend onderdeel van het ecosysteem, in het tweede geval een productiemiddel. Ten aanzien van het welzijn van de dieren in de grote natuurgebieden is het uitgangspunt van de beheerder, dat wanneer hij wordt geconfronteerd met een dier dat uitzichtloos en ernstig lijdt, er ingegrepen wordt door het dier pijnloos te (laten) doden. Dieren kunnen echter ook sterven zonder dat zij op een onverantwoorde manier lijden. Bij twijfel wordt de dierenarts geraadpleegd. In de Oostvaardersplassen is er iedere dag toezicht, waarbij de hierboven beschreven handelwijze is gevolgd (zie ook de tabel). </antwoord>
      <antwoord nummer="5">Omdat zowel Staatsbosbeheer als ik hechten aan een verantwoord beheer van in het wild levende grote grazers zal ik – in overleg met andere beheerders en de Veterinaire Begeleidingscommissie Natuur – een leidraad doen opstellen hoe om te gaan met de grote grazers in de natuurgebieden. Deze zal dit jaar verschijnen. Naast de welzijns- en ethische aspecten zal hierin tevens aandacht worden besteed aan de veterinaire en juridische aspecten, alsmede aan flankerende maatregelen bij ingrepen van de beheerder in het terrein, die voorspelbare gevolgen zouden kunnen hebben voor de dieren. Ik zal de Kamer hierover informeren. </antwoord>
      <noten afkomstig="antwoord"/>
   </antwoorden>
</kvr>
