<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Jong (CDA) over het bevolkingsonderzoek op borstkanker in de regio Zuid-West Friesland. (Ingezonden 8 augustus 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1862
</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Kanker Preventieve gezondheidszorg</item>
         <item attribuut="Vindplaats">Kamervragen met antwoord 1994-1995, nr. 1198, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">De Jong</persoon>
         </item>
         <item attribuut="Datum_reaktie">1995-09-11</item>
         <item attribuut="Datum_indiening">1995-08-08</item>
         <item attribuut="Document-id">KVR1862</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2467" allpagenumbers="2467 2468" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1198" onderwerp="" indiendatum="1995-08-8">
         <vrager partij="CDA" oorsprong="parlement">De Jong</vrager>
         <vraagt-aan/>
      </vraagdata>
      <antwoorddata antwoorddatum="1995-09-11">
         <antwoorder functie="minister" ministerie="Verkeer en Waterstaat">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Kent u de problemen die zich in de regio Zuid-West Friesland voordoen ter zake het bevolkingsonderzoek op borstkanker? </vraag>
      <vraag nummer="2">Hebt u onlangs in een brief aan Gedeputeerde Staten van Friesland laten weten, dat «vo´o´r het einde van 1996 alle vrouwen van 50 tot 70 jaar in Nederland kunnen deelnemen aan dit bevolkingsonderzoek» en u «er scherp op zal toezien dat deze belofte wordt gerealiseerd»? </vraag>
      <vraag nummer="3">Hebben uw vertegenwoordiger en die namens de Ziekenfondsraad in een overleg van 20 maart jl. ingestemd met een combinatie van screening in het Antoniusziekenhuis en een zesde screeningseenheid teneinde de achterstand in de gehele regio weg te werken? </vraag>
      <vraag nummer="4">Welke redenen liggen ten grondslag aan het feit, dat de Stichting Bevolkingsonderzoek Borstkanker Noord Nederland geen gebruik wenst te maken van de optie en daartoe dan ook geen verzoek zal indienen? </vraag>
      <vraag nummer="5">Wat betekent zulks materieel voor de desbetreffende groep van vrouwen in bedoelde regio? </vraag>
      <vraag nummer="6">Hoe beoordeelt u deze gang van zaken in de regio Zuid-West Friesland tegen de achtergrond van uw «belofte» en de instemming van uw vertegenwoordiger met de in vraag 3 genoemde optie in het overleg van 20 maart jl.? </vraag>
      <vraag nummer="7">Bent u bereid te bevorderen, dat voor de regio Zuid-West Friesland op korte termijn een oplossing wordt gevonden, zodanig, dat uw «belofte» daadwerkelijk gestalte zal krijgen en daarover de Kamer te informeren? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Ja, in principe en met de afspraak dat de Stichting Bevolkingsonderzoek Borstkanker Noord-Nederland (BBNN) vervolgens een concreet voorstel zou uitwerken. </antwoord>
      <antwoord nummer="4">Het bestuur van de Stichting BBNN heeft op 27 maart jl. besloten geen gebruik te maken van het ziekenhuis in Sneek als screeningsfaciliteit, toen de mogelijkheid zich voordeed om in 1995 nog een nieuwe (mobiele) screeningseenheid in gebruik te nemen. Toen die oplossing nog niet in zicht was, leek inschakeling van het ziekenhuis een mogelijkheid om althans iets te doen aan het wegwerken van de achterstand in Friesland. Met de nieuwe (zesde) screeningseenheid is de capaciteit voldoende om alle in aanmerking komende vrouwen in de regio Noord-Nederland te kunnen laten deelnemen aan het bevolkingsonderzoek (zie ook het antwoord op vraag 5). Daarbij heeft het stichtingsbestuur overwogen dat de tijdelijke inschakeling van het ziekenhuis belangrijke bezwaren heeft. Logistieke problemen vloeien voort uit de relatief beperkte omvang van het aantal vrouwen uit de doelgroep in Sneek en omgeving. Het gaat om ongeveer 3.000 vrouwen. De screening zou ongeveer een jaar vergen. De problemen komen dan twee jaar later, wanneer het vastgestelde screeningsinterval verstrijkt. Het ziekenhuis is dan overbodig, en de screening wordt dan overgenomen door e´e´n van de mobiele screeningseenheden. Omdat die een capaciteit hebben van ongeveer 350 onderzoeken per week, zou in Sneek bij de tweede screeningsronde het vastgestelde screeningsinterval niet aangehouden kunnen worden (het onderzoek vergt nu niet een jaar, maar slechts negen weken). </antwoord>
      <antwoord nummer="5">Zes screeningseenheden bieden de regio Noord Nederland voldoende capaciteit voor de eerstkomende jaren. Maar, omdat dit bevolkingsonderzoek een tweejaars cyclus kent, zal het (zonder aanvullende maatregelen) ook twee jaar duren na de start van de laatste screeningseenheid) voordat a`lle vrouwen hebben kunnen deelnemen. De nieuwe, zesde screeningseenheid, die per 1 november a.s. operationeel zal zijn, wordt op grond van eerder gemaakte afspraken eerst in Noord-Friesland ingezet, tezamen met e´e´n van de bestaande eenheden. Daardoor is het mogelijk het onderzoek in ongeveer een jaar af te ronden. Direct daarna, dus eind 1996, begin 1997, volgt Zuid-West Friesland, en ook daar kan het onderzoek in een jaar worden afgerond. Dat betekent dat de betrokken vrouwen in Zuid-West Friesland uiterlijk in 1997 kunnen deelnemen, als er geen aanvullende maatregelen worden getroffen. </antwoord>
      <antwoord nummer="6" voetnoot="1">Inmiddels is gebleken dat de problemen in Zuid-West Friesland in een breder kader moeten worden bezien. Mijn belofte van begin 1995 aan Gedeputeerde Staten van Friesland berustte op de zekere verwachting dat de invoering van dit bevolkingsonderzoek landelijk kan worden voltooid in de lopende twee-jaarscyclus, 1995–1996. De uitgangspunten daarbij heb ik aangegeven in mijn brief van 29 augustus 1994 <voetnoot nummer="1"/>aan de Ziekenfondsraad, die de Kamer in afschrift heeft ontvangen. Belangrijke uitgangspunten waren een deelnamegraad van 75 procent en jaarlijks 560.000 te onderzoeken vrouwen. Met 44 screeningseenheden zou een voldoende capaciteit (572.000 onderzoeken in 1996) beschikbaar zijn. De vier nog benodigde eenheden werden voor 1995 toegekend. Rekening houdend met aanloopproblemen van de vier nieuwe screeningeenheden is de taak voor 1995 gesteld op ten minste 545.000 onderzoeken. De 15.000 resterende onderzoeken (560.000 minus 545.000) zouden in 1996 kunnen worden ingehaald. Recente prognoses van de Ziekenfondsraad geven echter aan dat in 1995 moet worden gerekend met 588.000 onderzoeken, en in 1996 met 596.000. De deelnamegraad blijkt belangrijk hoger dan 75 procent, met name in Noord-Nederland (81,5 procent). Deze onderschatting hangt samen met het volgende. Aanvankelijk was de deelname aan een tweede of volgende screeningsronde ruim 10 procent lager dan bij een eerste ronde. Met het toenemende aandeel vervolgscreeningen moest dan ook worden verwacht dat de deelnamegraad, gemiddeld genomen, zou dalen. Op grond van de meest recente opkomstgegevens (ruim 77 procent) werd uitgegaan van 75 procent voor 1995. In feite is het gemiddelde opkomstpercentage gestegen. Enerzijds door een (verwachte) geringe toename van de opkomst bij de eerste uitnodiging. Maar vooral door een veel sterkere toename (ruim 10 procentpunten) van de deelname bij een tweede gelegenheid. Hierdoor is er nog nauwelijks een verschil in deelnamegraad tussen vrouwen die voor het eerst of voor de tweede keer worden uitgenodigd. Bij de vaststelling van het financie¨le makrokader voor 1996 zal ik rekening houden met de nu gebleken noodzaak de screeningscapaciteit structureel verder uit te breiden tot 47 eenheden. In de jaarlijkse brief over dit onderwerp zal ik hier nader op ingaan. Hiermee is er een oplossing voor het ene jaar van de screeningscyclus, maar nog niet voor de in 1995 ontstaande achterstand van ongeveer 43.000 onderzoeken (588.000 minus 545.000). Deze achterstand doet zich met name voor in Noord-Nederland en Noord-Holland (in beide regio’s naar verwachting 20.000 onderzoeken). Beide regio’s staan al voor de opgave om de taakstelling in twee jaar ongeveer te verdubbelen. Ook wordt verlangd, evenals van de andere regio’s, dat het aantal onderzoeken per screeningseenheid wordt verhoogd (van gemiddeld 11.670 in 1994 naar 13.000 in 1996). Een extra inzet, daarboven, kan bezwaarlijk worden verlangd zonder de arbeidsomstandigheden, de kwaliteit van het onderzoek en de bejegening van de onderzochte vrouwen geweld aan te doen. Wat soelaas kan worden geboden door dienstbetoon vanuit aanpalende regio’s met enige overcapaciteit. Nu de kostenontwikkeling goed beheerst wordt, en zelfs enige financie¨le onderuitputting optreedt, heb ik de Ziekenfondsraad verzocht de nodige en mogelijke aanvullende maatregelen aan te geven, binnen de vastgestelde macrokaders. Ik denk hierbij vooral aan de aanschaf in 1995 van een of twee extra screeningseenheden, boven de capaciteit, die na het inhalen van de achterstand een afgeschreven eenheid kunnen vervangen, en een uitbreiding van het aantal screeningsdagen. De gang van zaken in Zuid-West Friesland leert dat het benutten van bestaande faciliteiten, zoals een mammografiekamer van een ziekenhuis of een diagnostisch centrum, wel aantrekkelijk lijkt, maar slechts onder zeer bepaalde omstandigheden een bruikbare oplossing biedt. Dat laatste is in feite tot dusver op slechts e´e´n plaats in Nederland het geval. Het gaat hier om Eindhoven, een gemeente met een veel grotere doelgroep, waar het gebruik van faciliteiten (in een diagnostisch centrum) gedurende langere tijd in de organisatie van het bevolkingsonderzoek past. </antwoord>
      <antwoord nummer="7">Ik blijf mij, met alle betrokkenen, ervoor inzetten om mijn belofte zoveel als maar mogelijk en verantwoord is, gestand te doen. Inmiddels heeft, onder meer hierover, op 19 juli ambtelijk overleg met de Ziekenfondsraad plaatsgehad. In september volgt nader beraad met de projectleiders. Ik zal de Kamer zo spoedig mogelijk informeren over de resultaten van het overleg. </antwoord>
      <noten afkomstig="antwoord"/>
   </antwoorden>
</kvr>
