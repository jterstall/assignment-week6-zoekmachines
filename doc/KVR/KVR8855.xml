<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Middel en Zijlstra (beiden PvdA) aan de staatssecretaris van Sociale Zaken en Werkgelegenheid, dhr. Hoogervorst, over de arbeidsomstandigheden van cipiers. (Ingezonden 5 november 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8855
</item>
         <item attribuut="Rubriek">Arbeid (Arbeidsomstandigheden) Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Arbeidsomstandigheden Gevangeniswezen</item>
         <item attribuut="Vindplaats">Kamervragen met antwoord 1998-1999, nr. 917, Tweede Kamer</item>
         <item attribuut="Vraagnr_bij_indiening">2989902760</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Middel</persoon>
            <persoon partij="PvdA">Zijlstra</persoon>
         </item>
         <item attribuut="Datum_reaktie">1999-03-05</item>
         <item attribuut="Datum_indiening">1998-11-05</item>
         <item attribuut="Document-id">KVR8855</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1877" allpagenumbers="1877 1878" vetnummer="2989902760" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8855" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="917" onderwerp="" indiendatum="1998-11-5">
         <vrager partij="PvdA" oorsprong="parlement">Middel</vrager>
         <vrager partij="PvdA" oorsprong="parlement">Zijlstra</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="1999-03-5">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het bericht over de arbeidsomstandigheden van cipiers? <voetnoot nummer="1"/>
      </vraag>
      <vraag nummer="2">Welke maatregelen gaat u treffen ter verlichting van de werkdruk van het gevangenispersoneel? </vraag>
      <vraag nummer="3">Wat gaat u doen om de spanning en het onbegrip bij de cipiers als gevolg van de contacten met gevangenen met verschillende culturele achtergronden te doen verminderen? </vraag>
      <vraag nummer="4">Kunt u garanderen dat de gevangenissen in ieder geval aan de wettelijke eisen op het gebied van arbeidsomstandigheden zullen voldoen? Binnen welke termijn? Welke maatregelen treft u om ervoor te zorgen dat gevangenissen die nog gebouwd moeten worden na voltooiing wel aan deze minimumeisen zullen voldoen? </vraag>
      <noten afkomstig="vraag">
         <noot nummer="1" datum="1998-10-16" bron="NRC Handelsblad">NRC Handelsblad, 16 oktober 1998</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het krantenbericht is een heel korte weergave van een veel uitgebreider rapport aangaande de arbeidsomstandigheden binnen de penitentiaire inrichtingen in Nederland. Na overleg met de arbeidsinspectie is een aantal afspraken gemaakt over de aanpak van de in dit rapport genoemde knelpunten. In de basis is arbeidsomstandighedenbeleid doorgemandateerd aan de directeuren van de penitentiaire inrichtingen. Voor een aantal inrichtingsoverstijgende knelpunten is afgesproken dit vooralsnog eerst te bespreken met de Groepsondernemingsraad- Gevangeniswezen, om op die wijze te komen tot een gedegen plan van aanpak. De werkdruk is al geruime tijd een aandachtspunt in het beleid van de Dienst Justitiële Inrichtingen (DJI); dus ook binnen het centraal geïndiceerde personeels- en arbeidsomstandighedenbeleid. Alom wordt onderkend dat het werken met ingeslotenen in penitentiaire inrichtingen een belastende en moeilijke baan is. Door de jaren heen zijn veel maatregelen genomen om die belasting te reguleren: het werken in teams, het realiseren van een hoger opleidingsniveau (eerder MBO dan MAVO), het creëren van gedifferentieerde regimes, het bevorderen van mobiliteit van personeel, het verbeteren van de kwaliteit van het leidinggeven, het toekennen van meer bevoegdheden en verantwoordelijkheden aan inrichtingswerkers (veel meer dan in het verleden worden de uitvoerende medewerkers bij de ontwikkeling van het beleid van de inrichting betrokken, wat blijkt uit teamdagen etc.). Ook is getracht de beeldvorming over de functie te beïnvloeden. De naamgeving speelt daarbij een rol. Binnen de Dienst Justitiële Inrichtingen wordt allang niet gesproken over cipiers maar over penitentiaire inrichtingswerkers. Deze benaming doet meer recht aan de inhoud van de functie en bevestigt door zijn verwijzing naar andere vormen van inrichtingswerk het gemeenschappelijke in de functie. Het toekennen van studiefaciliteiten en het inzetten van specifieke trainingen en opleidingen (b.v. rond omgang met allochtonen, gestoorden, verslaafden, risicovolle situaties), werkvormen ontleend aan sociaal-agogische beroepen en de inzet van opvangteams in de inrichtingen die eerste opvang verzorgen van mensen die bij de uitoefening van hun functie in problemen zijn gekomen, dragen ook bij aan het handhaven en vergroten van mogelijkheden om met die druk om te gaan. Het probleem wordt ook betrokken bij het verzuimbeleid en het beleid ten aanzien van het aanpakken van verlofstuwmeren. Er is dus een brede multidisciplinaire aanpak van problemen, waarin voortdurend naar werkdrukverbetering wordt gestreefd. Bovendien wordt gestreefd naar directe vacaturevervulling. Met behulp van de zgn. BASAM (BASis vragenlijst AMsterdam), wordt nader onderzoek gedaan naar de werkdruk binnen de afzonderlijke inrichtingen. Deze BASAM is een instrument dat binnen de DJI wordt gebruikt om de werkbeleving van het personeel te meten. Zij is geïntroduceerd als onderdeel van het Instituut Nederlands Kwaliteitmodel en meet de arbeidstevredenheid van het personeel. </antwoord>
      <antwoord nummer="3">De aandacht voor de gevolgen van het werken in een setting waar verschillende culturen bijeen zijn is reeds vanaf begin jaren negentig een aandachtspunt binnen DJI. Een aantal maatregelen is reeds genomen om de spanning en het onbegrip die kunnen ontstaan tot een minimum te beperken. Zo wordt een actief wervings- en selectiebeleid gevoerd ten behoeve van allochtonen. Hiervoor is aan de inrichtingen een pakket met hoogwaardige instrumenten geleverd welke zij kunnen gebruiken bij de werving en selectie van allochtonen. Een literatuurstudie, momenteel uitgevoerd door het WODC, zal duidelijkheid verschaffen over de relatie tussen de multiculturele samenstelling van de gedetineerdenpopulatie, organisatie en personeel van de inrichtingen en de tenuitvoerlegging van straffen en maatregelen op een menswaardige en veilige wijze. Bovendien kunnen met behulp van scholing penitentiaire inrichtingswerkers meer kennis opdoen van sociale en culturele achtergronden van groepen gedetineerden. Dit gegeven maakt de spanning hanteerbaar en reduceert het onbegrip ontstaan door onbekendheid. Daarnaast wordt bekeken hoe het voeren van exitgesprekken, interviews over vertrekredenen met medewerkers die met ontslag gaan, geoptimaliseerd kunnen worden. Problemen die wijzen op knelpunten als hier bedoeld worden hierin serieus besproken. Hiermee wordt informatie en inzicht verkregen over deze problematiek binnen de specifieke inrichting, waardoor het nemen van gerichte maatregelen mogelijk wordt. </antwoord>
      <antwoord nummer="4">In de voorbespreking met de Arbeidsinspectie, en vooruitlopend op de bespreking met de medezeggenschap, is afgesproken dat er centraal meer sturing zal worden gegeven betreffende dit onderwerp. Zo zullen er meer algemene richtlijnen worden gegeven om homogeniteit in het te voeren beleid te doen ontstaan en ondersteuning te bieden bij het opzetten en ontwikkelen van lokaal arbeidsomstandighedenbeleid. Daarnaast zal arbeidsomstandighedenbeleid, meer dwingend dan nu het geval is, worden opgenomen in de Planning en Controlcyclus zoals deze binnen DJI wordt uitgevoerd. Zowel de projectleiders van de afdeling Gebouwen en Beheer als de toekomstige gebruiker kan advies vragen aangaande de arbeidsomstandigheden op basis van de bouwtekeningen. Bovendien wordt de Rijksgebouwendienst, opdrachtgever van de te bouwen justitiële inrichtingen, ook geacht procesbewaker te zijn wat betreft de arbeidsomstandigheden. In de regel wordt op basis van het voorlopig ontwerp een advies gegeven over zowel de feitelijke als situationele arbeidsomstandigheden. </antwoord>
      <noten afkomstig="antwoord"/>
   </antwoorden>
</kvr>
