<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minster van Defensie over een documentaire over de Nederlandse commando's in Afghanistan. (Ingezonden 24 november 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26930
</item>
         <item attribuut="Inhoud">Vragen naar aanleiding van NCRV-documentaire van Vik Franke, uitgezonden op 20 november 2006, over o.a. frustaties van de commando's over het nut van hun inzet. Deze vragen dienen ter aanvulling op eerdere vragen terzake van Tweede Kamerlid Koenders (PvdA), ingezonden 22 november 2006, over o.a. de Nederlandse prioritaire inzet binnen ISAF-3 voor wederopbouw die zou botsen met de inzet van andere partners binnen ISAF-3.</item>
         <item attribuut="Rubriek">Veiligheidsbeleid en defensie (Militairen) Veiligheidsbeleid en defensie (NAVO) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Afghanistan Militairen NAVO</item>
         <item attribuut="Vindplaats">Kamervragen met antwoord 2006-2007, nr. 474, Tweede Kamer</item>
         <item attribuut="Vraagnr_bij_indiening">2060703610</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2006-12-08</item>
         <item attribuut="Datum_indiening">2006-11-24</item>
         <item attribuut="Document-id">KVR26930</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1023" allpagenumbers="1023 1024" vetnummer="2060703610" code="0607tkkvr474" lopendefooter="Tweede Kamer, vergaderjaar 2006–2007, Aanhangsel" filenaam="KVR26930" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="474" onderwerp="" indiendatum="2006-11-24">
         <vrager partij="GroenLinks" oorsprong="parlement">Karimi</vrager>
         <vraagt-aan>de minster van Defensie</vraagt-aan>
      </vraagdata>
      <antwoorddata antwoorddatum="2006-12-8">
         <antwoorder functie="minister" ministerie="Defensie">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van de documentaire van Vik Franke over de Nederlandse commando’s in Afghanistan? <voetnoot nummer="1"/>
      </vraag>
      <vraag nummer="2">Heeft u de betrokken militairen al een reactie gegeven op hun commentaar in de documentaire? Zo ja, hoe luidde uw reactie? Zo neen, waarom niet? </vraag>
      <vraag nummer="3">Deelt u de mening dat, gehoord de uitspraken van de commando’s «Bas», «Ralf» en «Harry», uit de documentaire een grote frustratie onder de Nederlandse commando’s over het nut van hun inzet spreekt? Deelt u de mening dat hun frustraties niet mogen leiden tot het vaker inzetten van commando’s in gewelddadige acties? Wat gaat u doen om deze frustratie weg te nemen? Bent u bereid de commando’s terug te roepen als hun inzet toch zeer beperkt is? </vraag>
      <vraag nummer="4">Deelt u de mening van de commando’s, onder andere verwoord door «Jos», dat zij in onzekerheid over hun positie en bevoegdheden verkeren? Bent u van plan de door hen gevraagde vrijheid van handelen toe te staan? Zo ja, waarom? Hoe gaat u de onzekerheid over hun positie en bevoegdheden corrigeren? Bent u bereid hen duidelijk te maken dat de politiek beslist over hun inzet, en niet zijzelf? Zo neen, waarom niet? </vraag>
      <vraag nummer="5">Klopt de stelling van militairen ter plekke, onder andere verwoord door «Kees», dat hun inlichtingen om politieke redenen worden genegeerd door Defensie in Den Haag? Wat is uw commentaar hierop? </vraag>
      <vraag nummer="6">Is het gebruikelijk dat een Amerikaanse officier, Rudy, de Nederlandse commando’s vergezelt en Afghanen tijdens patrouilles en gevechtsacties ondervraagt? Hoe vaak is dat gebeurd sinds de legering van de eerste Nederlandse militairen in Uruzgan? Hebben deze Amerikaanse officieren arrestaties verricht? Zo ja, hoe vaak? Hebben zij gevangen genomen personen verhoord? Zo ja, hoe vaak? </vraag>
      <vraag nummer="7">Klopt het dat leidinggevende functionarissen binnen Defensie uitzending van de documentaire wilden tegenhouden? Klopt het dat de Special Forces erop aangedrongen hebben dat de film toch werd uitgezonden? Bestaan hierover meningsverschillen binnen de Krijgsmacht en het ministerie van Defensie? </vraag>
      <noten afkomstig="vraag">
         <noot nummer="1">NCRV Dokument, Nederlandse commando’s in Afghanistan, door Vik Franke, uitgezonden maandagavond 20 november 2006, 23:10 uur</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Koenders (PvdA), ingezonden 22 november 2006 (vraagnummer 2060703500). </toelichting>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Via hun commandant in het gebied is de betrokken militairen nog eens uitgelegd waarom van hen een terughoudende wijze van optreden gevraagd wordt. Deze wijze van optreden past bij het ISAF-operatieplan waarin het creëren van stabiliteit en veiligheid de hoogste prioriteit heeft. </antwoord>
      <antwoord nummer="3">De interviews zijn direct genomen na een hinderlaag waarin de eenheid was gelopen, wat een nuancering van de diverse uitspraken van de jonge en geëmotioneerde mannen rechtvaardigt. Er bestaan geen voornemens om de wijze van inzet van de commando’s in Uruzgan te wijzigen. De eenheid heeft in verschillende operaties aangetoond dat zij professioneel optreedt in gevaarlijk terrein waar de TFU niet dagelijks aanwezig kan zijn en daarmee een wezenlijke bijdrage levert aan het succes van de TFU en het creëren van veiligheid en stabiliteit. Dat hun inzet beperkt zou zijn wordt derhalve niet onderschreven. Alle militairen die hebben deelgenomen aan acties worden na elke operatie uitgebreid gedebrieft. Tevens wordt door de commandant van de TFU uitgelegd wat het doel is van de operaties. Daarnaast wordt in het opwerktraject van KCT-detachementen meer aandacht besteed aan het doel van de missie en de rol van de commando’s daarin. </antwoord>
      <antwoord nummer="4">De special forces voeren de hun opgedragen taken professioneel uit, binnen de gemaakte afspraken en in overeenstemming met de algehele strategie. De eenheid van het Korps Commando Troepen (KCT) wordt aangestuurd door de commandant van de Task Force Uruzgan (TFU). Over hun positie en bevoegdheden bestaat derhalve geen onduidelijkheid. Wel is het zo dat elke militair te allen tijde zelf een situatie moet toetsen aan zijn geweldsinstructie, die immers geen specifieke situaties omschrijft. De special forces zijn een bijzondere eenheid met een bijzondere opleiding en taken. Deze militairen zijn gemotiveerd, professioneel en doelgericht. Dit kan soms leiden tot minder begrip voor de meer genuanceerde en soms meer terughoudende werkwijze van de commandant van de TFU in Uruzgan. Blijkens de documentaire zijn de commando’s zich bewust dat de politiek de randvoorwaarden stelt voor hun inzet. </antwoord>
      <antwoord nummer="5">Van het terzijde schuiven van informatie uit het gebied is geen sprake. Zowel in het operatiegebied als elders wordt ernaar gestreefd om een zo volledig mogelijk beeld te krijgen van de situatie in het gebied. Alle vergaarde informatie wordt beoordeeld en geanalyseerd. Op basis hiervan wordt getracht een zo compleet en betrouwbaar mogelijk inlichtingenbeeld te realiseren. </antwoord>
      <antwoord nummer="6">De aanwezigheid van de Amerikaanse onderofficier in de documentaire is geheel in overeenstemming met de afspraken, zoals die ook met uw kamer zijn gedeeld. Zoals tijdens het algemeen overleg van 26 oktober jl. aan uw kamer is medegedeeld, zijn Amerikaanse eenheden nog verantwoordelijk voor de training van het Afghaanse leger (ANA). Het gaat hierbij om Amerikaanse Embedded Training Teams (ETT) en ondersteunde special forces die optreden ter bescherming van de ETT’s. ISAF en de TFU werken waar mogelijk samen met het Afghaanse leger. Indien de TFU een missie met het Afghaanse leger onderneemt zal er dus sprake zijn van een deelname door Amerikaanse trainers en hun beschermingseenheden. De Amerikaanse onderofficier in de documentaire behoorde tot deze eenheden. Door de Amerikanen zijn geen arrestaties verricht. </antwoord>
      <antwoord nummer="7">Nee. Voorafgaande aan de uitzending is het filmmateriaal bezien op informatie die de operationele veiligheid in het geding zou kunnen brengen. Daarbij was ook personeel van het Korps Commando Troepen aanwezig vanwege hun specialisme. In die sessie is bediscussieerd welke beelden eventueel confidentiële informatie zouden kunnen compromitteren. Dat heeft er toe geleid dat fragmenten waarin de inhoud van onze rules of engagement werd bediscussieerd uit de film zijn gehaald. Van het (willen) tegenhouden van de documentaire is geen sprake geweest. </antwoord>
      <noten afkomstig="antwoord"/>
   </antwoorden>
</kvr>
