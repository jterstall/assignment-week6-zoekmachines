<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Klein Molekamp (VVD) en Rehwinkel (PvdA) over de vervolging van overheden voor milieudelicten. (Ingezonden 12 februari 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6640
</item>
         <item attribuut="Rubriek">Milieu (Milieudelicten) Staats- en bestuursrecht (Overheidsinstellingen en -bedrijven) Staats- en bestuursrecht (Overige publiekrechtelijke lichamen) Strafrecht en strafprocesrecht (Vervolging)</item>
         <item attribuut="Trefwoorden">Lagere publiekrechtelijke lichamen Milieudelicten Overheidsinstellingen Strafvervolging</item>
         <item attribuut="Vindplaats">Kamervragen met antwoord 1997-1998, nr. 828, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Klein Molekamp</persoon>
            <persoon partij="PvdA">Rehwinkel</persoon>
         </item>
         <item attribuut="Datum_reaktie">1998-03-05</item>
         <item attribuut="Datum_indiening">1998-02-12</item>
         <item attribuut="Document-id">KVR6640</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1695" allpagenumbers="1695 1696" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6640" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="828" onderwerp="" indiendatum="1998-02-12">
         <vrager partij="VVD" oorsprong="parlement">Klein Molekamp</vrager>
         <vrager partij="PvdA" oorsprong="parlement">Rehwinkel</vrager>
         <vraagt-aan/>
      </vraagdata>
      <antwoorddata antwoorddatum="1998-03-5">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met het artikel «gemeenten vervolgd om milieudelict» <voetnoot nummer="1"/>? </vraag>
      <vraag nummer="2">Is uit een inventarisatie van het Openbaar Ministerie gebleken dat sinds 1996 tenminste veertig overtredingen door overheden hebben plaatsgevonden? </vraag>
      <vraag nummer="3">Gaat het Openbaar Ministerie in een aantal gevallen niet tot vervolging over? Kunt u aangeven welk aantal milieudelicten door overheden niet zal worden vervolgd en voor welk aantal dit wel het geval zal zijn? </vraag>
      <vraag nummer="4">Acht u het juist dat in een aantal gevallen niet tot vervolging wordt overgegaan, terwijl de minister van Justitie nog steeds niet in staat is gebleken haar beleidslijn terzake aan de Tweede Kamer voor te leggen en met de Tweede Kamer te bediscussiëren? </vraag>
      <vraag nummer="5">Is in een aantal gevallen niet tot vervolging overgegaan als gevolg van onduidelijke regelgeving? Zo ja, is die regelgeving inmiddels aangepast? Zo neen, bent u voornemens deze regelgeving aan te passen? </vraag>
      <vraag nummer="6">Wordt in een drietal gevallen de Staat verdacht van het plegen van een milieudelict? Zo ja, kunt u aangeven welke overtredingen dit zijn geweest? Welke maatregelen zijn genomen om de schade te herstellen en welke maatregelen om herhaling van de overtreding te voorkomen? </vraag>
      <vraag nummer="7">Bent u bereid ervoor zorg te dragen dat geen onomkeerbare stappen worden gezet door het Openbaar Ministerie voordat de reeds toegezegde gedachtenwisseling heeft plaatsgehad? </vraag>
      <noten afkomstig="vraag">
         <noot nummer="1" datum="1998-02-9" bron="Volkskrant">Volkskrant, 9 februari 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2, 3 en 4" voetnoot="1">Zoals in de Nota «de strafrechtelijke aansprakelijkheid van overheidsorganen» (25 294, nr. 2, § 5.3) werd aangekondigd, heeft het College van procureurs-generaal vorig jaar een vervolgingsbeleid geformuleerd dat erop was gericht «dat de grenzen van de aansprakelijkheid van overheidsorganen zich in de rechtspraak kunnen uitkristalliseren». De daartoe strekkende richtlijn van het College heb ik bij brief van 10 juli 1997 ter kennis van de Tweede Kamer gebracht. Ten einde de door mij gevraagde coördinatie van de behandeling van dit type zaken voor zijn verantwoordelijkheid te kunnen nemen, heeft het College een inventarisatie doen uitvoeren van de zaken tegen overheidsorganen die na voltooid strafrechtelijk onderzoek op een afdoeningsbeslissing wachten. Deze inventarisatie, op basis van rapportages vanuit de arrondissementen, werd voorzien van adviezen over de wijze waarop deze zaken zouden moeten worden afgedaan en was bijna afgerond toen de Hoge Raad op 6 januari jl. zijn (tweede) Pikmeerarrest wees. Zoals bekend heeft de Hoge Raad in dit arrest zijn jurisprudentie over de vervolgbaarheid van openbare lichamen ingrijpend gewijzigd. Dit arrest heeft dan ook aanleiding gegeven de adviezen over de afdoening van de liggende zaken opnieuw te bezien. De lijn van deze afdoeningen, in het verlengde van de overwegingen van het Pikmeer II arrest, is in de periodieke Overlegvergadering die ik met het College heb, aan de orde gesteld. De bevoegde hoofdofficieren van justitie handelen conform deze aanbevelingen, tenzij in overleg met het College, op basis van nadere argumentatie, wordt vastgesteld dat een andere wijze van afdoening de voorkeur verdient. Uitgangspunt bij de beslissingen omtrent vervolging in deze zaken vormen de criteria die de Hoge Raad in zijn arrest van 6 januari jl. formuleerde. In dit arrest stelt de Hoge Raad voorop dat de overheid zich als iedere burger aan de wet dient te houden en onderstreept hij het belang van rechtsgelijkheid bij de beoordeling van strafrechtelijk relevant handelen van overheidsorganen en privaatrechtelijke rechtspersonen. Daarnaast wijst de Hoge Raad op een aantal specifieke aspecten waarmee bij de strafrechtelijke reactie jegens openbare lichamen rekening ware te houden. Zo kunnen de belangen die het betrokken orgaan beoogde te behartigen, ook indien zij niet tot straffeloosheid in strikte zin leiden, tot een andere strafrechtelijke reactie aanleiding geven dan indien een vergelijkbare verboden gedraging door een privaatrechtelijke rechtspersoon zou zijn verricht. Bovendien kan bij de beslissing omtrent vervolging rekening worden gehouden met de omstandigheid dat bestuurlijk toezicht en/of politieke controle er in het concrete geval toe leidt dat ingrijpen van de strafrechter ontijdig is of de goede gang van een bestuurlijk proces verstoort. In de lijn van deze overwegingen heeft het openbaar ministerie de afdoening van de desbetreffende zaken bepaald. Het College heeft mij in zijn brief van 26 februari 1997 een overzicht verstrekt van de uitgevoerde inventarisatie en de wijze van afdoening van deze zaken; kopie van deze brief treft u in bijlage hierbij aan. <voetnoot nummer="1"/>Het College zal mij binnenkort een aangepaste richtlijn ter toetsing voorleggen. Ik verwacht dat ik u deze richtlijn gelijktijdig met de notitie over de wetgevingsopties zal kunnen doen toekomen. Uit de inventarisatie komt het navolgende beeld naar voren m.b.t. de aan openbare lichamen te verwijten gedragingen, dat wordt geïllustreerd aan de hand van een zestal korte casusbeschrijvingen. In het merendeel van de gevallen gaat het om milieudelicten; daarnaast werden overtredingen vastgesteld van onder meer Arbeidsomstandighedenwet, Warenwet en Wet op de ruimtelijke afgedaan: In één geval wordt geseponeerd wegens niet- strafbaarheid van het feit, omdat een rechtvaardigingsgrond aanwezig is; in drie gevallen houdt het sepot verband met de strafrechtelijke immuniteit van het betrokken overheidslichaam (de Staat). In zes gevallen vindt een sepot-zonder-meer plaats in verband met de geringe ernst van het feit. In 23 gevallen gaat het sepot vergezeld van een brief van de hoofdofficier van justitie aan de overtreder en/of het toezichthoudende orgaan, waarin aandacht wordt gevraagd voor de noodzaak van voorkoming van herhaling. Het gaat hierbij om gevallen waarin de rechtmatige toestand kon worden en inmiddels werd hersteld, dan wel door de overtreder maatregelen werden getroffen om dergelijke strafbare feiten in de toekomst te voorkomen. Aangezien de feiten op zichzelf te ernstig waren om met een «kaal» sepot af te doen, werd – gelet op de getroffen maatregelen – een schriftelijke reactie van de hoofdofficier van justitie adequaat geacht. In twee gevallen is sprake van een sepot onder de voorwaarde van herbeplanting. In acht gevallen wordt de bevoegde hoofdofficier aanbevolen een strafrechtelijk vervolg aan de zaak te verbinden; in drie gevallen wordt hen geadviseerd nader onderzoek te doen instellen. Ik acht de wijze van afdoening van deze zaken verantwoord. </antwoord>
      <antwoord nummer="5">In geen van de gevallen is van vervolging afgezien op grond van onduidelijke regelgeving. </antwoord>
      <antwoord nummer="6">In drie gevallen is de Staat als verdachte aangemerkt, waarbij het om de navolgende strafbare feiten gaat: het oprichten resp. in werking hebben van een baggerdepot zonder vergunning (art. 8.1 Wet milieubeheer); overtreding van art. 26 Arbeidsomstandighedenwet i.v.m. het Veiligheidsbesluit door een voertuig onvoldoende vast te zetten, waardoor een botsing en risico voor personen ontstond; het maaien van een groenstrook waardoor riet-orchissen werden vernield (art. 23 Natuurbeschermingswet). Over deze gevallen zal het College van procureurs-generaal mij meer uitgebreid rapporteren. Ik zal deze rapportages onder de aandacht van mijn betrokken ambtgenoten brengen, alsook ter kennis van mijn ambtgenoot die verantwoordelijkheid draagt voor de overtreden regelgeving. </antwoord>
      <antwoord nummer="7">Zoals ik hierboven aangaf, is in de bedoelde zaken de wijze van afdoening bepaald. Ik wijs erop dat voorafgaand overleg met de Staten-Generaal over beslissingen inzake de vervolging van strafbare feiten niet gebruikelijk is. </antwoord>
      <noten afkomstig="antwoord">
         <noot nummer="1">Bijlagen ter inzage gelegd bij afdeling Parlementaire Documentatie</noot>
      </noten>
   </antwoorden>
</kvr>
