<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de minister van Sociale Zaken en Werkgelegenheid en de staatssecretaris van Volksgezondheid, Welzijn en Sport over uitzendkrachten bij Euro 2000. (Ingezonden 26 juni 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12056
</item>
         <item attribuut="Inhoud">Vragen over de betaling in natura van de medewerkers van Euro 2000 die via de uitzendbureaus zijn geselecteerd (Persbericht FNV Bondgenoten, 16 juni 2000).</item>
         <item attribuut="Rubriek">Arbeid (Arbeidsbemiddeling) Inkomen en rechtspositie (Inkomens) Vrijetijdsbesteding (Sport)</item>
         <item attribuut="Trefwoorden">Inkomens Sport Uitzendbureaus</item>
         <item attribuut="Vindplaats">Kamervragen met antwoord 1999-2000, nr. 1596, Tweede Kamer</item>
         <item attribuut="Vraagnr_bij_indiening">2990013040</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">2000-07-17</item>
         <item attribuut="Datum_indiening">2000-06-26</item>
         <item attribuut="Document-id">KVR12056</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3609" allpagenumbers="3609 3610" vetnummer="2990013040" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12056" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1596" onderwerp="" indiendatum="2000-06-26">
         <vrager partij="PvdA" oorsprong="parlement">Bussemaker</vrager>
         <vraagt-aan>de minister van Sociale Zaken en Werkgelegenheid en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-07-17">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Klopt het dat naar schatting 1500 medewerkers van Euro 2000, geworven en geselecteerd door uitzendbureau Adecco, alsmede door Adecco voor Arbeid beschikbaar gesteld, niet volgens de cao betaald worden voor hun werk? <voetnoot nummer="1"/>
      </vraag>
      <vraag nummer="2">Deelt u de mening dat ingevolge het gestelde in het BW, boek 7, afdeling 11, art. 690 sprake is van een uitzendovereenkomst en dat derhalve de cao van toepassing is? </vraag>
      <vraag nummer="3">Is over deze regeling waarbij de medewerkers in natura (onder meer door toegang tot de wedstrijden) betaald worden overleg geweest met het ministerie van Volksgezondheid, Welzijn en Sport? Zo ja, wat is daarbij precies afgesproken? </vraag>
      <vraag nummer="4">Welke definitie van vrijwilligerswerk wordt in deze gehanteerd? Heeft het LISV goedkeuring verleend voor deze vorm van vrijwilligerswerk? </vraag>
      <vraag nummer="5">In hoeverre is het wettelijk geoorloofd dat deze medewerkers werk verrichten zonder verzekerd te zijn voor de WAO en zonder dat zij premies en belastingen afdragen? </vraag>
      <vraag nummer="6">Hoe zal een en ander geregeld worden bij de inzet van vrijwilligers dan wel uitzendkrachten bij de komende Olympische Spelen? </vraag>
      <noten afkomstig="vraag">
         <noot nummer="1" datum="2000-06-16" bron="Persbericht FNV bondgenoten">Persbericht FNV bondgenoten, 16 juni 2000</noot>
      </noten>
   </vragen>
   <antwoorden aantal="6">
      <antwoord nummer="1">Door Adecco is bevestigd dat er ongeveer 1500 vrijwilligers, geworven, geselecteerd en getraind door Adecco, werkzaamheden hebben verricht bij Euro 2000 zonder dat zij daarvoor geldelijke loon hebben ontvangen. Tussen de Stichting Euro 2000 en de betreffende vrijwilligers is hiertoe een «vrijwilligersovereenkomst» gesloten. In deze overeenkomst is Adecco Nederland in het kader van de bemiddeling bij aanwerving genoemd als «Contactpersoon». </antwoord>
      <antwoord nummer="2">Of er in casu sprake is van een uitzendovereenkomst dient te worden beoordeeld volgens de definitie van uitzendovereenkomst in genoemd wetsartikel en aan de hand van de concrete omstandigheden van het geval. Met name is in dit verband van belang, of uitzendbureau Adecco als «werkgever» en de Stichting Euro 2000 als «derde» in de zin van deze definitie moet worden beschouwd. Voorts is van belang of de genoten onkostenvergoedingen en verstrekkingen in natura als loon kunnen worden aangemerkt, of dat er sprake is van voorzieningen die worden verstrekt voor het verrichten van werkzaamheden in het kader van een gesloten «vrijwilligersovereenkomst». Indien alleen de afgesloten «vrijwilligersovereenkomst» in beschouwing wordt genomen, zal er wellicht van worden uitgegaan dat er sprake is van een overeenkomst waar geen sprake is van loon, maar van een onkostenvergoeding en verstrekkingen in natura en er dus geen sprake is van een arbeidsovereenkomst naar burgerlijk recht. Bij een verschil van mening of in geval van «twijfel» hieromtrent tussen partijen is het uiteindelijke oordeel voorbehouden aan de rechter. De rechter zal in zijn/haar beoordeling niet alleen hetgeen in de vorm van een schriftelijk contract is overeengekomen in overweging nemen, maar ook hetgeen feitelijk is geschied. Overigens zal de Arbeidsinspectie een onderzoek instellen in het kader van de Wet allocatie arbeidskrachten door intermediairs (Waadi). Indien uit onderzoek blijkt dat niet aan de in hoofdstuk 3 van de Waadi genoemde artikelen wordt voldaan, wordt hiervan mededeling gedaan aan onder andere de betrokken arbeidskracht en de betrokken werkgever (artikel 15 Waadi). De betrokkenen kunnen vervolgens langs civielrechtelijke weg naleving van het in de Waadi bepaalde vorderen. Overigens laat het oordeel van de Arbeidsinspectie over de toepasselijkheid van de Waadi het uiteindelijke oordeel van de rechter onverlet. </antwoord>
      <antwoord nummer="3">Nee, daarover is geen overleg geweest met het Ministerie van VWS. </antwoord>
      <antwoord nummer="4" voetnoot="1">In algemene zin wordt onder «Vrijwilligerswerk» verstaan werk dat in enig georganiseerd verband onverplicht en onbetaald wordt verricht ten behoeve van anderen en/of de samenleving, zonder dat degene die het verricht daar voor zijn of haar levensonderhoud van afhankelijk is <voetnoot nummer="1"/>. Of er in casu sprake is van vrijwilligerswerk of van een arbeidsovereenkomst, is, zoals reeds bij het antwoord op vraag twee vermeld, niet aan ons ter beoordeling. Er zijn over het vrijwilligerswerk geen contacten geweest met het Lisv. Er bestaat ook geen algemene bevoegdheid van het Lisv om goedkeuring te verlenen aan organisaties of personen die vrijwilligerswerk aanbieden. Op individueel niveau geldt wel dat WW- en WAO-gerechtigden die onbetaalde arbeid willen verrichten, dit moeten melden bij hun uitvoeringsinstelling. De uitvoeringsinstelling beoordeelt of deze werkzaamheden van invloed zijn op de uitkering. Er is niet geregistreerd of WW- en WAO-gerechtigden in het kader van Euro 2000 vrijwilligerswerk hebben verricht. </antwoord>
      <antwoord nummer="5">De WAO kent een verzekering van rechtswege. Personen die in dienstbetrekking werkzaam zijn, zijn verzekerd voor de WAO en de andere werknemersverzekeringen. De feitelijke omstandigheden waaronder de werkzaamheden worden verricht, zijn daarvoor bepalend. Of er tussen de medewerkers en de Stichting Euro 2000 sprake was van een dienstbetrekking, is ter beoordeling van het Lisv, en in laatste instantie aan de rechter. De verplichting om premies en loonbelasting af te dragen is eveneens gerelateerd aan het bestaan van een dienstbetrekking. Er is in beginsel geen sprake van een dienstbetrekking als geen inkomen uit de vrijwilligersovereenkomst wordt genoten. </antwoord>
      <antwoord nummer="6">De Olympische spelen zullen in Sydney worden gehouden. De sporters die door NOC*NSF naar de Olympische Spelen worden uitgezonden worden begeleid door bestuurlijke, sporttechnische en sportmedische functionarissen. Deze functionarissen kunnen zowel professionals als vrijwilligers zijn. De Nederlandse overheid heeft overigens geen bemoeienis bij de inzet van deze functionarissen bij de Spelen. </antwoord>
      <noten afkomstig="antwoord">
         <noot nummer="1">Werk in uitvoering. Sociale Kwaliteit. Programmalijnen Welzijnsnota 1999–2002</noot>
      </noten>
   </antwoorden>
</kvr>
