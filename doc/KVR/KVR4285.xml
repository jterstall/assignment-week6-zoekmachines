<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van de Camp (CDA) over het gebruik van paddestoelen met hallucinerende werking. (Ingezonden 10 januari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4285
</item>
         <item attribuut="Inhoud">Deze vragen dienen ter aanvulling van Kamervraag 604 (1996-1997) over ecodrugs.</item>
         <item attribuut="Rubriek">Criminaliteit en openbare orde (Drugsbestrijding) Gezondheidszorg (Overig)</item>
         <item attribuut="Trefwoorden">Softdrugs</item>
         <item attribuut="Vindplaats">Kamervragen met antwoord 1996-1997, nr. 605, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van de Camp</persoon>
         </item>
         <item attribuut="Datum_reaktie">1997-01-30</item>
         <item attribuut="Datum_indiening">1997-01-10</item>
         <item attribuut="Document-id">KVR4285</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1241" allpagenumbers="1241 1242" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="605" onderwerp="" indiendatum="1997-01-10">
         <vrager partij="CDA" oorsprong="parlement">Van de Camp</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat de minister van Volksgezondheid, Welzijn en Sport geen aanleiding ziet tot het nemen van maatregelen tegen het gebruik van verse en gedroogde paddestoelen met een hallucinerende werking? <voetnoot nummer="1"/>Waarom? </vraag>
      <vraag nummer="2">Ziet de minister van Justitie wel aanleiding tot het nemen van maatregelen tegen het gebruik van «paddo’s»? Waarom? </vraag>
      <vraag nummer="3">Hoe verhoudt een en ander zich tot artikel 45, lid 3 van de Grondwet? </vraag>
      <vraag nummer="4">Wat is het kabinetsbeleid inzake het gebruik van verse en gedroogde paddestoelen met een hallucinerende werking? </vraag>
      <vraag nummer="5">Waarom is er – na de discussie over en naar aanleiding van de «action commune» – wederom (openlijk) verschil van inzicht en gebrek aan coördinatie tussen de ministers van Justitie en van Volksgezondheid, Welzijn en Sport over het drugsbeleid? </vraag>
      <vraag nummer="6">Wilt u voorkomen, dat dergelijke (openlijke) verschillen van inzicht zich in de toekomst voordoen? Toelichting Deze vragen dienen ter aanvulling op eerdere vragen ter zake van de leden Rabbae en Oedayraj Singh Varma, ingezonden 10 januari 1997. </vraag>
      <noten afkomstig="vraag">
         <noot nummer="1" datum="1997-01-8" bron="Zie o.a. de Volkskrant en NRC Handelsblad">Zie o.a. de Volkskrant en NRC Handelsblad, 8 januari 1997</noot>
      </noten>
   </vragen>
   <antwoorden aantal="4">
      <antwoord nummer="1, 2 en 4">Het kabinetsbeleid inzake het gebruik van verse en gedroogde paddestoelen met een hallucinerende werking is in de eerste plaats gericht op gezondheidsbescherming, met behulp van voorlichting, monitoring en onderzoek. In de drugvoorlichting door onder meer de Consultatiebureaus voor Alcohol en Drugs, de GGD’en en het Trimbosinstituut wordt reeds geruime tijd aandacht besteed aan de werking en de risico’s van de hallucinogene paddestoelen. In het kader van de monitoring van en onderzoek naar de drugtrends worden de ontwikkelingen op dit gebied nauwkeurig gevolgd. Alle paddestoelen, dus ook die met een hallucinerende werking vallen onder de algemene bepalingen van de Warenwet. Indien er sprake is van gezondheidsschade bij «normaal» gebruik van paddestoelen, kan worden opgetreden door de Inspectie gezondheidsbescherming/ keuringsdienst van waren. Psilocybine en psilocine, de belangrijkste werkzame stoffen in deze paddestoelen, staan op Lijst I van de Opiumwet. Bezit van en handel in deze stoffen of preparaten waarin deze stoffen zijn verwerkt, zijn strafbaar. Politie en Openbaar Ministerie zijn belast met de handhaving van dit verbod. Het beleid in deze maakt deel uit van het beleid inzake het gebruik van smart drugs, smart products en eco-drugs en de verkoop van dergelijke middelen in smart shops. Het ministerie van VWS bereidt thans een notitie voor, waarin onder andere ten behoeve van gemeentebesturen informatie wordt gegeven over mogelijke gezondheidsrisico’s, vigerende regelgeving en bestuurlijke instrumenten. De Interbestuurlijke Task Force Veiligheid en Verslavingszorg zal bij de opstelling van deze notitie worden betrokken. Vooralsnog lijkt er geen sprake te zijn van een bedreiging van de volksgezondheid door het gebruik van hallucinogene paddestoelen. Voor zover bekend, is de werkzame stof bij «normale» dosering weinig toxisch. Lichamelijke afhankelijkheid komt niet voor; er is een (beperkte) kans op negatieve psychologische effecten, vooral bij psychisch labiele mensen. De omvang van het gebruik lijkt vooralsnog beperkt. Het gebruikspatroon is hoofdzakelijk experimenteel, regelmatig gebruik komt waarschijnlijk weinig voor. Met betrekking tot de door de heer Van de Camp aangehaalde kranteartikelen kan derhalve opgemerkt worden dat er reeds maatregelen zijn genomen. Gezien hetgeen thans bekend is over de aard en omvang van de gezondheidsrisico’s, kiest het kabinet vooralsnog voor voortzetting van het huidige beleid. Binnen enkele maanden komen resultaten van lopend onderzoek beschikbaar, die onder meer beter inzicht zullen geven in de omvang van het gebruik van deze paddestoelen en het optreden van eventuele complicaties. Op grond hiervan, alsmede op grond van de uitkomsten van de thans lopende strafzaken, zal het kabinet dan bezien of aanvullende maatregelen en/of aanpassing van de regelgeving nodig zijn. </antwoord>
      <antwoord nummer="3">Dit artikel is niet van toepassing omdat er geen sprake is van een verschil van mening over het beleid ter zake. </antwoord>
      <antwoord nummer="5">Er is geen verschil van inzicht noch gebruik aan coördinatie tussen de ministers van Justitie en van Volksgezondheid, Welzijn en Sport over het drugbeleid. </antwoord>
      <antwoord nummer="6">Niet van toepassing. </antwoord>
      <noten afkomstig="antwoord"/>
   </antwoorden>
</kvr>
