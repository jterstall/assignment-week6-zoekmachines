<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nawijn (Groep Nawijn) aan de minister van Justitie over de bekentenis met betrekking tot de moord op Angelique van Leijenhorst. (Ingezonden 24 augustus 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26395
</item>
         <item attribuut="Inhoud">Vragen naar aanleiding van een bericht in de Telegraaf van 21 augustus 2006 dat de moordenaar van Angelique van Leijenhorst strafvermindering krijgt omdat hij de vindplaats van het stoffelijk overschot heeft aangewezen.</item>
         <item attribuut="Rubriek">Strafrecht en strafprocesrecht (Misdrijven) Strafrecht en strafprocesrecht (Overig) Strafrecht en strafprocesrecht (Vervolging)</item>
         <item attribuut="Trefwoorden">Delicten Strafvervolging Verdachten</item>
         <item attribuut="Vindplaats">Kamervragen met antwoord 2006-2007, nr. 10, Tweede Kamer</item>
         <item attribuut="Vraagnr_bij_indiening">2050618030</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="Groep Nawijn">Nawijn</persoon>
         </item>
         <item attribuut="Datum_reaktie">2006-09-20</item>
         <item attribuut="Datum_indiening">2006-08-24</item>
         <item attribuut="Document-id">KVR26395</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="19" allpagenumbers="19 20" vetnummer="2050618030" code="0607tkkvr10" lopendefooter="Tweede Kamer, vergaderjaar 2006–2007, Aanhangsel" filenaam="KVR26395" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="10" onderwerp="" indiendatum="2006-08-24">
         <vrager partij="Groep Nawijn" oorsprong="parlement">Nawijn</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2006-09-20">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het bericht <voetnoot nummer="1"/>dat de moordenaar van Angelique van Leijenhorst een lagere straf krijgt? </vraag>
      <vraag nummer="2">Klopt de informatie dat de genoemde dader de vindplaats van het stoffelijk overschot heeft aangewezen om strafvermindering te krijgen? Zo ja, is aan de betrokken dader door het Openbaar Ministerie strafvermindering toegezegd? </vraag>
      <vraag nummer="3">Bent u van mening dat deze dader niet voor strafvermindering en voorwaardelijke invrijheidstelling in aanmerking dient te komen, gelet op de ernst van het door hem gepleegde delict en het leed dat hij aan de nabestaanden heeft toegebracht door nu pas met zijn bekentenis te komen? Zo ja, bent u bereid om alles in het werk te stellen dat de betrokken dader geen strafvermindering en vervroegde invrijheidstelling krijgt? </vraag>
      <vraag nummer="4">Heeft u kennisgenomen van de informatie dat de verdachte bekend heeft Angelique van Leijenhorst door middel van een pistoolschot om het leven te hebben gebracht? </vraag>
      <vraag nummer="5">Bent u van mening dat de verdachte dan voor het verkeerde delict is veroordeeld, want hij is veroordeeld wegens doodslag in plaats van moord? Zo nee waarom niet? Zo ja, bent u bereid om het onderzoek naar de ware toedracht van de moord alsnog te laten heropenen, zodat de verdachte alsnog kan worden gestraft voor het daadwerkelijke feit dat hij heeft gepleegd. </vraag>
      <noten afkomstig="vraag">
         <noot nummer="1" datum="2006-08-21" bron="De Telegraaf">De Telegraaf, 21 augustus 2006</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">De veroordeelde moet, gelijk ieder ander, de door het Gerechtshof aan hem opgelegde straf ondergaan. Op grond van de huidige wettelijke regeling (artikel 15 tweede lid van het Wetboek van Strafrecht) komt een ieder, in beginsel na het ondergaan van twee derde deel van die straf, voor vervroegde invrijheidstelling in aanmerking. Er is dus geen sprake van strafvermindering en door het openbaar ministerie is geen strafvermindering toegezegd. Artikel 15a van het Wetboek van Strafrecht biedt de mogelijkheid om vervroegde invrijheidstelling uit te stellen, dan wel achterwege te laten, indien de veroordeelde na de aanvang van de tenuitvoerlegging van zijn straf zich zeer ernstig heeft misdragen. Hiertoe kan door het openbaar ministerie een vordering worden ingediend bij het gerechtshof te Arnhem. Het verborgen houden van het stoffelijk overschot van Angelique van Leijenhorst kan volgens de behandelend advocaat-generaal i.c. worden gekwalificeerd als zo’n zeer ernstige misdraging. Derhalve is door de advocaat-generaal bovengenoemde vordering ingediend. Aangezien de veroordeelde echter later alsnog heeft medegedeeld waar het stoffelijk overschot van Angelique van Leijenhorst kon worden gevonden, is in feite de grondslag aan de door de advocaat-generaal ingediende vordering als bedoeld in artikel 15a van het Wetboek van Strafrecht komen te ontvallen. De vordering is derhalve na het vinden van het stoffelijk overschot van Angelique van Leijenhorst ingetrokken. </antwoord>
      <antwoord nummer="4">De veroordeelde heeft in het bijzijn van de officier van justitie tegenover de politie verklaard dat hij Angelique van Leijenhorst op 10 november 2000 tijdens een ruzie in een opwelling heeft doodgeschoten. In de nacht van 10 op 11 november 2000 heeft hij haar lichaam op de onlangs door hem aangegeven plaats begraven. </antwoord>
      <antwoord nummer="5">Het juridische verschil tussen doodslag en moord is, dat bij moord bewezen moet worden dat de dader het slachtoffer met voorbedachten rade van het leven heeft beroofd. Het gerechtshof te ’s-Gravenhage heeft bewezenverklaard dat de veroordeelde Angelique van Leijenhorst van het leven heeft beroofd, maar heeft niet bewezen geacht dat hij dit met voorbedachten rade heeft gedaan. De veroordeelde is onherroepelijk voor de levensberoving van Angelique van Leijenhorst veroordeeld. In artikel 68, eerste lid, van het Wetboek van Strafrecht is bepaald dat niemand opnieuw kan worden vervolgd voor een strafbaar feit waarover door de rechter in Nederland reeds onherroepelijk over hem is beslist. Een nieuwe strafrechtelijke vervolging van de veroordeelde voor het om het leven brengen van van Angelique van Leijenhorst is derhalve niet mogelijk. </antwoord>
      <noten afkomstig="antwoord"/>
   </antwoorden>
</kvr>
