<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Mulder-van Dam, Soutendijk-van Appeldoorn en Doelman-Pel (allen CDA) over de opname van kinderen met ernstige psychische stoornissen. (Ingezonden 30 mei 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5213
</item>
         <item attribuut="Inhoud">Vragen over grote wachtlijsten voor plaatsing van licht verstandelijk gehandicapte jeugdigen met gedragsproblemen in intramurale instellingen zoals De Beele en Groot Emmaus.</item>
         <item attribuut="Rubriek">Gezondheidszorg (Zorginstellingen) Welzijn (Geestelijk gehandicapten) Welzijn (Jeugdigen)</item>
         <item attribuut="Trefwoorden">Geestelijk gehandicapten Intramurale gezondheidszorg Jeugdhulpverlening</item>
         <item attribuut="Vindplaats">Kamervragen met antwoord 1996-1997, nr. 1453, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Mulder-van Dam</persoon>
            <persoon partij="CDA">Soutendijk-van Appeldoorn</persoon>
            <persoon partij="CDA">Doelman-Pel</persoon>
         </item>
         <item attribuut="Datum_reaktie">1997-06-24</item>
         <item attribuut="Datum_indiening">1997-05-30</item>
         <item attribuut="Document-id">KVR5213</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2969" allpagenumbers="2969 2970" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1453" onderwerp="" indiendatum="1997-05-30">
         <vrager partij="CDA" oorsprong="parlement">Mulder-van Dam</vrager>
         <vrager partij="CDA" oorsprong="parlement">Soutendijk-van Appeldoorn</vrager>
         <vrager partij="CDA" oorsprong="parlement">Doelman-Pel</vrager>
         <vraagt-aan/>
      </vraagdata>
      <antwoorddata antwoorddatum="1997-06-24">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bestaan er grote wachtlijsten voor de opname van kinderen met ernstige psychische stoornissen in intramurale instellingen zoals De Beele en Groot Emmaus? </vraag>
      <vraag nummer="2">Bestaan er eveneens onvoldoende mogelijkheden voor dagopvang en crisisopvang, waardoor de desbetreffende gezinnen onder grote druk komen te staan? </vraag>
      <vraag nummer="3">Bent u van mening, dat het ouders/verzorgers van kinderen met een dergelijk handicap mogelijk moet worden gemaakt om in ieder geval tijdelijk ontlast te worden van de verzorging van hun kind gedurende de periode dat zij op een wachtlijst staan? </vraag>
      <vraag nummer="4">Bent u bereid zo spoedig mogelijk in deze leemte te voorzien, zonodig door middelen beschikbaar te stellen aan instellingen die hiervoor capaciteit willen vrijmaken dan wel willen uitbreiden? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Het Zorg Registratie Systeem geeft in de huidige vorm geen afzonderlijke informatie over het aantal jeugdigen met ernstige psychische problemen. Op basis van signalen uit het veld kan ik deze vraag bevestigen. De plaatsingsproblematiek van licht verstandelijk gehandicapte jeugdigen met gedragsproblemen is mij bekend. Daarover zijn op twee momenten door de sector cijfers aangeleverd. In 1995 stonden er ongeveer 500 jeugdigen op de wachtlijsten van de 20 orthopedagogische centra, waarvan Groot Emaus en De Beele (als achtervanginstellingen) deel uit maken. Naar aanleiding van het rapport Vorm en Kleur (1995) van de toenmalige Nederlandse Vereniging voor Gehandicaptenzorg (thans Vereniging Gehandicaptenzorg Nederland) is een regeringsstandpunt geformuleerd (als bijlage opgenomen bij de Actualisatie 1996 van het Meerjarenprogramma intersectoraal gehandicaptenbeleid 1995–1998 «De perken te buiten», Tweede Kamer, Kamerstuk 24 170, nr. 16). Met het oog op de knelpunten is f 25 mln. extra nodig volgens «Vorm en Kleur». In het Jaar Overzicht Zorg 1997 heb ik aan de hand van de raming van f 25 mln. voor een periode van 10 jaar, een extra bedrag van f 2,5 mln. voor 1997 beschikbaar gesteld. Door de Vereniging Gehandicaptenzorg Nederland is zeer recent meegedeeld dat de wachtlijst voor de totale sector LVG-jeugdigen sinds 1995 is toegenomen met enkele honderden jeugdigen. Op de wachtlijst van Groot Emaus en De Beele staan volgens de VGN op dit moment tussen de 100 en 150 jeugdigen. </antwoord>
      <antwoord nummer="2">De instellingen die zich op deze doelgroep richten bieden naast intramurale zorg ook andere vormen van zorg (ontstaan vanuit vrije marge- c.q. substitutiemogelijkheden), waaronder dagopvang, zij het in beperkte mate. In het regeringsstandpunt op Vorm en Kleur heb ik erkend dat er behoefte bestaat aan meer differentiatie in het aanbod, waarbij naast reguliere intramurale zorg ook decentrale achtervang en alternatieve zorgvormen worden genoemd. De behoefte aan dagopvang voor deze groep jeugdigen is niet uit de huidige wachtlijstregistratie af te leiden. Evenmin is er op landelijk niveau een registratie beschikbaar van de door de orthopedagogische centra voor dagopvang aangewende capaciteit. Dit geldt eveneens voor de behoefte aan crisisopvang c.q. de voor crisisopvang beschikbare capaciteit. Het is echter aannemelijk dat er door de maximale bezetting van de betrokken instellingen relatief beperkte mogelijkheden zijn voor crisisopvang. In mijn antwoord op vraag 4 maak ik melding van een recent door mij ingestelde Stuurgroep. Onderdeel van de werkzaamheden van deze Stuurgroep zal zijn het adviseren over de verbetering van de registratie binnen de zorg voor LVG-jeugdigen, waardoor meer zicht ontstaat op ondermeer vraag naar en aanbod van dagopvang c.q. crisisopvang. </antwoord>
      <antwoord nummer="3">Ja (conform het door mij gestelde in het regeringsstandpunt op Vorm en Kleur). </antwoord>
      <antwoord nummer="4">De bereidheid om zo spoedig mogelijk in deze leemte te voorzien heb ik reeds aangegeven in het regeringsstandpunt op Vorm en Kleur, inclusief de vertaling daarvan in het JOZ 1997 in de vorm van extra financiële middelen. Thans wordt daaraan uitvoering gegeven. Onderdeel daarvan is de ontwikkeling van en uitbreiding met alternatieve zorgvormen die soelaas moeten bieden aan jeugdigen die op de wachtlijst staan. In de plannen wordt de uit te breiden capaciteit en de differentiatie daarvan direct gerelateerd aan de behoefte aan de verschillende vormen van zorg. Voorts ben ik in beginsel bereid te zoeken naar extra financiële mogelijkheden. Op 12 juni jl. heb ik een Stuurgroep ingesteld met als taak de in gang gezette ontwikkelingen te evalueren en mij op basis daarvan te adviseren over de voortgang/resultaten en de gewenste strategische ontwikkeling met betrekking tot de zorg voor licht verstandelijk gehandicapte jeugdigen. De Stuurgroep zal eind 1998 haar eindadvies aan mij uitbrengen. Daarnaast heb ik dit jaar middelen beschikbaar gesteld voor de voortzetting van het noodverband moeilijk plaatsbare jeugdigen, dat is ingesteld om voor de meest urgente plaatsingsproblemen in de jeugdzorg een oplossing te vinden. </antwoord>
      <noten afkomstig="antwoord"/>
   </antwoorden>
</kvr>
