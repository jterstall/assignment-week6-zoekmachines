<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Noorman-den Uyl (PvdA) over de inkomenspositie van grensarbeiders. (Ingezonden 21 augustus 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5701
</item>
         <item attribuut="Inhoud">Vragen over een bericht in de Volkskrant, dat de invoering van de Pemba leidt tot een aanzienlijke inkomensdaling bij sommige grensarbeiders, en verzoek om een overzicht van de netto effecten van Pemba en andere recente wetgeving (ook KB 164 ofwel Besluit uitbreiding en beperking kring verzekerden volksverzekeringen 1989) op hun inkomenspositie.</item>
         <item attribuut="Rubriek">Arbeid (Werknemers) Inkomen en rechtspositie (Inkomens) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Arbeidsongeschiktheidsverzekeringen Buitenlandse werknemers Inkomens Volksverzekeringen</item>
         <item attribuut="Vindplaats">Kamervragen met antwoord 1997-1998, nr. 31, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Noorman-den Uyl</persoon>
         </item>
         <item attribuut="Datum_reaktie">1997-09-23</item>
         <item attribuut="Datum_indiening">1997-08-21</item>
         <item attribuut="Document-id">KVR5701</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="63" allpagenumbers="63 64" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5701" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="31" onderwerp="" indiendatum="1997-08-21">
         <vrager partij="PvdA" oorsprong="parlement">Noorman-den Uyl</vrager>
         <vraagt-aan/>
      </vraagdata>
      <antwoorddata antwoorddatum="23 september 1997).">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder>de staatssecretarissen van Sociale Zaken en Werkgelegenheid en Financiën</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennis genomen van het bericht <voetnoot nummer="1"/>dat de invoering van de Pemba leidt tot een aanzienlijke inkomensdaling bij sommige grensarbeiders? </vraag>
      <vraag nummer="2" voetnoot="2">Herinnert u zich dat in het overleg <voetnoot nummer="2"/>met de Kamer inzake KB 164 een inkomenseffectrapportage is toegezegd van de effecten op de inkomenspositie van grensarbeiders? </vraag>
      <vraag nummer="3">Bent u bereid een overzicht te maken van de netto inkomenseffecten voor grensarbeiders van de Pemba-wetgeving en andere recente wetgeving die van invloed is op de inkomenspositie van grensarbeiders en deze informatie aan de Kamer spoedig beschikbaar te stellen? </vraag>
      <vraag nummer="4">Indien het bericht waar is, zijn oplossingen voor de gesignaleerde inkomensachteruitgang voor grensarbeiders alleen te realiseren indien de premiedruk in relatie tot de belastingdruk wordt bezien? Welke relatie ziet de regering tot het Belastingverdrag met België? </vraag>
      <noten afkomstig="vraag">
         <noot nummer="1" datum="1997-08-15" bron="De Volkskrant">De Volkskrant, 15 augustus 1997</noot>
         <noot nummer="2" documenttype="Kamerstuk" kamerstuk-id="24 754" documentnummer="5">Kamerstuk 24 754, nr. 5. PEMBA = Premiedifferentiatie en marktwerking bij arbeidsongeschiktheidsverzekeringen</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Een dergelijke toezegging kan ik niet afleiden uit het verslag van dit overleg, zoals dit is neergelegd in Kamerstuk 24 754, nr. 5. Wel meen ik er in algemene zin over te hebben gezegd dat er bij de totstandkoming van wetgeving op het gebied van de sociale zekerheid op wordt gelet welke consequenties deze voorstellen hebben in grensoverschrijdende situaties. </antwoord>
      <antwoord nummer="3">In het kader van Pemba zal de huidige WAO- en AAW-premie opgaan in een premie die voortaan door de werkgever zal worden betaald. Personen die als gevolg van het wegvallen van de AAW-verzekering verzekerd worden ingevolge de Wet arbeidsongeschiktheidsverzekering zelfstandigen (WAZ) zullen voortaan WAZ-premie verschuldigd zijn. Voorts zal de overhevelingstoeslag worden verlaagd ter compensatie van de werkgever in het kader van Pemba. Tot slot zullen het belastingtarief in de eerste schijf en de belastingvrije som worden verhoogd. Wat betreft de grensarbeiders die in Nederland wonen en in Duitsland werken, zullen de effecten nagenoeg nihil zijn, nu zij wat betreft hun arbeidsinkomen zowel aan de Duitse premieheffing als aan de heffing van Duitse loon- en inkomstenbelasting zijn onderworpen. Omgekeerd zullen de in Duitsland wonende grensarbeiders die in Nederland werkzaam zijn, evenmin bijzondere effecten merken als gevolg van hun status van grensarbeider. Zij zijn immers zowel aan de Nederlandse premieheffing voor de werknemersverzekeringen en volksverzekeringen onderworpen als aan de Nederlandse loon- en inkomstenbelasting. Hun woonplaats in Duitsland heeft ten aanzien van de inhoudingen op hun arbeidsinkomen in Nederland geen ander effect dan voor inwoners van Nederland die in Nederland werkzaam zijn. Aan de Belgische grens is deze situatie in principe identiek. Slechts ten aanzien van een precies omschreven groep grensarbeiders – personen wonend in de grensstreek van het ene land die hun dienstbetrekking vervullen in de grensstreek van het andere land en die in de regel dagelijks, maar ten minste eenmaal per week naar hun woning terugkeren – is in het belastingverdrag met België (Trb. 1970, 192) een regeling getroffen die afwijkt van de normale, voor arbeidsloon geldende regeling. Ingevolge deze regeling heeft niet de werkstaat, maar de woonstaat van de werknemer het recht om het loon te belasten. Voor werknemers die in België buiten de grensstreek wonen of die in Nederland buiten de grensstreek werkzaam zijn geldt deze grensarbeidersregeling niet, evenmin als voor Nederlandse werknemers die na 1 januari 1970 hun fiscale woonplaats van Nederland naar België hebben overgebracht. Hun loon is in Nederland belastbaar en derhalve aan de loon- en inkomstenbelasting onderworpen, alsook aan de premieheffing. Belgische grensarbeiders op wie de grensarbeidersregeling van toepassing is ondervinden de effecten die zijn verbonden aan de wijzigingen in de premieheffing en de overhevelingstoeslag. De fiscale maatregelen hebben geen gevolgen voor de Belgische grensarbeiders in Nederland, omdat zij in België loon- en inkomstenbelasting betalen. Het totaal-effect wordt ook beïnvloed door het belastingregime in het woonland van de werknemer of uitkeringsgerechtigde, zoals de aftrekbaarheid van de Nederlandse sociale verzekeringspremies van het voor de belastingheffing in het woonland relevante inkomen. Voor de Nederlandse grensarbeiders die in België werken geldt het omgekeerde. De verhoging van het belastingtarief in de eerste schijf en de de verhoging van de belastingvrije som zullen, geïsoleerd beschouwd, een verhoging van de belastingdruk tot gevolg hebben. Naar nu wordt voorzien zal de inkomensachteruitgang als gevolg van de Pemba-operatie, uitsluitend bezien naar de Nederlandse ontwikkelingen in de belastingdruk voor een standaard werknemer met een modaal arbeidsinkomen maximaal ca. 75 gulden per maand belopen. Van een inkomensachteruitgang van 200 gulden per maand, zoals in de kranten gesuggereerd, zal dus absoluut geen sprake zijn. Inkomenseffecten voor grensarbeiders zijn evenwel onvermijdelijk bij het vaststellen van tarieven voor de inkomstenbelasting wanneer ten behoeve van het samenhang wordt nagestreefd met de premiekant. Bovendien wordt er hier aan herinnerd dat sinds 1994 het belastingtarief in de eerste schijf is verlaagd van 13% naar 5,05% zonder dat deze groep de verhoogde Nederlandse premies verschuldigd was. </antwoord>
      <antwoord nummer="4">Bij de PEMBA-operatie is getracht de inkomenseffecten voor iemand die in Nederland woont en werkt, binnen zekere marges te houden. Uit de beantwoording van vraag 3 blijkt dat voor degenen die alleen belasting of sociale verzekeringspremies in Nederland betalen afwijkende inkomenseffecten optreden. Ook met andere landen dan België bestaan dergelijke afspraken, vooral ten aanzien van ontvangers van sociale zekerheidsuitkeringen en pensioenen. Indien alleen voor actieve grensarbeiders in de relatie met slechts één land compenserende maatregelen worden getroffen, zal dit ook in de relatie met andere landen moeten worden bezien. Zoals eerder meegedeeld vormt die regeling een van de onderwerpen bij de onderhandelingen over de herziening van het belastingverdrag met België. Over de uitkomst daarvan valt nu nog niets te zeggen, aangezien de besprekingen op dit punt nog niet zijn afgerond. </antwoord>
      <noten afkomstig="antwoord"/>
   </antwoorden>
</kvr>
