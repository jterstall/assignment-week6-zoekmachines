<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Justitie over de witte illegalenregeling. (Ingezonden 21 december 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8487
</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 1998-1999, nr. 592, Tweede Kamer</item>
         <item attribuut="Vraagnr_bij_indiening">2989904900</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">1999-01-14</item>
         <item attribuut="Datum_indiening">1998-12-21</item>
         <item attribuut="Document-id">KVR8487</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1207" allpagenumbers="1207 1208" vetnummer="2989904900" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8487" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="592" onderwerp="" indiendatum="1998-12-21">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="1999-01-14">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u – donderdag 17 december 1998 – gezegd dat er iets schuurt aan de witte illegalenregeling? <voetnoot nummer="1"/>
      </vraag>
      <vraag nummer="2">Kunt u verduidelijken wat er volgens u aan de regeling «schuurt»? </vraag>
      <vraag nummer="3">Geeft die constatering u aanleiding om alsnog de witte illegalenregeling te verruimen? Zo neen, om welke reden niet? </vraag>
      <vraag nummer="4">Zo ja, is het dan niet beter eerst de regeling aan te passen alvorens uw discretionaire bevoegdheid te gebruiken? </vraag>
      <vraag nummer="5">Is het waar dat u bij de toepassing niet zult vasthouden aan de eis uit de witte illegalenregeling dat men 6 jaar ononderbroken gewerkt moet hebben, en dat u ook mee zult tellen perioden waarin men een uitkering ontving? </vraag>
      <noten afkomstig="vraag">
         <noot nummer="1"/>
         <noot nummer="1" datum="1998-12-18" bron="De Volkskrant">De Volkskrant, 18 december 1998</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Beleidsregels kunnen altijd schuren; dat geldt ook voor de onderhavige regeling. Hiermee heb ik bedoeld te zeggen dat de toepassing van een beleidsregel in een individueel geval kan leiden tot een dusdanig schrijnende situatie dat die toepassing van de discretionaire bevoegdheid rechtvaardigt. </antwoord>
      <antwoord nummer="3 en 4">Nee, ik vind het, gelet op het antwoord op vraag 2, niet noodzakelijk om een nieuwe regeling te treffen. In het algemeen overleg van 24 juni 1998 inzake de Koppelingswet hebben verschillende Kamerleden gevraagd om een (nieuwe) regeling te treffen voor vreemdelingen die geen beroep meer konden doen op het op 1 januari 1998 beëindigde illegalenbeleid. Hiervoor is uitdrukkelijk niet gekozen, aangezien iedere einddatum voor het beleid nieuwe schrijnende grensgevallen zou opleveren. Naar aanleiding van dit debat is op 25 juni 1998 de motie van de leden Dittrich (D66) en Albayrak (PvdA), om in voorkomende schrijnende gevallen verstandig gebruik te maken van de discretionaire bevoegdheid, aangenomen. Zoals ik ook heb aangegeven tijdens het mondeling vragenuur op 2 december jl. en het interpellatiedebat van 9 december jl., zal in voorkomende schrijnende gevallen verstandig gebruik worden gemaakt van de discretionaire bevoegdheid en een vergunning tot verblijf om klemmende redenen van humanitaire aard worden verleend. </antwoord>
      <antwoord nummer="5">Het is een algemene misvatting dat perioden waarin een uitkering is ontvangen niet zouden meetellen bij de toepassing van de witte illegalenregeling. De basis voor de witte illegalenregeling was de schijn van legaliteit die bij de betreffende vreemdelingen was gewekt door de Nederlandse overheid, aangezien zij gedurende hun illegaal verblijf aan allerlei (wettelijke) verplichtingen van de overheid hebben voldaan, zoals het afdragen van belastingen en sociale premies, terwijl de overheid hen in diezelfde periode verblijfsrechtelijk ongemoeid heeft gelaten. Bij de beoordeling speelden bijzondere banden met Nederland en klemmende redenen van humanitaire aard een rol. Om voor verblijf op grond van de regeling in aanmerking te komen diende de vreemdeling onder meer aan te tonen dat hij op het moment van de aanvraag minimaal zes jaar ononderbroken in Nederland verbleef en gedurende die periode aantoonbaar 200 dagen per jaar inkomen uit arbeid of een inkomensvervangende uitkering had ontvangen waarvoor premies, loonheffing en/of inkomstenbelasting waren afgedragen. Een kalenderjaar bevat 260 werkbare dagen. De eis van 200 verzekerde dagen houdt in, dat de vreemdeling tenminste negen maanden per jaar verzekerde dagen moet hebben opgebouwd. Het gaat daarbij niet alleen om dagen waarop inkomen uit arbeid is verkregen, maar ook om dagen waarop een inkomen uit een inkomensgerelateerde uitkering is ontvangen, zoals uitkeringen krachtens de Werkloosheidswet, de Ziektewet of de Wet op de Arbeidsongeschiktheidsverzekering. Ook wettelijke vakantiedagen (25 werkbare dagen per jaar, bij een volledige arbeidstijd) zijn verzekerde dagen en tellen mee voor de toepassing van de regeling. Aangezien altijd de perioden zijn meegeteld waarin een van de genoemde uitkeringen is ontvangen, zal ik deze perioden ook bij mijn nieuwe beoordeling laten meewegen. </antwoord>
      <noten afkomstig="antwoord"/>
   </antwoorden>
</kvr>
