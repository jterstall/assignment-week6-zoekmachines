<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Feenstra en H. Vos (beiden PvdA) over een buitendijkse werf in Eemshaven. (Ingezonden 20 november 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6164
</item>
         <item attribuut="Inhoud">Vragen over Groningse werven die, wegens ontoereikende mogelijkheden op de huidige locaties, voor de scheepsbouw een werf aan gaan leggen in de Eemshaven.</item>
         <item attribuut="Rubriek">Bedrijfsleven en industrie (Industrie) Verkeer, vervoer en waterstaat (Schepen)</item>
         <item attribuut="Trefwoorden">Scheepsbouw</item>
         <item attribuut="Vindplaats">Kamervragen met antwoord 1997-1998, nr. 421, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Feenstra</persoon>
            <persoon partij="PvdA">H. Vos</persoon>
         </item>
         <item attribuut="Datum_reaktie">1997-12-12</item>
         <item attribuut="Datum_indiening">1997-11-20</item>
         <item attribuut="Document-id">KVR6164</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="861" allpagenumbers="861 862" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6164" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="421" onderwerp="" indiendatum="1997-11-20">
         <vrager partij="PvdA" oorsprong="parlement">Feenstra</vrager>
         <vrager partij="PvdA" oorsprong="parlement">H. Vos</vrager>
         <vraagt-aan/>
      </vraagdata>
      <antwoorddata antwoorddatum="1997-12-12">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de ministers van Economische Zaken, van Landbouw, Natuurbeheer en Visserij, van Verkeer en Waterstaat en de staatssecretaris van Buitenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Hebt u kennis genomen van de plannen van vijf Groningse werven om, wegens ontoereikende mogelijkheden op de huidige locaties, voor de bouw van grotere schepen over te gaan tot de aanleg van een buitendijkse werf in de Eemshaven? 1, 2 . </vraag>
      <vraag nummer="2">Mag worden aangenomen dat deze herschikking past binnen de toets van de Europese Commissie inzake het tegengaan van een uitbreiding van scheepsbouwactiviteiten per lidstaat? </vraag>
      <vraag nummer="3">Komt het Duitse voorstel voor de aanleg van het zogenaamde Emssperwerk voort uit de wens zijn scheepsbouwactiviteiten te laten groeien? Zo ja, hoe verhoudt zich deze ontwikkeling tot de genoemde Europese toets? </vraag>
      <vraag nummer="4">Is aan Duitse zijde de mogelijkheid van een regionale herschikking van scheepsbouwactiviteiten door middel van de aanleg van een buitendijkse werf ook uitgewerkt, al dan niet in combinatie met de onder 1. genoemde situatie in de Eemshaven? Zo ja, zal de Nederlandse regering in het overleg over en de beoordeling van het Emssperwerk deze herschikkingsoptie betrekken? Zo niet, wil de Nederlandse regering het alsnog uitwerken van een dergelijke herschikkingsoptie bepleiten? </vraag>
      <vraag nummer="5">Welke effecten zal het aanleggen van het Emssperwerk hebben voor de Nederlandse belangen op het terrein van natuur, milieu en waterhuishouding? Hoe verhouden zich deze effecten tot het (inter-) nationale beleidskader voor dit gebied? </vraag>
      <vraag nummer="6" voetnoot="3">Wordt de oprichting van het Emssperwerk onder meer gemotiveerd uit oogpunt van kustbeveiliging? Vormt daartoe de aanleg van het Emssperwerk de meest effectieve en meest milieuvriendelijke maatregel? Zal het sluiten van het Sperwerk ook kunnen leiden tot waterstandverhoging aan Nederlandse zijde? Zijn de Groningse dijken daarop berekend? <voetnoot nummer="3"/>
      </vraag>
      <vraag nummer="7">Heeft de Nederlandse regering haar reactie op de Duitse MER al opgesteld? Zo ja, welk antwoord is daarop van Duitse zijde verkregen? </vraag>
      <noten afkomstig="vraag">
         <noot nummer="1" datum="1997-10-2" bron="Algemeen overleg Waterbeheer">Algemeen overleg Waterbeheer, 2 oktober 1997</noot>
         <noot nummer="2">Waddenbulletin, november 1997</noot>
         <noot nummer="3" datum="1997-10-22" bron="Staatscourant">Staatscourant, 22 oktober 1997</noot>
      </noten>
   </vragen>
   <antwoorden aantal="7">
      <antwoord nummer="1">De plannen van de vijf Groningse werven om een buitendijkse werf in de Eemshaven («Buitendijkse Infrastructurele Opzet», ofwel BIO) aan te leggen zijn bekend. Er vindt regelmatig overleg plaats tussen het ministerie van Economische Zaken, de provinciale overheden, de betrokken werven en mogelijke financiers over de plannen. Eén invalshoek van waaruit de minister van Economische Zaken naar deze plannen kijkt is die van de conformiteit met de Europese regelgeving op het gebied van scheepsbouwsteun. </antwoord>
      <antwoord nummer="2">Het BIO-plan is nog niet definitief. Een van de redenen daarvoor is dat de aanvankelijke plannen niet leken te stroken met de Europese regelgeving op dit gebied. Er is namelijk een overheidsbijdrage voorzien voor dit project (met name op grond van het instrumentarium voor regionaal beleid) en in dat geval worden er vanuit deze Europese regelgeving speciale eisen gesteld aan het project. Een van die eisen betreft inderdaad de capaciteit van de nieuwe werfconfiguratie ten opzichte van die van de oude. Pas als het plan in de ogen van het ministerie van Economische Zaken voldoet aan die eisen zal het worden gemeld aan de Europe Commissie en pas als die akkoord is kan het ten uitvoer worden gelegd. </antwoord>
      <antwoord nummer="3">Naast het motief van kustbescherming is een overweging voor het Duitse voorstel voor een Emssperrwerk het verbeteren van de mogelijkheid van passage van schepen met een diepgang groter dan 7,30 m over de Eems vanaf Papenburg naar de Noordzee. Een dergelijke verbetering kan implicaties hebben voor de mogelijkheden van scheepsbouwers gevestigd aan de Eems. In geval van zulke infrastructurele maatregelen van buitenlandse overheden bekijkt de Nederlandse overheid of deze verenigbaar zijn met de Europese regelgeving op het gebied van de scheepsbouwsteun. Tegen die achtergrond zal de Nederlandse overheid ook de plannen voor het Emssperrwerk volgen. Overigens kan dit pas wanneer deze plannen meer definitief zijn. </antwoord>
      <antwoord nummer="4">Een dergelijk herschikkingsplan van Duitse zijde is de Nederlandse regering niet bekend. In ieder geval is er geen verband tussen eventuele Duitse plannen en het hiervoor genoemde BIO-project. Wel overweegt één Duitse scheepsbouwer op eigen initiatief om een aantal van zijn activiteiten te verplaatsen van de Eems naar een locatie direct aan zee, vanwege de matige bevaarbaarheid van de Eems. Eén van zijn opties is de Eemshaven in Groningen. Het ministerie van Economische Zaken en de Groningse overheden zijn hierover met hem in gesprek. Dit initiatief staat echter los van BIO. Van het bepleiten door de Nederlandse regering van het uitwerken van een herschikkingsoptie kan geen sprake zijn. Dit dient als een interne aangelegenheid van Duitsland te worden beschouwd. </antwoord>
      <antwoord nummer="5">De door de Bezirksregierung Weser-Ems aan een aantal Nederlandse overheden toegezonden Umweltverträglichkeitsstudie (MER) bevat veel informatie. Toch heb ik moeten constateren dat alvorens een definitief standpunt kan worden ingenomen nog aanvullende informatie nodig is om te kunnen vaststellen welke effecten het aanleggen van het Emssperrwerk zal hebben op de Nederlandse belangen op het terrein van natuur, milieu en waterhuishouding. Het gaat er hierbij om dat de benodigde informatie voorhanden is om de aanvaardbaarheid van de grensoverschrijdende effecten als gevolg van de bouw van het Emssperrwerk te beoordelen aan de hand van de verplichtingen die zijn neergelegd in de Vogelrichtlijn (79/409/EEG) en de Habitat-richtlijn (92/43/EEG), het Eems-Dollard Verdrag (1960) en het aanvullend Milieuprotocol (1996), de richtlijn inzake milieu-effectrapportage (85/337/EEG en de wijzigingsrichtlijn 97/11/EEG). Daarnaast maken ook de internationale afspraken gericht op een gezamenlijk beleid voor de Waddenzee zoals die zijn gemaakt in Esbjerg (1991) en Leeuwarden (1994) onderdeel uit van het toetsingskader. De Nederlandse regering heeft inmiddels op 24 november j.l. de Duitse autoriteiten op de hoogte gebracht van de Nederlandse reactie en heeft daarbij aandacht gevraagd voor de Nederlandse zorg met betrekking tot het verkrijgen van zekerheid dat de natuurlijke kenmerken van het Eems-Dollardgebied en de Waddenzee niet worden aangetast als gevolg van de bouw van het Emssperrwerk. Tevens is verzocht om nadere informatie en overleg onder verwijzing naar de relevante artikelen in de EU richtlijn inzake milieu-effectrapportage en het Verdrag van Espoo inzake milieu-effectrapportage in grensoverschrijdend verband. </antwoord>
      <antwoord nummer="6">Zoals reeds hiervoor aangegeven, is de oprichting van het Emssperrwerk mede gemotiveerd uit een oogpunt van kustbeveiliging. Het voorgenomen Emssperrwerk dient twee doelen. Met de bouw van een waterkering wordt bij stormvloeden de veiligheid verhoogd. Tevens dient de waterkering als stuw voor het kunstmatig verhogen van het waterpeil op de Eems zodat grote schepen met een diepgang van meer dan 7.30 meter vanaf Papenburg over de Eems naar de Noordzee kunnen varen. Of uit een oogpunt van kustbeveiliging de aanleg van het Emssperrwerk de meest effectieve en meest milieuvriendelijke maatregel is valt uit de toegezonden informatie nog niet op te maken. Mede om deze reden heeft Nederland in de bovengenoemde reactie aan de Duitse autoriteiten verzocht meer informatie over alternatieven en de daaruit voortkomende milieugevolgen in het Eems-Dollardgebied en de Waddenzee te geven. In genoemde Nederlandse reactie is reeds de bezorgdheid uitgesproken over de mogelijke waterstandverhogende werking van de waterkering tijdens stormvloed. Daarin is gesteld dat elke significante verhoging van de waterstand zal leiden tot extra kosten voor de kustverdediging. In de Umwelverträglichkeitsstudie is aangegeven dat aanleg zeer waarschijnlijk zal leiden tot een waterstandverhoging. Nederland heeft aangedrongen op het op korte termijn optimaliseren en verder doorrekenen van scenario’s teneinde te komen tot een betere inschatting van de mogelijke waterstandsverhogende effecten. Dan wordt ook pas duidelijk of de Groningse dijken daarop berekend zijn. </antwoord>
      <antwoord nummer="7">Zoals reeds hierboven is gemeld heeft Nederland inmiddels een reactie opgesteld op de toezending van het Duitse milieu-effectrapport. Daarin wordt aan de Duitse autoriteiten om aanvullende informatie gevraagd om op grond daarvan tot een oordeel te kunnen komen over de grensoverschrijdende milieugevolgen van dit voornemen. De tekst van deze reactie is de kamer reeds toegezonden bij brief van 2 december 1997. De Duitse autoriteiten hebben inmiddels toegezegd dat zij ernaar streven in januari 1998 antwoord te geven op de door Nederland gestelde vragen. </antwoord>
      <noten afkomstig="antwoord"/>
   </antwoorden>
</kvr>
