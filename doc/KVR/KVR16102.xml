<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Buitenlandse Zaken over onteigening van Nederlandse boeren in Zimbabwe. (Ingezonden 19 juli 2002); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16102
</item>
         <item attribuut="Inhoud">Vragen over maatregelen ten behoeve van ruim 60 Nederlandse boeren die op de onteigeningslijst van de Zimbabwaanse regering staan.</item>
         <item attribuut="Rubriek">Internationale betrekkingen (Overig) Staats- en bestuursrecht (Grondrechten)</item>
         <item attribuut="Trefwoorden">Mensenrechten Zimbabwe</item>
         <item attribuut="Vindplaats">Kamervragen met antwoord 2001-2002, nr. 1520, Tweede Kamer</item>
         <item attribuut="Vraagnr_bij_indiening">2010212850</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2002-08-19</item>
         <item attribuut="Datum_indiening">2002-07-19</item>
         <item attribuut="Document-id">KVR16102</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3225" allpagenumbers="3225 3226" vetnummer="2010212850" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16102" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1520" onderwerp="" indiendatum="2002-07-19">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2002-08-19">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder>de staatssecretaris van Buitenlandse Zaken</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Welke maatregelen neemt u ten behoeve van de ruim 60 Nederlandse boeren die op de onteigeningslijst staan van de Zimbabwaanse regering? <voetnoot nummer="1"/>Hoe verhoudt zich dit tot het investeringsverdrag tussen Nederland en Zimbabwe? Welke demarches voert de Nederlandse ambassade uit ter bescherming van deze Nederlanders? </vraag>
      <vraag nummer="2">Hoe beoordeelt u de huidige situatie in Zimbabwe, het gebrek aan dialoog tussen regering en oppositie en de inspanningen van respectievelijk de EU, de Southern African Development Community (SADC), de Organisatie voor Afrikaanse Eenheid (OAE), Zuid-Afrika en Nigeria? Hoe worden «intelligente sancties» tegen het leiderschap in Zimbabwe uitgebreid en hoe kan de huidige situatie naar uw mening het beste doorbroken worden? </vraag>
      <vraag nummer="3">Welke inspanningen worden bilateraal en multilateraal verricht ter bescherming van de zwarte landarbeiders en ter bestrijding van de hongersnood in Zimbabwe? </vraag>
      <noten afkomstig="vraag">
         <noot nummer="1" datum="2002-07-15" bron="Verwijzing naar uitzending van NOVA">Verwijzing naar uitzending van NOVA, 15 juli 2002</noot>
      </noten>
   </vragen>
   <antwoorden aantal="3">
      <antwoord nummer="1">Met de in 1998 in werking getreden investeringsbeschermingsovereenkomst (IBO) tussen Nederland en Zimbabwe wordt beoogd bescherming te bieden aan Nederlandse investeerders in Zimbabwe (en vice versa). De IBO is er op gericht te voorkomen dat investeerders, die investeren op het grondgebied van de andere verdragspartij, gediscrimineerd worden. In het verdrag staat onder meer dat onteigening slechts onder bepaalde voorwaarden mag plaatsvinden. Investeerders die onteigend worden hebben recht op compensatie die overeenkomt met de werkelijke waarde van het onteigende goed. Daarnaast is in de IBO opgenomen dat de investeerder ook volledige fysieke bescherming dient te worden geboden. Een IBO is een overeenkomst tussen staten, waarmee investeerders en hun investeringen worden beschermd. De Staat der Nederlanden is geen partij bij geschillen tussen investeerders en de staat waarmee de IBO is afgesloten. In de IBO is een mechanisme voor geschillenbeslechting tussen investeerders en de andere verdragspartij op wiens grondgebied zij geïnvesteerd hebben. Dit neemt niet weg dat de Nederlandse overheid groot belang hecht aan de naleving van IBO’s. Indien één van de staten die een IBO heeft afgesloten vragen heeft over de interpretatie en toepassing van het verdrag, kan deze partij onder artikel 12 van de IBO formele consultaties aanvragen met als doel tot een gezamenlijke interpretatie van het verdrag te komen. Nederland heeft bij de autoriteiten van Zimbabwe de afgelopen tweeënhalf jaar via officiële demarches, zowel schriftelijk als mondeling, met grote regelmaat aandacht gevraagd voor de positie van de Nederlandse investeerders in Zimbabwe en daarbij gewezen op de verplichtingen van de Zimbabwaanse overheid jegens de Nederlandse boeren onder de bestaande IBO. In eerste instantie heeft dat geleid tot het verwijderen van een aantal bedrijven van de onteigeningslijst door de Zimbabwaanse regering. Door interventies van de Nederlandse ambassade zijn voorts een aantal huisuitzettingen voorkomen. Dit heeft echter niet kunnen voorkomen dat de druk op de Nederlandse boeren verder is toegenomen. De ambassade onderhoudt nauw contact met de betrokken Nederlandse boeren en bemiddelt ten behoeve van de Nederlandse boeren bij de centrale en lokale overheden. Onder de IBO tussen Nederland en Zimbabwe hebben investeerders het recht een geschil voor te leggen aan het Internationaal Centrum voor de Beslechting van Investeringsgeschillen (ICSID) te Washington. Een aantal Nederlandse boeren in Zimbabwe heeft inmiddels besloten deze stap te nemen. Bij het geschil tussen de Nederlandse investeerders in Zimbabwe en de Zimbabwaanse staat is Nederland formeel geen partij. De Nederlandse ambassade te Harare adviseert de betrokken groep boeren ten aanzien van de arbitrageprocedure. De Zimbabwaanse autoriteiten hebben bij de voornoemde demarches regelmatig aangegeven dat zij de IBO-verplichtingen wensen na te leven, echter zonder hieraan vooralsnog voldoende praktische invulling te geven. De Nederlandse regering overweegt Zimbabwe op korte termijn te verzoeken formele consultaties te houden over de interpretatie en toepassing van het verdrag. </antwoord>
      <antwoord nummer="2">De politieke, economische en humanitaire situatie in Zimbabwe blijft onverminderd zorgelijk. Ik betreur het dat Regeringspartij ZANU-PF zich heeft teruggetrokken uit de dialoog met de oppositiepartij MDC en dat deze niet, ondanks interventies van Nigeria en Zuid-Afrika, vlotgetrokken lijkt te kunnen worden. Ik voorzie dan ook op korte termijn geen verbetering van de situatie. De mensenrechtenschendingen tegen oppositieleden, onafhankelijke pers en blanke boeren gaan onverminderd door. De controversiële «Fast Track» landhervorming wordt voortgezet met als laatste ontwikkeling dat een groot aantal commerciële boeren, waaronder enkele Nederlanders, op korte termijn (sommigen vóór 10 augustus) hun grond en boerderij moeten verlaten. President Mugabe stelde in zijn jaarlijkse speech tijdens Heroes’ Day (maandag 12 augustus jl.) dat de onteigeningsdeadline van 10 augustus definitief was en dat in Zimbabwe alleen plaats was voor blanke boeren die zich loyaal toonden richting de Zimbabwaanse overheid. Onder de blanke boeren die onteigend worden, bevinden zich Nederlandse boeren die zich onder de regering Mugabe in het land gevestigd hebben. Niet dekolonisatie, maar zelfverrijking door de politieke elite lijkt drijfveer achter de huidige grondpolitiek. Bovengenoemde zorgwekkende ontwikkelingen waren reden voor Nederland om tijdens de Algemene Raad van 22 juli jl. sterk te pleiten voor de uitbreiding van de «intelligente sancties» naar een bredere kring bestuursverantwoordelijken rond president Mugabe, inclusief de echtgenote van de president. De Algemene Raad heeft het voorstel tot uitbreiding van de sancties overgenomen. De sancties (visabeperkingen en bevriezing van financiële tegoeden) zijn uitgebreid naar alle ministers en hun plaatsvervangers, alle secretarissen en ondersecretarissen van het Polit-bureau, alsook de echtgenote van president Mugabe, mevrouw Grace Mugabe; in totaal 72 personen. Tevens heeft Nederland bij het Deens Voorzitterschap gepleit om de ontwikkelingen in Zimbabwe opnieuw bij de Southern African Development Community (SADC) aan te kaarten en bij de SADC-landen te bepleiten hun verantwoordelijkheid te nemen in deze kwestie. In de aanloop naar de op handen zijnde EU-SADC ministeriële bijeenkomst in november a.s. in Kopenhagen zal de dialoog met SADC over deze kwestie intensief worden opgevoerd. De situatie in Zimbabwe zal prominent op de agenda van deze top staan. </antwoord>
      <antwoord nummer="3">Nederland maakt zich ernstige zorgen over de economische en voedselsituatie in Zuidelijk Afrika en met name in Zimbabwe. Honderdduizenden landarbeiders dreigen zonder inkomsten en voedsel te geraken door het landhervormingsbeleid van Mugabe. De boerenbedrijven die door het landhervormingsbeleid onteigend dreigen te worden, verzorgden een deel van de binnenlandse markt, en exporteerden naar de regio. Zij waren tevens verantwoordelijk voor aanzienlijke inkomsten aan buitenlandse valuta. Valuta die nu ontbreken om graan te kopen voor de eigen bevolking. Voorts is de particuliere sector buiten spel gezet door een regeringsverbod op commerciële aan- en verkoop van graan. Het door de Zimbabwaanse overheid gevoerde politieke landhervormingsbeleid is, naast de droogte, oorzaak van de ontstane «gemengde ramp». Nederland heeft zich in internationale fora uitgesproken voor het principe van de noodzakelijke landhervorming in Zimbabwe, maar tegen het huidige «Fast Track»-beleid van de overheid en de consequenties daarvan voor de economie, voedselproductie, boeren en landarbeiders. De Nederlandse overheid is van mening dat de Zimbabwaanse bevolking niet onder het politieke en economische wanbeleid van Mugabe dient te lijden. Er zijn indicaties dat (een deel van) de humanitaire hulp door de Zimbabwaanse overheid misbruikt wordt voor politieke doeleinden. Derhalve hecht Nederland groot belang aan adequate en a-politieke distributiekanalen om de ergst getroffenen in hun voedselbehoefte te helpen voorzien. Het recent uitgekomen VN-appeal voor de gehele regio Zuidelijk Afrika bedraagt 611 miljoen dollar, waarvan 510 miljoen dollar gevraagd wordt voor het World Food Programme. Een groot deel van de getroffen bevolking, waar het «appeal» zich op richt, bevindt zich in Zimbabwe. Het WFP erkent nadrukkelijk dat hulp aan Zimbabwe onpartijdig moet zijn en dat de hulp door onafhankelijke organisaties zal worden gecontroleerd, gelet op de risico’s van politieke inmenging in de distributie. Op dit moment worden duidelijke garanties van het WFP gevraagd ten aanzien van a-politieke distributie. Eveneens wordt gezocht naar alternatieve kanalen (niet-WFP) voor voedseldistributie in Zimbabwe. Een uiteindelijke afweging over welk kanaal kan worden gebruikt zal op korte termijn worden gemaakt. Onlangs werd besloten om USD 5 miljoen aan het WFP «appeal» voor Zuidelijk Afrika bij te dragen. Dit bedrag komt bovenop de 40 miljoen die Nederland eerder dit jaar heeft bijgedragen aan het WFP. Daarnaast heeft Nederland reeds een aantal humanitaire hulpprogramma’s in Zambia en Malawi financieel ondersteund. </antwoord>
      <noten afkomstig="antwoord"/>
   </antwoorden>
</kvr>
