<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Noorman-den Uyl (PvdA) aan de staatssecretaris van Sociale Zaken en Werkgelegenheid over mogelijke kosten voor gemeenten bij invoering van de Wet Werk en Bijstand. (Ingezonden 22 oktober 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18879
</item>
         <item attribuut="Inhoud">Vragen naar aanleiding van berichten dat de gemeenten 'een flink bedrag' tekortkomen voor de invoering van de Wet Werk en Bijstand (WWB), alsmede een onderzoek van Cap Geminii Ernst &amp; Young over de Invoeringskosten WWB.</item>
         <item attribuut="Rubriek">Sociale zekerheid (Bijstand (ABW, RWW, Wet Sociale Werkvoorziening))</item>
         <item attribuut="Trefwoorden">Bijstand</item>
         <item attribuut="Vindplaats">Kamervragen met antwoord 2003-2004, nr. 305, Tweede Kamer</item>
         <item attribuut="Vraagnr_bij_indiening">2030401790</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Noorman-den Uyl</persoon>
         </item>
         <item attribuut="Datum_reaktie">2003-11-14</item>
         <item attribuut="Datum_indiening">2003-10-22</item>
         <item attribuut="Document-id">KVR18879</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="655" allpagenumbers="655 656" vetnummer="2030401790" code="0304tkkvr305" lopendefooter="Tweede Kamer, vergaderjaar 2003–2004, Aanhangsel" filenaam="KVR18879" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="305" onderwerp="" indiendatum="2003-10-22">
         <vrager partij="PvdA" oorsprong="parlement">Noorman-den Uyl</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2003-11-14">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het bericht <voetnoot nummer="1"/>dat de gemeenten een flink bedrag tekortkomen voor de invoering van de Wet Werk en Bijstand? </vraag>
      <vraag nummer="2" voetnoot="2">Kent u het onderzoek <voetnoot nummer="2"/>naar de uitvoeringskosten van de WWB waaruit blijkt dat 90 miljoen euro nodig is voor de implementatie van de wet? </vraag>
      <vraag nummer="3">Onderschrijft u de analyse uit het rapport? Zo ja, bent u bereid de benodigde aanvullende middelen beschikbaar te stellen indien de kosten van de gemeenten </vraag>
      <vraag nummer="40">miljoen overstijgen? </vraag>
      <vraag nummer="4">Zo neen, waarom niet? Met welke onderdelen van het rapport bent u het – waarom – niet eens? </vraag>
      <vraag nummer="5">Zo neen, bent u bereid een nader onderzoek te doen op een later tijdstip – zoals dat het bij de invoering van de Abw het geval is geweest – om achteraf vast te stellen wat de feitelijke kosten voor de gemeenten zijn geweest als gevolg van de invoering van de WWB en bent u bereid deze kosten vervolgens achteraf te compenseren? </vraag>
      <noten afkomstig="vraag">
         <noot nummer="1" datum="2003-10-15" bron="Financieel Dagblad">Financieel Dagblad, 15 oktober 2003</noot>
         <noot nummer="2" titel=" Invoeringskosten Wet Werk en Bijstand ">« Invoeringskosten Wet Werk en Bijstand » van Cap Gemini Ernst &amp; Young</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3 en 4">Tijdens de behandeling van de WWB in de Eerste Kamer heb ik over genoemd onderzoek het volgende gezegd. Ik deel de uitgangspunten van het onderzoek, maar plaats een aantal belangrijke kanttekeningen bij het onderzoek. Ik noem er hieronder drie. – Van de 8-tal posten die als invoeringskosten worden opgevoerd, kan worden opgemerkt dat deze posten deels ook structurele uitvoeringskosten behelzen. Het maken van een onderscheid naar incidenteel (invoeringskosten) en structureel (uitvoeringskosten) is uiteindelijk aan het oordeel (en de normering) van de gemeenten zelf overgelaten. In het rapport valt niet te achterhalen of de input van de gemeenten op dit punt is gecontroleerd en/of gecorrigeerd. Hierdoor kan worden getwijfeld aan de betrouwbaarheid en vergelijkbaarheid van de cijfers, zowel van de individuele gemeenten als van de uitgevoerde extrapolatie. Cijfers zijn niet representatief, zeker niet voor kleine gemeenten. De berekeningen lijken zorgvuldig te zijn uitgevoerd maar geven volgens de onderzoekers zelf niet meer dan een «indicatief beeld». Mede gezien het voorgaande houdt dit in dat het bedrag van 90 miljoen een zeer zacht cijfer is met een grote mate van onbetrouwbaarheid. – Een deel van de genoemde kostensoorten zijn inherent aan normale bedrijfsvoering. Gemeenten krijgen via het gemeentefonds gelden voor de uitvoering. Dit bedrag is gekoppeld aan het gemiddelde Abw-volume ultimo 1995, 1996 en 1997, de afgelopen jaren is het Abw-volume aanzienlijk gedaald: hierin zit dus rek voor implementatie van de WWB. – De WWB brengt ook uitvoeringsbaten met zich mee: deze zijn niet in kaart gebracht, maar kunnen wel benut worden voor het dekken van implementatiekosten. Bij het bedrag dat in het onderzoek wordt berekend voor de uitvoeringskosten kunnen dus vraagtekens geplaatst worden. Daarbij is van belang dat het budget dat de rijksoverheid beschikbaar stelt voor de implementatiekosten, niet beperkt is tot de 40 miljoen. In de memorie van antwoord aan de Eerste Kamer heb ik aangegeven welke middelen de gemeenten nog meer ontvangen. Dit zijn middelen die weliswaar niet direct gekoppeld zijn aan de invoering van de WWB, maar wel een belangrijke bijdrage leveren aan een goede uitvoering van de WWB. Dit betreft de middelen klantmanagement die gemeenten ontvangen in het kader van de Agenda van de toekomst. In totaal gaat het om zeker 325 mln euro tot en met 2006. Met deze middelen worden gemeenten in staat gesteld om de omslag te maken naar een op reïntegratie gerichte uitvoering zoals die met de WWB wordt beoogd. Daarnaast betreft het nog een aantal andere regelingen die ik ook in de memorie van antwoord en later in de nota naar aanleiding van het verslag heb genoemd. Ik blijf dan ook van mening dat de middelen die de rijksoverheid beschikbaar stelt voor de implementatie WWB voldoende zijn. </antwoord>
      <antwoord nummer="5">Na de invoering van de Abw is inderdaad een onderzoek uitgevoerd naar de invoeringkosten van de Abw. Dit onderzoek is uitgevoerd door VB Advies, waaruit bleek dat deze kosten berekend zijn op Fl. 85 miljoen (omgerekend 38,5 miljoen). Daarbij wil ik nog aantekenen dat de invoering van de WWB niet vergelijkbaar is met de invoering in 1996 van de nieuwe Abw. De middelen die destijds beschikbaar zijn gesteld voor de invoering van de nieuwe Abw zijn daarom niet maatgevend voor de invoering van de WWB. In 1996 werd een geheel nieuwe uitkeringssystematiek ingevoerd waardoor iedereen moest worden herbeoordeeld. Logischerwijs bracht dit substantiële invoeringskosten met zich mee. De WWB laat de uitkeringssystematiek intact. De WWB kent een forse vermindering van uitvoeringsvoorschriften en een vermindering van administratieve lasten. Gemeenten kunnen daardoor slimmer en beter met de klant aan de slag. De WWB maakt daarmee een doelmatiger inzet van middelen in de uitvoering mogelijk. Gegeven de bovenstaande antwoorden, acht ik het niet zinvol een dergelijk onderzoek te laten uitvoeren. Ik meen dat, zoals ik eerder heb aangegeven, er voldoende middelen voor de invoering beschikbaar worden gesteld. </antwoord>
      <noten afkomstig="antwoord"/>
   </antwoorden>
</kvr>
