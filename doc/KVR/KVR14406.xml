<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Steenhoven en Van Gent (beiden GroenLinks) aan de minister van Volkshuisvesting, Ruimtelijke Ordening en Milieubeheer en de staatssecretaris van Landbouw, Natuurbeheer en Visserij over het overaanbod van bedrijventerreinen in Coevorden. (Ingezonden 6 september 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14406
</item>
         <item attribuut="Inhoud">Vragen over de voorgenomen aanleg van extra bedrijventerreinen in een weidevogelgebied, en overmatige claims van de provincie Drenthe voor bedrijventerreinen in het licht van onvoldoende benutting van bestaande locaties.</item>
         <item attribuut="Rubriek">Ruimtelijke ordening en infrastructuur (Industrieterreinen)</item>
         <item attribuut="Trefwoorden">Drenthe Industrieterreinen</item>
         <item attribuut="Vindplaats">Kamervragen met antwoord 2001-2002, nr. 85, Tweede Kamer</item>
         <item attribuut="Vraagnr_bij_indiening">2000115160</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van der Steenhoven</persoon>
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2001-10-09</item>
         <item attribuut="Datum_indiening">2001-09-06</item>
         <item attribuut="Document-id">KVR14406</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="171" allpagenumbers="171 172" vetnummer="2000115160" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14406" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="85" onderwerp="" indiendatum="2001-09-6">
         <vrager partij="GroenLinks" oorsprong="parlement">Van der Steenhoven</vrager>
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer en de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2001-10-9">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder>de staatssecretaris van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="10">
      <vraag nummer="1">Bent u op de hoogte van het voornemen van de gemeente Coevorden om in de komende jaren een tweetal nieuwe bedrijventerreinen namelijk Leeuwerikenveld II en De Watering, resp. 60 en 30 ha.) aan te leggen? </vraag>
      <vraag nummer="2">Bent u daarnaast op de hoogte van het feit dat van het grensoverschrijdende bedrijventerrein «Europark» in vijf jaar tijd slechts 50 ha is uitgegeven van de totaal beschikbare 350 ha.? </vraag>
      <vraag nummer="3">Bent u tevens op de hoogte van het feit dat het plangebied «Leeuwerikenveld II», een belangrijk weidevogelgebied is, waar onder meer kievieten, grutto’s, tureluurs en scholeksters verblijven en fourageren? </vraag>
      <vraag nummer="4">Deelt u de mening dat het nieuwe bedrijventerrein «De Watering» de «rode contour» van Rijksweg 34 overschrijdt, en dat mede daarom realisatie ervan ongewenst is? </vraag>
      <vraag nummer="5">Wat is uw mening over het feit dat de provincie Drenthe ruim 700 ha. nieuw aan te leggen bedrijventerrein claimt, terwijl de behoefte-raming van het CPB ten hoogste 460 ha. tot 2010 bedraagt? </vraag>
      <vraag nummer="6">Wat is uw mening over de mogelijkheid om een deel van de lokale en regionale behoefte aan nieuwe locaties te faciliteren binnen het grotendeels braakliggende Europark, in plaats van op Leeuwerikenveld II en De Watering? </vraag>
      <vraag nummer="7">Kunt u aangeven in hoeverre binnen de gemeente Coevorden, alsmede binnen de provincie Drenthe, de mogelijkheden tot betere en meer intensieve benutting van bestaande bedrijventerreinen zijn onderzocht, en welke resultaten deze inventarisatie heeft opgeleverd? Bent u van mening dat uitbreiding van het areaal niet aan de orde dient te zijn zolang de mogelijkheden binnen bestaand stedelijk gebied niet zijn uitgeput? </vraag>
      <vraag nummer="8">Is er binnen het stedelijk netwerk, waarvan de gemeente Coevorden deel uit maakt, sprake geweest van afstemming over de realisatie van nieuwe bedrijvigheid? Zo neen, wat is hierover uw mening? </vraag>
      <vraag nummer="9">Klopt het dat uw Inspecteur voor de Ruimtelijke Ordening, regio Noord, bezwaar heeft aangetekend tegen de voornemens van de gemeente Coevorden met betrekking tot de realisatie van beide nieuwe bedrijventerreinen? Zo ja, kunt u deze bezwaren inhoudelijk toelichten? </vraag>
      <vraag nummer="10">Kunt u aangeven welke stappen er door u en uw Inspectie zullen worden gezet ter voorkóming van realisatie van beide bedrijventerreinen? </vraag>
      <noten afkomstig="vraag"/>
   </vragen>
   <antwoorden aantal="10">
      <antwoord nummer="1">Ja. Overigens is de capaciteit van het bedrijventerrein Leeuwerikenveld II 49 ha netto en van De Watering 35 ha netto. </antwoord>
      <antwoord nummer="2">Ja. </antwoord>
      <antwoord nummer="3">Nee. In het Structuurschema Groene Ruimte is het gebied niet als belangrijk weidevogelgebied aangegeven. </antwoord>
      <antwoord nummer="4">Ik deel de mening dat realisatie van het bedrijventerrein De Watering ongewenst is onder meer omdat het de Rijksweg 34 overschrijdt. De criteria voor het vastleggen van de rode contour zal ik in deel 3 van de Vijfde nota opnemen. </antwoord>
      <antwoord nummer="5">Ik maak mij zorgen over het ruimtebeslag dat wordt gelegd op het landelijk gebied door de verstedelijking. Daarom heb ik in de Vijfde nota als belangrijke uitgangspunten voor het ruimtelijk beleid intensiveren en combineren aangegeven. De provincies en gemeenten hebben tot taak om bij de planning van bedrijventerreinen zorgvuldig om te gaan met het ruimtebeslag. Het signaal van het CPB is een belangrijke indicatie voor de behoefte. Ik zal de plannen in de regio mede tegen deze achtergrond kritisch beoordelen. </antwoord>
      <antwoord nummer="6">Het is mij bekend dat de doelgroep voor het Europark een andere is dan de over het algemeen kleine lokale en regionale bedrijven. Met name de ontsluiting van Europark maakt dit bedrijventerrein beter geschikt voor de opvang van grotere bedrijven dan Leeuwerikenveld II en De Watering. Bedrijven die voor de vestiging op het Europark in aanmerking komen moeten volgens de gestelde regels daarom minimaal 5 ha afnemen. De perspectieven voor de uitgifte van de resterende capaciteit voor de planperiode acht ik – gelet op deze regels – echter niet groot. Uit het oogpunt van goede ruimtelijke ordening acht ik het gewenst om de genoemde gronden zo effectief mogelijk te benutten. Derhalve zou Europark, als het uitgiftetempo hier niet versnelt, op termijn ook in aanmerking moeten komen voor kleinere bedrijven. </antwoord>
      <antwoord nummer="7">Voorzover mij bekend is zijn deze mogelijkheden niet onderzocht. Uiteraard dienen bestaande mogelijkheden binnen het stedelijk gebied ten volle te zijn benut alvorens sprake kan zijn van uitbreiding. Ik wijs hierbij op de Vijfde nota waarin intensivering als één van de interventiestrategieën is benoemd via welke de ruimtevraag moet worden geaccommodeerd. Het belang hiervan vertaalt zich in PKB deel I (c3) waarin aan provincies en stedelijke netwerken wordt gevraagd om onderzoek te verrichten naar de capaciteit van het bestaand bebouwd gebied, waaronder die van bestaande bedrijventerreinen. Nieuwe uitbreidingen worden gemotiveerd in het licht van de mate waarin ruimte nodig is om te voorzien in de gewenste woon/werkmilieus. Voorts verwijs ik naar het concept van de stedelijke netwerken uit de Vijfde nota. Gemeenten in het stedelijk netwerk Zuid-Drenthe zullen in onderling overleg afspraken moeten maken over de planning en uitgifte van bedrijventerreinen in de regio. Daarbij dient voorop te staan het voorkomen van teveel capaciteit en de onderlinge concurrentie. </antwoord>
      <antwoord nummer="8">In de Regiovisie Zuid-Drenthe (die is ontwikkeld voor globaal het gebied van het stedelijk netwerk overeenkomstig de Vijfde nota) is een overzicht gegeven van de bedrijventerreinontwikkeling voor de komende jaren. Deze is onderling afgestemd. Ik ben van mening dat daarbij niet is uitgegaan van een noodzakelijke kritische benadering van behoefte en zuinig ruimtegebruik. Tevens is er sprake van een aanbodplanning bij de verschillende steden. </antwoord>
      <antwoord nummer="9">De Inspecteur heeft een zienswijze bij de gemeente en bedenkingen bij de provincie Drenthe ingediend tegen het bedrijventerrein De Watering. De bezwaren zijn gebaseerd op twijfel aan de noodzaak van extra capaciteit gezien de mogelijkheden elders in Coevorden en in de regio. Daarnaast heeft het bezwaar betrekking op de overschrijding van de hoofdinfrastructuur, de N 34. Hij heeft geen bezwaar gemaakt tegen het bedrijventerrein Leeuwerikenveld II omdat hier in aansluiting op het huidige bedrijventerrein Leeuwerikenveld I ruimte kan worden geboden voor kleinschalige en milieuhinderlijke bedrijven. Daarmee zou de capaciteit van Europark tevens nog wat langer beschikbaar blijven voor de oorspronkelijke doelgroep, hetgeen ik ook wenselijk vind omdat binnen het stedelijk netwerk deze locatie voor deze bedrijven de beste vestigingsplaats is. </antwoord>
      <antwoord nummer="10">In het geval dat GS besluiten tot het ongegrond verklaren van de bedenkingen van de inspecteur zal ik mij beraden op het nemen van een vervangingsbesluit. </antwoord>
      <noten afkomstig="antwoord"/>
   </antwoorden>
</kvr>
