<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Samsom (PvdA) aan de ministers van Volkshuisvesting, Ruimtelijke Ordening en Milieubeheer en van Buitenlandse Zaken over het Russische asbestschip "Nizhnevolzhskiy" in de haven van Velsen. (Ingezonden 17 september 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29820
</item>
         <item attribuut="Inhoud">Vragen naar aanleiding van een bericht op de website van de Telegraaf over de Russische trawler 'Nizhnevolzskiy', die is aangemeerd in de haven van Velsen.</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Schepen)</item>
         <item attribuut="Trefwoorden">Gevaarlijke stoffen Schepen</item>
         <item attribuut="Vindplaats">Kamervragen met antwoord 2007-2008, nr. 370, Tweede Kamer</item>
         <item attribuut="Vraagnr_bij_indiening">2060725450</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Samsom</persoon>
         </item>
         <item attribuut="Datum_reaktie">2007-10-24</item>
         <item attribuut="Datum_indiening">2007-09-17</item>
         <item attribuut="Document-id">KVR29820</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="787" allpagenumbers="787 788" vetnummer="2060725450" code="0708tkkvr370" lopendefooter="Tweede Kamer, vergaderjaar 2007–2008, Aanhangsel" filenaam="KVR29820" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="370" onderwerp="" indiendatum="2007-09-17">
         <vrager partij="PvdA" oorsprong="parlement">Samsom</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Buitenlandse Zaken</vraagt-aan>
      </vraagdata>
      <antwoorddata antwoorddatum="2007-10-24">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de minister van Buitenlandse Zaken en de staatssecretaris van Verkeer en Waterstaat</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van het feit dat in de haven van Velsen een Russische trawler «Nizhnevolzskiy» is aangemeerd, dat teveel asbest bevat en dat de eigenaar van dit schip de rekeningen niet heeft betaald? <voetnoot nummer="1"/>
      </vraag>
      <vraag nummer="2">Klopt het dat het benodigd certificaat van zeewaardigheid is verlopen, waardoor het schip nu niet kan uitvaren? Betreft dit een puur administratieve procedure of is er ook sprake van een noodzakelijke (grootscheepse) renovatie? </vraag>
      <vraag nummer="3">Is het waar dat de bemanning inmiddels van het schip is gehaald en dat het schip is afgedekt en ontoegankelijk gemaakt? Klopt het dat de eigenaar al maanden geen salaris meer heeft uitbetaald aan de bemanning? </vraag>
      <vraag nummer="4">Hoe groot acht u het risico dat het schip uiteindelijk in Nederland gesaneerd en gesloopt zal moeten worden? </vraag>
      <vraag nummer="5">Hoe groot acht u de kans dat de eigenaar van de «Nizhnevolzskiy» zal proberen zich van het schip te ontdoen – door faillissement of anderszins – zoals eerder gebeurde met de Sandrien en de Otapan, waardoor de Nederlandse staat uiteindelijk voor de kosten van sanering en sloop opdraait? </vraag>
      <vraag nummer="6">Klopt het dat een private partij inmiddels al beslag heeft laten leggen op het schip, waardoor – als het al een positieve waarde heeft – het schip niet meer als onderpand kan dienen voor de Nederlandse staat, mocht het op kosten van de staat tot sloop komen? </vraag>
      <vraag nummer="7">Bent u inmiddels al in contact getreden met de eigenaar om een dergelijk scenario te voorkomen? Zo ja, welke bindende afspraken heeft u gemaakt om zeker te stellen dat de eigenaar voor de kosten opdraait? Zo neen, bent u van plan dit alsnog te doen? </vraag>
      <vraag nummer="8">Deelt u de opvatting, mede gezien de ervaringen met de Sandrien en de Otapan, dat het goed zou zijn als er een Nederlandse «schone» sloophaven voor asbestschepen komt, aangezien dit beter is voor het milieu, goed voor de Nederlandse werkgelegenheid en tevens een afwenteling op landen met lagere Arbo- en milieunormen voorkomt? </vraag>
      <noten afkomstig="vraag">
         <noot nummer="1" datum="2007-08-26" bron="De Telegraaf, 16 augustus 2007, www.scheepvaartnieuws.punt.nl">De Telegraaf, 16 augustus 2007, www.scheepvaartnieuws.punt.nl, 26 augustus 2007</noot>
      </noten>
   </vragen>
   <antwoorden aantal="8">
      <antwoord nummer="1">Ja, ik ben op de hoogte gesteld van de aanwezigheid van dit schip waarin asbest is verwerkt als isolatiemateriaal. Dit is gebruikelijk aan boord van schepen van deze leeftijd en herkomst. Ik heb vernomen dat er een betalingsachterstand bij een buitenlandse schuldeiser is in verband met een niet-betaalde schuld van $ 80.000 voor scheepsbrandstof. </antwoord>
      <antwoord nummer="2">De Inspectie Verkeer en Waterstaat heeft geconstateerd dat de certificaten van het schip zijn verlopen. Tevens functioneert de electriciteitsvoorziening niet en zijn de arbeidsomstandigheden niet in orde. Zodra deze gebreken zijn opgelost kan het schip in overeensteming met internationale bepalingen een reis aanvangen. De verantwoordelijkheid voor het oplossen van de gebreken ligt bij de eigenaar van het schip. </antwoord>
      <antwoord nummer="3">Bemanningsleden van het schip zijn inmiddels naar Rusland vertrokken. Het schip is afgesloten, openingen in de opbouw zijn met folie dichtgeplakt en de gangway is verwijderd. Volgens de bemanning werd al enige tijd geen gage meer uitbetaald. Dit was voor hen de aanleiding om – met medeweten van de kapitein – enkele bronzen onderdelen uit het schip te verwijderen en te verkopen om zo aan geld te komen. </antwoord>
      <antwoord nummer="4">In veel havens in de wereld liggen schepen onder beslag wegens achterstallige betalingen door de eigenaren. Over het algemeen wordt in die gevallen een oplossing gevonden tussen partijen die leidt tot hernieuwd in gebruik nemen van deze schepen. Het is mij onbekend hoe vaak er geen oplossing wordt gevonden. Gezien de economische restwaarde verwacht ik echter dat het door u genoemde risico niet groot is. </antwoord>
      <antwoord nummer="5">Zie hiervoor mijn antwoord op vraag 4. </antwoord>
      <antwoord nummer="6">Het klopt dat een private partij beslag heeft gelegd op het schip om daarmee betaling van achterstallige rekeningen te bereiken. Op dit moment zijn dergelijke acties van de zijde van de Rijksoverheid niet aan de orde, omdat het Rijk geen partij is in deze zaak. Wel is er, zoals is aangegeven in het antwoord op vraag 2, door de Inspectie Verkeer en Waterstaat actie ondernomen vanwege de geconstateerde gebreken. Ook wordt de VROM-Inspectie door de Milieudienst IJmond direct en volledig op de hoogte gehouden, zodat er, indien nodig, passende milieumaatregelen kunnen worden getroffen. </antwoord>
      <antwoord nummer="7">Zie hiervoor mijn antwoord op vraag 6. </antwoord>
      <antwoord nummer="8">De Rijksoverheid heeft als uitgangspunt dat een eventueel op te richten dan wel te bouwen (sloop)werf in Nederland op initiatief van het particuliere bedrijfsleven tot stand dient te komen. Alhoewel er in het verleden diverse initiatieven zijn geweest heeft dit niet tot realisatie ervan geleid. Gezien het internationale karakter van de problematiek van sloopschepen sluit ik me aan bij de initiatieven van de EU en de Internationale Maritieme Organisatie (IMO). Ik verwijs u hierbij naar het kabinetsstandpunt dat is uitgebracht waarin het Kabinet een reactie geeft op het EU-groenboek sloopschepen. </antwoord>
      <noten afkomstig="antwoord"/>
   </antwoorden>
</kvr>
