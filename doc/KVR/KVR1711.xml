<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) over het beleidsplan voor de Oostvaardersplassen. (Ingezonden 17 maart 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1711
</item>
         <item attribuut="Inhoud">Betreft het laten verdwijnen van het beweiden met biologisch boerenvee.</item>
         <item attribuut="Rubriek">Landbouw (Biologische landbouw) Landbouw (Landbouwgronden) Natuur (Landelijke gebieden)</item>
         <item attribuut="Trefwoorden">Landbouwgronden Natuurbescherming Biologische landbouw</item>
         <item attribuut="Vindplaats">Kamervragen met antwoord 1994-1995, nr. 1058, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1995-07-18</item>
         <item attribuut="Datum_indiening">1995-03-17</item>
         <item attribuut="Document-id">KVR1711</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2179" allpagenumbers="2179 2180" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1058" onderwerp="" indiendatum="1995-03-17">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="18 juli 1995), zie ook Aanhangsel Handelingen nr. 855, Vergaderjaar 1994–1995">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Ligt momenteel het door een Beleidscommissie opgesteld plan «De Oostvaardersplassen natuurlijk» bij u ter goedkeuring voor? </vraag>
      <vraag nummer="2">Wat is uw opvatting over het voorstel om het beweiden met biologisch boerenvee uit de Oostvaardersplassen te laten verdwijnen? </vraag>
      <vraag nummer="3">Deelt u de verwachting van de betrokken biologische boeren, Stichting Biologica en het Platform voor Biologische Landbouw en Voeding, dat bij bee¨indigen van seizoensbegrazing de huidige beheerdoelen, met name bij het ganzenbeheer, niet meer gerealiseerd kunnen worden, de beheerkosten zullen stijgen en landbouwgronden intensiever gebruikt zullen worden? Zo neen, kunt u dit toelichten? </vraag>
      <vraag nummer="4">Zou de keuze voor een nieuwe beheervisie niet gebaseerd moeten zijn op een evaluatie van de twee begrazingssystemen, te weten jaarrondbegrazing en seizoensbegrazing? </vraag>
      <vraag nummer="5">Is het bee¨indigen van de seizoensbegrazing in de Oostvaardersplassen in overeenstemming met de nota Ecosysteemvisies Ecologische Hoofdstructuur en met uw voornemen het agrarisch natuurbeheer te versterken? </vraag>
      <vraag nummer="6">Wilt u, voordat het beleidsplan voor de Oostvaardersplassen wordt vastgesteld, overleg voeren met de betrokken biologische boeren uit Flevoland? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Nee. Op verzoek van de voormalige staatssecretaris van Landbouw, Natuurbeheer en Visserij en mede namens de minister van Verkeer en Waterstaat, bereidt de Beheerscommissie Oostvaardersplassen momenteel een herziening van de Ontwikkelingsvisie uit 1987 voor. Deze zal naar verwachting in de loop van 1995 ter goedkeuring worden aangeboden. Alvorens een reactie op de visie te geven zal ik, conform de eerdere toezegging van de staatssecretaris van Landbouw, Natuurbeheer en Visserij, de Raad voor het Natuurbeheer om advies vragen. </antwoord>
      <antwoord nummer="2">De Oostvaardersplassen vormen de bakermat van het denken op het terrein van natuurontwikkeling in Nederland en van het daarna in het Natuurbeleidsplan neergelegde en in het Structuurschema Groene Ruimte voorgestelde beleid inzake natuurontwikkeling. Zij zijn bovendien bij uitstek een voorbeeld voor internationaal natuurontwikkelingsbeleid. De Oostvaardersplassen vertegenwoordigen de categorie natuurgebieden waar natuurlijke processen zoveel mogelijk zelfstandig tot ontwikkeling kunnen komen: de zogenaamde zelfregulerende of begeleid natuurlijke gebieden. In de nota Dynamiek en Vernieuwing heb ik aangegeven dat realisering van dit soort natuur onderdeel van mijn beleid is. Dit laat onverlet dat ik daarnaast de rol van particulieren bij het beheer van natuur buiten de grootschalige en kwetsbare – vaak op zelfregulering gerichte – gebieden wil versterken. Om het gebied te ontwikkelen tot een zelfregulerende eenheid is het noodzakelijk dat het gebied integraal – als e´e´n begrazingseenheid en jaarrond – begraasd wordt. In de Oostvaardersplassen wordt deze functie vervuld door grote grazers zoals Heckrund, Konick, Edelhert en Ree die – in tegenstelling tot het rundvee van de BD-boeren – het gehele jaar rond in het gebied kunnen verblijven. Bij alle betrokken partijen is, vanaf het begin van de inscharingsperiode in 1982, duidelijk geweest dat inscharing een tijdelijke zaak zou zijn, bedoeld voor een overgangsfase. Daartoe zijn met de betrokken boeren altijd jaarcontracten afgesloten en is hen na 1982 meerdere malen herinnerd aan de tijdelijkheid van inscharing in de Oostvaardersplassen. Het houden van gemerkte landbouwhuisdieren in e´e´n gebied met andere grazers wordt ook belemmerd door EU-regelgeving. Deze verbiedt het vervoer van ongemerkte runderen. Omdat Heckrunderen slechts met grote moeite kunnen worden gemerkt (na verdoving met het geweer), behoeven de grote grazers die worden ingezet voor jaarrondbegrazing in de Oostvaardersplassen en die niet behoren tot de in Nederland gebruikelijke produktierassen, niet worden gemerkt. De EU-regelgeving biedt hiertoe de mogelijkheid. Hieraan is de consequentie verbonden dat deze dieren niet in contact mogen komen met gemerkte runderen in verband met de mogelijke verspreiding van zoo¨nosen en besmettelijke veeziekten. Ingeschaard vee dient dus binnen apart afgerasterde kavels te worden gehouden. Voortzetting van deze praktijk zou betekenen dat jaarrondbegrazing als onderdeel van de ontwikkeling van het ecosysteem grondig wordt verstoord. Het verleggen van het trace´ van de spoorlijn naar Lelystad had juist tot doel een compleet ecosysteem met voldoende nat-droog variatie mogelijk te maken. Afrasteringen ten behoeve van gehouden vee zijn derhalve in strijd met de gedachte die destijds aan de trace´verlegging ten grondslag lag. Het verdwijnen van het gehouden vee is dus een noodzakelijk gevolg van de ontwikkeling in de Oostvaardersplassen en in overeenstemming met de doelstelling het gebied te ontwikkelen tot een zo compleet mogelijk en zo natuurlijk mogelijk functionerend ecosysteem. </antwoord>
      <antwoord nummer="3">Ik deel de verwachting niet dat bij het bee¨indigen van de seizoensbegrazing de beheersdoelen op het gebied van ganzen niet zullen worden gerealiseerd. Uit waarnemingen blijkt het jaarrondbegrazingsgebied goed te voldoen voor ganzen. Ook uit modelberekeningen is gebleken dat bij integrale begrazing van het gebied door rund, paard, edelhert en ree een voldoende areaal voor het fourageren van ganzen geschikt grasland in stand gehouden wordt. Daarnaast blijft voldoende oppervlak beschikbaar voor de functie van het terrein als rui- en fourageergebied voor ganzen. Er is daardoor tevens geen reden te verwachten dat ganzenbegrazing van landbouwgronden in Flevoland zal toenemen. De geregistreerde aantallen ganzen in en rond de Oostvaardersplassen onderbouwen dit. Wat betreft het gebruik van landbouwgronden acht ik het toevoegen van 500 stuks voorheen in de Oostvaardersplassen ingeschaard vee aan het landbouwareaal geen substantie¨le intensivering van het gebruik daarvan. Overigens kan ik u mededelen dat Staatsbosbeheer met de betrokken agrarie¨rs contact heeft om de mogelijkheid te verkennen hun vee in te scharen in andere en kleinere gebieden, waar begrazing met vee juist wel kan bijdragen aan de beheersdoeleinden. Daarbij zijn al enkele concrete mogelijkheden naar voren gekomen. Afgesproken is dat de mogelijkheden voor uitbreiding van de begrazing van natuurterreinen de komende maanden verder worden onderzocht. In september wordt hierover een workshop georganiseerd door Staatsbosbeheer, het Flevolandschap en de BD-boeren. De voor het gebied uitgewerkte beheersvorm heeft een extensief karakter, en is daardoor efficie¨nt. Een substantie¨le stijging van de beheerskosten is dan ook niet te verwachten. Eerder kan gedacht worden aan daling van de kosten op langere termijn. Het wegvallen van de inkomsten als gevolg van het bee¨indigen van inscharing heeft in dat gehele een beperkt en tijdelijk effect. </antwoord>
      <antwoord nummer="4">De keuze voor het opstellen van een nieuwe visie op de ontwikkeling van de Oostvaardersplassen vloeit voort uit de eerder geschetste doelstellingen voor dit gebied. De keuzes voor de beheersmogelijkheden zijn gebaseerd op de sinds 1982 opgedane ervaringen en op monitoring en evaluatie van de ontwikkelingen in het gebied. </antwoord>
      <antwoord nummer="5">Uit het voorgaande kan afgeleid worden dat jaarrondbegrazing in de Oostvaardersplassen in overeenstemming is met het Natuurbeleidsplan en het rapport Ecosystemen in Nederland. In het rapport zijn ook natuurdoelstellingen geformuleerd die bereikt kunnen worden met seizoensbegrazing. Deze doelstellingen zijn echter van toepassing op andere gebieden in de EHS. In die gebieden streef ik naar versterking van het agrarisch natuurbeheer waarop in de nota Dynamiek en Vernieuwing wordt gedoeld. </antwoord>
      <antwoord nummer="6">Gedurende de besluitvorming over het verschuiven van de Flevospoorlijn en de actualisering van de verkaveling van Zuidelijk Flevoland is o.a. met belangengroepen, waaronder de georganiseerde landbouw, overleg gevoerd over de verdeling van gronden in de polder over de verschillende bestemmingen. De uitbreiding van het Oostvaardersplassengebied als natuurgebied is toen gecompenseerd door een beoogd natuurgebied in het zuiden van de polder alsnog een landbouwbestemming te geven. In het licht van de voor het terrein gekozen beleidsdoelstellingen en de uitwerking daarvan in de nu in voorbereiding zijnde beheers- en ontwikkelingsvisie en op basis van de bovengenoemde overwegingen acht ik nader overleg met de biologische boeren uit Flevoland over het inscharen van vee in de Oostvaardersplassen niet zinvol. Zoals ik in mijn antwoord op vraag 3 heb aangegeven voert Staatsbosbeheer overleg met de betrokken agrarie¨rs om met hen alternatieven te vinden. </antwoord>
      <noten afkomstig="antwoord"/>
   </antwoorden>
</kvr>
