<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over ziekenhuis Velp. (Ingezonden 28 november 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14751
</item>
         <item attribuut="Inhoud">Vragen naar aanleiding van het besluit om het ziekenhuis Velp te sluiten.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Ziekenhuizen</item>
         <item attribuut="Vindplaats">Kamervragen met antwoord 2001-2002, nr. 377, Tweede Kamer</item>
         <item attribuut="Vraagnr_bij_indiening">2010202880</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2001-12-11</item>
         <item attribuut="Datum_indiening">2001-11-28</item>
         <item attribuut="Document-id">KVR14751</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="785" allpagenumbers="785 786 787" vetnummer="2010202880" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14751" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="377" onderwerp="" indiendatum="2001-11-28">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-12-11">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Afgelopen 12 november nam u een petitie in ontvangst over ziekenhuis Velp. Wat is uw reactie op het groeiende verzet tegen de ontmanteling van het ziekenhuis Velp, door bevolking, regionale huisartsen en ouderenbonden? <voetnoot nummer="1"/>
      </vraag>
      <vraag nummer="2">Is het juist dat bij de huidige plannen er geen sprake meer is van een short stay en medium care afdeling zoals volgens het advies Feitsma: diagnostische en electieve therapeutische verrichtingen met een gering risico en geringe ligduur (4–5 dagen): orthopedie, KNO-ingrepen, gynaecologische ingrepen, eenvoudige plastische chirurgie en kaakchirurgie herstelafdeling (CVA e.a.)? </vraag>
      <vraag nummer="3">Waarom bent u akkoord gegaan met het sluitingsbesluit terwijl u de conclusies en aanbevelingen van Feitsma had omarmd? </vraag>
      <vraag nummer="4">Is het juist dat voor de veranderingsplannen van ziekenhuis Velp, dit ziekenhuis in een gezonde financiële positie verkeerde? </vraag>
      <vraag nummer="5">Bent u bereid gezien het groeiende protest en het sinds uw besluit veranderde politieke inzicht over de positie van kleine ziekenhuizen door een meerderheid in de Tweede Kamer, om het sluitingsbesluit te heroverwegen? Zo neen, waarom niet? </vraag>
      <vraag nummer="6" voetnoot="2">Wat bedoelt u in uw brief over het sluitingsbesluit, met de volgende zin over decentrale ziekenhuizen: «Voor 90% van alle klachten waarvoor de huisarts verwijst, moet de patiënt hier terecht kunnen»? Geldt dit voor zowel de diagnostiek als de behandeling van de klachten? <voetnoot nummer="2"/>
      </vraag>
      <vraag nummer="7">Zo ja, erkent u dat en wat is uw mening dat in ziekenhuis Velp dit niet meer het geval is? </vraag>
      <vraag nummer="8">Is het juist dat er een bezwaarprocedure loopt tegen het sluitingsbeleid? Is het toegestaan en/of gewenst dat in afwachting van de uitkomst hiervan ontmanteling in de praktijk doorgaat? </vraag>
      <vraag nummer="9">Bent u bereid een onderzoek in te stellen naar de gang van zaken rondom de veranderingen van ziekenhuis Velp, waarin ook nadrukkelijk de ervaringen van bijvoorbeeld de regionale huisartsen worden betrokken? </vraag>
      <vraag nummer="10">Wilt u deze vragen nog beantwoorden voor het algemeen overleg over de positie van kleine ziekenhuizen van 29 november a.s.? </vraag>
      <noten afkomstig="vraag">
         <noot nummer="1" datum="2001-11-13" bron="Gelderlander">Gelderlander, 13 november 2001</noot>
         <noot nummer="2">CSZ/ZT/2133163</noot>
      </noten>
   </vragen>
   <antwoorden aantal="10">
      <antwoord nummer="1">Bij het ziekenhuis Velp is sprake van een transformatieproces waarbij is afgesproken dat de klinische zorg in de regio wordt geconcentreerd op de locaties van de ziekenhuizen Rijnstate en Zevenaar, die respectievelijk als centraal en decentraal ziekenhuis zullen functioneren en het Ziekenhuis Velp dat omgevormd zal worden tot een transmuraal zorgcentrum. Dit is vastgelegd in het masterplan «Koppelen, schakelen en versnellen» d.d. april 1999 van de door genoemde ziekenhuizen opgerichte Stichting Samenwerkende Ziekenhuizen. Het masterplan is opgesteld in de lijn van het zogenaamde rapport Feitsma, dat op verzoek van Gedeputeerde Staten van Gelderland is opgesteld. Bij de opstelling van dit rapport zijn alle relevante regionale partijen in de gezondheidszorg betrokken geweest. Volgens dit rapport dient primair in termen van zorgfuncties te worden gedacht en niet vanuit instellingen. Het zorggebied van Ziekenhuis Velp valt volledig binnen het zorggebied van Ziekenhuis Rijnstate. De afstand tussen beide locaties is dermate klein dat klinische functies zonder problemen kunnen worden overgenomen door locatie Rijnstate. Nu de opbouw van de dagbehandeling en uitbreiding van poliklinische verrichtingen op locatie Velp gestalte krijgt, is er naar mijn mening geen sprake van ontmanteling van de ziekenhuiszorg in Velp. </antwoord>
      <antwoord nummer="2">Haalbaarheidsonderzoek van de Holding Rijnstate/Velp heeft uitgewezen dat het uitvoeren van het oorspronkelijke functieprofiel van de locatie Velp niet mogelijk was binnen de financiële kaders die in 1999 waren overeengekomen met de zorgverzekeraar. Toen het oorspronkelijke functieprofiel werd besproken is het voorbehoud van de financiële haalbaarheid nadrukkelijk gemaakt. Dit wil overigens niet zeggen dat geen diagnostisch en electieve therapeutische verrichtingen met een gering risico kunnen plaatsvinden. Het functieprofiel Velp voorziet immers in de functie dagbehandeling voor alle vakgebieden, waarbij de mogelijkheid bestaat dat patiënten met een laag gezondheidsrisico kunnen overnachten indien de aanwezigheid van een medisch specialist (in opleiding) niet vereist is. Overnachting zal dan mogelijk zijn op grond van een sociale indicatie, bijv. bij gebrek aan hulp thuis. De provincie Gelderland heeft uitgesproken dat het nieuwe functieprofiel past in de kaders van het rapport Feitsma. </antwoord>
      <antwoord nummer="3">De plannen van Feitsma waren juist ingegeven door de noodzaak het aantal bedden te reduceren. De reductie is ook terug te vinden in deze plannen. </antwoord>
      <antwoord nummer="4">In december 1997 heb ik aan de provincie Gelderland gevraagd advies uit te brengen over de in de toekomst gewenste ziekenhuissituatie in de regio Arnhem-Rheden-Zevenaar. Directe aanleiding hiertoe werd gevormd door moeilijkheden ontstaan in ziekenhuis Velp rond de opvulling van enkele vacatures voor specialisten, waardoor de continuïteit van de zorg en de financiële positie van het ziekenhuis in gevaar kwamen. Dat was dus nog ruim vóór het moment waarop de Holding werd gevormd. De financiële cijfers bevestigen dit. </antwoord>
      <antwoord nummer="5">Er is sprake van een gedeeltelijke en vrijwilllige sluiting. Op verzoek van de instelling en ná advies van College Bouw en Gedeputeerde Staten van Gelderland heb ik ingestemd met die gedeeltelijke en vrijwillige sluiting. Deze gedeeltelijke sluiting maakt onderdeel uit van het het rapport Feitsma en past in het nieuwe functieprofiel van de locatie Velp. De gedeeltelijke sluiting maakt het ook mogelijk een beroep te doen op de saneringsregeling; op die manier kan de exploitatie van Velp op orde gebracht worden. Zie ook mijn antwoord op de vragen 1 en 8. Overigens kan men zich afvragen of de discussie die op dit moment wordt gevoerd omtrent de kleine ziekenhuizen van toepassing is op Ziekenhuis Velp. Ziekenhuis Velp ligt op een zeer geringe afstand van Ziekenhuis Rijnstate. Al in 1998 waren van de 238 erkende bedden er slechts ongeveer 100 in gebruik. Inmiddels zijn dat er ongeveer 40 à 50. Ik zie dan ook geen reden om uit het oogpunt van kwaliteit en continuïteit van de zorg het besluit tot gedeeltelijke sluiting te heroverwegen, welk besluit ook gezien moet worden als de sleutel voor het financieel gezond maken van Velp. </antwoord>
      <antwoord nummer="6">Slechts een beperkt percentage van de eerste polikliniekbezoeken leidt tot opname voor behandeling en lang verblijf. Nagenoeg alle niet acute dagbehandeling en verpleging kan in Velp plaatsvinden. Voor wat betreft de diagnostiek zal in Velp een goed geoutilleerd radiodiagnotische afdeling aanwezig zijn. Bloedafnames en dergelijke kunnen in Velp plaatsvinden evenals vele andere vormen van diagnostiek, zoals hartfunctie, longfunctie, endoscopie-onderzoek etc. De patiënt zal dus in ongeveer 90% van alle gevallen waarin de huisarts verwijst in Velp terecht kunnen. </antwoord>
      <antwoord nummer="7">Zie mijn antwoord op vraag 6. </antwoord>
      <antwoord nummer="8">De Stichting Behoud Ziekenhuis Velp heeft bezwaar aangetekend tegen het besluit tot gedeeltelijke sluiting. De onafhankelijke Awb-commissie bezwaarschriften van mijn ministerie heeft op 20 november jl. mij geadviseerd in deze zaak. De commissie is van mening dat ik niet in strijd met de Wet ziekenhuisvoorzieningen heb gehandeld en dat het besluit met de vereiste zorgvuldigheid tot stand gekomen is. Zij komt tot de conclusie dat het bezwaar ongegrond moet worden verklaard. Naar aanleiding van het advies heb ik inmiddels besloten niet terug te komen op het besluit. Tevens heb ik op grond van het advies besloten de opschortende werking ex artikel 1 Ba WZV van mijn sluitingsbesluit op te heffen met het oog op het voorkómen van grote financiële problemen voor het ziekenhuis Velp. Zoals ik in mijn antwoord op vraag 1 heb gezegd ben ik van mening dat er geen sprake is van ontmanteling van de ziekenhuiszorg in Velp. Met mijn besluit om de opschortende werking van mijn sluitingsbesluit op te heffen hoop ik de daarmee verband houdende stagnatie in het veranderings- en saneringsproces te hebben opgeheven. </antwoord>
      <antwoord nummer="9">Zoals ook is vastgelegd in het rapport Feitsma respecteer ik de eigen verantwoordelijkheid van de Raad van Bestuur van de Holding SSZ voor het uit te voeren beleid. Ik zal er bij de Raad van Bestuur op aandringen om bij het verdere transformatieproces te blijven overleggen met de regionale huisartsen en andere relevante regionale partijen. Regelmatig overleg met huisartsen (RHV) vindt al geruime tijd plaats. Daarnaast zijn huisartsen via een vertegenwoordiger van de DHV Groot Gelre vertegenwoordigd in de klankbordgroep Ziekenhuiszorg Arnhem-Rheden-Zevenaar, die door Gedeputeerde Staten van Gelderland op mijn advies is ingesteld om het transformatieproces te volgen en te toetsen aan het rapport Feitsma. Deze klankbordgroep is van mening dat de ontwikkelingen nog steeds in lijn liggen met het rapport Feitsma. </antwoord>
      <antwoord nummer="10">Het algemeen overleg is inmiddels uitgesteld naar 13 december a.s. De antwoorden komen nu vóór de nieuwe vastgestelde datum beschikbaar. </antwoord>
      <noten afkomstig="antwoord"/>
   </antwoorden>
</kvr>
