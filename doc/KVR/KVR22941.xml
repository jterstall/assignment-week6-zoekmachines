<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over dure geneesmiddelen. (Ingezonden 13 april 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22941
</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 2004-2005, nr. 1576, Tweede Kamer</item>
         <item attribuut="Vraagnr_bij_indiening">2040512780</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2005-05-03</item>
         <item attribuut="Datum_indiening">2005-04-13</item>
         <item attribuut="Document-id">KVR22941</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3361" allpagenumbers="3361 3362" vetnummer="2040512780" code="0405tkkvr1576" lopendefooter="Tweede Kamer, vergaderjaar 2004–2005, Aanhangsel" filenaam="KVR22941" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1576" onderwerp="" indiendatum="2005-04-13">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-05-3">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Herinnert u zich het overleg over geneesmiddelen, waarin u toezegde zo spoedig mogelijk de Kamer te informeren over een mogelijke oplossing voor dure geneesmiddelen en weesgeneesmiddelen? <voetnoot nummer="1"/>
      </vraag>
      <vraag nummer="2" voetnoot="2">Waarom kondigt u aan pas in juli a.s. de Kamer te informeren, terwijl zowel de algemene ziekenhuizen als de academische ziekenhuizen de aan hen gevraagde informatie vóór mei a.s. moeten inleveren? <voetnoot nummer="2"/>
      </vraag>
      <vraag nummer="3">Klopt het dat de ziekenhuizen zijn verzocht aan te geven welke toekomstige verdeling van weesgeneesmiddelen over de academische centra zij verwachten? Zo ja, dient er niet een inschatting te komen van het totale probleem, en in plaats van een inschatting hoe dit probleem over de verschillende ziekenhuizen wordt verdeeld? </vraag>
      <vraag nummer="4">Klopt het dat de ziekenhuizen is gevraagd in hoeverre de regeling dure geneesmiddelen voldoende soelaas biedt voor de weesgeneesmiddelen? Zo ja, realiseert u zich dat weesgeneesmiddelen nooit aan het volumecriterium van de Beleidsregel dure geneesmiddelen kunnen voldoen? </vraag>
      <vraag nummer="5">Deelt u de mening dat het gevraagde inzicht in de uitgaven voor dure geneesmiddelen per ziekenhuis alleen de geneesmiddelen betreft die nu reeds op de lijst dure geneesmiddelen staan, maar geen beeld geeft van andere dure geneesmiddelen in het ziekenhuis die nog niet op de lijst staan, en daardoor aan patiënten worden onthouden? Zo ja, vindt u dit aanvaardbaar? Zo neen, bent u bereid een totaalbeeld c.q. inzicht op te vragen van alle dure geneesmiddelen? </vraag>
      <noten afkomstig="vraag">
         <noot nummer="1">Algemeen Overleg geneesmiddelen op 27 januari 2005 (Kamerstuk 24 124/29 477, nr. 120)</noot>
         <noot nummer="2" datum="2005-03-24" bron="Planningsbrief voorjaar 2005 van de minister en de staatssecretaris van VWS">Planningsbrief voorjaar 2005 van de minister en de staatssecretaris van VWS, 24 maart 2005</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Naar aanleiding van het Algemeen Overleg van 27 januari 2005 onderzoek ik momenteel welke knelpunten zich voordoen bij de huidige bekostiging van dure geneesmiddelen. Ik heb daarom aan verschillende partijen gevraagd om informatie aan te leveren. Mede op uw verzoek, betrek ik bij dit onderzoek niet slechts de ziekenhuizen en de academische ziekenhuizen, maar ook verenigingen van behandelaars, patiënten en de zorgverzekeraars. Naast de schriftelijke informatie geef ik alle betrokken partijen nog de mogelijkheid om hun visie op dit onderwerp mondeling toe te lichten. Op basis van alle aangedragen schriftelijke en mondelinge informatie zal ik de verschillende knelpunten en oplossingen beoordelen en mijn standpunt bepalen. Een zorgvuldige afweging vergt enige tijd. </antwoord>
      <antwoord nummer="3">Aan de academische ziekenhuizen is onder andere gevraagd welke verdeling van toekomstige weesgeneesmiddelen over de academische ziekenhuizen zij verwachten. Aangezien bij weesgeneesmiddelen sprake is van kleine patiëntengroepen en schaarse deskundigheid bij behandelaars, is de behandeling met dergelijke geneesmiddelen vaak geconcentreerd in één of enkele centra. Vanuit het oogpunt van kwaliteit en efficiëntie is dit overigens ook wenselijk. Het is belangrijk om inzicht te krijgen in de te verwachten verdeling van weesgeneesmiddelen over de academische ziekenhuizen, omdat dit samenhangt met de knelpunten in de bekostiging. Zo is het bijvoorbeeld mogelijk dat slechts enkele academische ziekenhuizen knelpunten zullen ervaren. De gekozen oplossingsrichting moet aansluiten op de knelpunten die uit het onderzoek blijken. Dit houdt in dat dus ook rekening moet worden gehouden met de verdeling van de problematiek over de ziekenhuizen. </antwoord>
      <antwoord nummer="4">Aan de academische ziekenhuizen is ook gevraagd op welke punten de beleidsregel dure geneesmiddelen tekort schiet met betrekking tot de bekostiging van weesgeneesmiddelen. De vraag of weesgeneesmiddelen aan het volumecriterium van de beleidsregel kunnen voldoen is één van de aspecten die hierbij in beschouwing wordt genomen. </antwoord>
      <antwoord nummer="5">In de beleidsregel dure geneesmiddelen is een criterium gesteld voor een duur geneesmiddel. Een middel valt onder de categorie dure geneesmiddelen wanneer de landelijke kosten meer dan 0.5% van het landelijke geneesmiddelen budget in ziekenhuizen overschrijden. Middelen die niet aan dit criterium voldoen worden bekostigd uit het reguliere ziekenhuisbudget. Tijdens het door mij uitgevoerde onderzoek wissel ik met de verschillende partijen van gedachten over de vergoeding van de middelen die op de lijst dure geneesmiddelen staan, maar ook over de criteria van die lijst. </antwoord>
      <noten afkomstig="antwoord"/>
   </antwoorden>
</kvr>
