<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Buitenlandse Zaken over tests met raketten in India. (Ingezonden 16 april 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9329
</item>
         <item attribuut="Inhoud">Vragen over het multilaterale beleid (door Wereldbank, IMF en EU) en het sanctieregime ten aanzien van India, in verband met de Indiase tests met AGNI II raketten.</item>
         <item attribuut="Rubriek">Internationale betrekkingen (Overig) Veiligheidsbeleid en defensie (Wapenbeheersing)</item>
         <item attribuut="Trefwoorden">India Kernwapens Wapenbeheersing</item>
         <item attribuut="Vindplaats">Kamervragen met antwoord 1998-1999, nr. 1335, Tweede Kamer</item>
         <item attribuut="Vraagnr_bij_indiening">2989911660</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">1999-05-11</item>
         <item attribuut="Datum_indiening">1999-04-16</item>
         <item attribuut="Document-id">KVR9329</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2649" allpagenumbers="2649 2650" vetnummer="2989911660" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9329" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1335" onderwerp="" indiendatum="1999-04-16">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="1999-05-11">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1">Hoe beoordeelt u de test van India met de AGNI II Raketten als: – element van de wapenwedloop met China; – element van de wapenwedloop met Pakistan; – element van regionale instabiliteit en wereldwijde proliferatie? </vraag>
      <vraag nummer="2">Acht u deze test een negatieve ontwikkeling en een stap terug op het pad van nucleaire wapenbeheersing en regionale samenwerking tussen India en Pakistan? Zo ja, wat betekent dit voor het multilaterale beleid in WB/IMF en EU ten aanzien van India en ten aanzien van het sanctieregime? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Aangezien de door India geteste AGNI II raket doelen tot ver in China kan raken, heeft dit systeem militaire significantie voor China. Op dit moment is evenwel sprake van een groot Chinees overwicht op raket- en nucleair gebied. Ik verwacht derhalve niet dat de Chinese autoriteiten in deze proeflanceringen aanleiding zien hun eigen bewapening op te voeren. De Agni-test heeft in zoverre aan Pakistan een reactie ontlokt, dat dit land zich gedwongen zag een tweetal eigen proeflanceringen uit te voeren. De Indiase en Pakistaanse lanceringen passen evenwel in de bekende en reeds langlopende raketprogramma’s van beide landen. De Agni-test was informeel reeds vorige zomer aangekondigd. De Indiase regering heeft de eigen test als een louter defensieve stap bestempeld en heeft verklaard de Pakistaanse tests niet als een daad van agressie tegen India te beschouwen. Ook Pakistan heeft aangegeven dat het van zins is de dialoog met India voort te zetten. Beide landen hebben elkaar en de belangrijkste derde landen alsmede het EU-voorzitterschap vooraf van de proeflanceringen op de hoogte gesteld. Uiteraard is deze ontwikkeling niet bevorderlijk voor de regionale stabiliteit en betekent het een tegenslag voor het streven de wereldwijde proliferatie van rakettechnologie zoveel mogelijk in te dammen. Zoals reeds eerder aan de Tweede Kamer gemeld bestaat geen internationaal verdrag dat de ontwikkeling van raketsystemen verbiedt (Aanhangsel Handelingen TK nr. 708, vergaderjaar 1998–1999). Wel bestaat een internationaal exportcontroleregime – het Missile Technology Control Regime (MTCR) – waarin een 35-tal landen samenwerkt om de verspreiding van raketten en rakettechnologie te controleren. Het MTCR staat inzake India en Pakistan echter betrekkelijk machteloos. In het geval van India is namelijk sprake van een in hoge mate nationaal ontwikkelde technologie, en in het geval van Pakistan van leveranties door Noord-Korea, dat geen lid is van het MTCR en dat de export van dit soort technologieën beschouwt als een belangrijke bron van buitenlandse valuta. </antwoord>
      <antwoord nummer="2">In het licht van de oproepen van onder andere de VN-Veiligheidsraad, P-5 , G-8 en EU aan India en Pakistan om zich uiterst terughoudend op te stellen bij de verdere ontwikkeling en «weaponisation» van massavernietigingswapens en overbrengingsmiddelen, is het betreurenswaardig dat deze proeflanceringen hebben plaatsgevonden. Zoals gezegd werd er echter al rekening gehouden met de lanceringen, zijn ze over en weer gemeld en zijn de reacties op elkaars raketproeven gematigd gebleven. De afspraken van de recente Lahore-overeenkomst zijn dus zeker niet ongedaan gemaakt. In deze context kan dan ook niet worden gesteld dat de proeflanceringen een fundamentele stap terug betekenen op het pad van nucleaire wapenbeheersing en regionale samenwerking tussen India en Pakistan. Na de proeflanceringen heeft het Duitse EU-voorzitterschap namens de EU gedemarcheerd in New Delhi en Islamabad. Daarbij werd bezorgdheid uitgesproken over de mogelijke negatieve effecten die de lanceringen op de regionale veiligheid en stabiliteit zouden kunnen hebben. Voorts werden beide landen opgeroepen een wapenwedloop te voorkomen en het «Lahore»-proces niet in gevaar te brengen. Ten derde werd verwezen naar eerdere EU-verklaringen dienaangaande en werd de oproep tot ondertekening en ratificatie van het Alomvattend Kernstopverdrag (CTBT) herhaald. De EU noch individuele lidstaten hebben in de raketproeven aanleiding gezien om verdere maatregelen te treffen. Terzake van het multilaterale beleid in Wereldbank en andere Internationale Financiële Instellingen (IFI’s) wil ik u tot slot als volgt informeren. Op 23 november 1998 schreef ik de Tweede Kamer in een brief over India en Pakistan, mede namens de ministers voor Ontwikkelingssamenwerking en van Financiën, dat wij terughoudend willen zijn bij het introduceren van overwegingen in de besluitvorming binnen de IFI’s die buiten het mandaat van deze instellingen vallen (kamerstuk 26 085 nr. 4). Aangezien echter het vorige kabinet op 25 mei 1998 had ingestemd met een EU-verklaring volgens welke de lidstaten zouden streven naar uitstel van behandeling van nieuwe leningen van multilaterale banken (Wereldbank en Asian Development Bank) aan India en Pakistan, besloten wij geen stappen te zetten waarmee de consensus – voor zover nog aanwezig – unilateraal zou worden doorbroken. Nederland is daarom na november sterk rekening blijven houden met het stemgedrag van andere landen bij de bepaling van de eigen opstelling t.a.v. leningen aan India en Pakistan van voornoemde instellingen. In deze periode is gebleken dat zeker de helft van de EU-lidstaten zich niet (consequent) door de genoemde EU-verklaring heeft laten leiden. Aangezien dus geen sprake meer is van een eenduidig EU-beleid zal ook de Nederlandse regering vanaf dit moment nieuwe leningen uitsluitend beoordelen aan de hand van overwegingen passend binnen het mandaat van deze instellingen. </antwoord>
      <noten afkomstig="antwoord"/>
   </antwoorden>
</kvr>
