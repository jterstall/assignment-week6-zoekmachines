<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Aptroot (VVD) aan de ministers van Sociale Zaken en Werkgelegenheid, van Landbouw, Natuur en Voedselkwaliteit en van Economische Zaken over de heffing van het Productschap Tuinbouw. (Ingezonden 18 mei 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23256
</item>
         <item attribuut="Rubriek">Landbouw (Tuinbouw) Staats- en bestuursrecht (Overige publiekrechtelijke lichamen)</item>
         <item attribuut="Trefwoorden">Productschappen Tuinbouw</item>
         <item attribuut="Vindplaats">Kamervragen met antwoord 2004-2005, nr. 1865, Tweede Kamer</item>
         <item attribuut="Vraagnr_bij_indiening">2040514920</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="VVD">Aptroot</persoon>
         </item>
         <item attribuut="Datum_reaktie">2005-06-14</item>
         <item attribuut="Datum_indiening">2005-05-18</item>
         <item attribuut="Document-id">KVR23256</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3967" allpagenumbers="3967 3968" vetnummer="2040514920" code="0405tkkvr1865" lopendefooter="Tweede Kamer, vergaderjaar 2004–2005, Aanhangsel" filenaam="KVR23256" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1865" onderwerp="" indiendatum="2005-05-18">
         <vrager partij="VVD" oorsprong="parlement">Aptroot</vrager>
         <vraagt-aan>de ministers van Sociale Zaken en Werkgelegenheid, van Landbouw, Natuur en Voedselkwaliteit en van Economische Zaken</vraagt-aan>
      </vraagdata>
      <antwoorddata antwoorddatum="2005-06-14">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Bent u op de hoogte van het feit dat het Productschap Tuinbouw in het verleden met het Sierteelt Bemiddelings Centrum (SBC) een overeenkomst heeft gesloten waarbij is overeengekomen dat SBC de vakheffing voor het productschap int, waarna SBC op 3 december 2003 failliet is verklaard? </vraag>
      <vraag nummer="2">Is het u voorts bekend dat bedrijven die recht hebben op (gedeeltelijke) teruggaaf van de heffing, bijvoorbeeld vanwege doorverkoop, deze teruggaaf niet terug krijgen van het Productschap Tuinbouw met als argument het faillissement van SBC? </vraag>
      <vraag nummer="3">Bent u zich ervan bewust dat bedrijven hierdoor in financiële problemen kunnen raken, omdat het Productschap Tuinbouw de verplichte teruggaaf van deze heffing blokkeert? </vraag>
      <vraag nummer="4">Bent u bereid deze zaak met spoed met het Productschap Tuinbouw te bespreken en ervoor te zorgen dat het Productschap Tuinbouw aan zijn verplichtingen tegenover ondernemers tegemoet komt? Zo ja, kunt u de Kamer op de kortst mogelijke termijn informeren over de uitkomst van dit overleg en de concrete actie die hierop volgt? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja, ik ben van het faillissement op de hoogte. De overeenkomst tussen het Productschap en het Sierteelt Bemiddelings Centrum ken ik niet. Een dergelijke heffingssystematiek, waarbij via een derde de heffing wordt geïnd, wordt overigens vaker gehanteerd door publiekrechtelijke bedrijfsorganisaties. </antwoord>
      <antwoord nummer="2">Het is niet aan mij vast te stellen of er sprake is van een recht op teruggaaf van een heffing. Of er voor een bedrijf sprake is van een recht op teruggaaf is een kwestie die door het Productschap dient te worden beoordeeld, met inachtneming van de legitieme belangen van alle belanghebbenden, waaronder degene die om teruggaaf verzoekt. Het betreft immers autonome, eigen regelgeving van het Productschap. Teneinde te kunnen bepalen of er in een concreet geval sprake is van een recht op teruggaaf van de heffing, heeft het Productschap Tuinbouw een circulaire opgesteld waarin het de criteria beschrijft, waaraan een verzoek om teruggave van een heffing dient te voldoen. Indien een verzoek aan alle voorwaarden voldoet, zal de heffing worden terugbetaald. Indien het Productschap in een individueel geval zou besluiten dat geen teruggaaf wordt verleend, is daarop rechterlijke controle mogelijk door het College van Beroep voor het bedrijfsleven. Inmiddels is er met betrekking tot een zaak over het recht op teruggaaf een voorlopige voorzieningenprocedure geweest bij het College en is recentelijk een nieuwe zaak aanhangig gemaakt. Zoals gezegd, gaat het hier om de uitleg en toepassing van een autonome verordening van het Productschap. Een dergelijke heffingsverordening wordt voorafgaand aan de inwerkingtreding ervan getoetst door de Sociaal-Economische Raad (SER) en de betrokken vakminister. Aangezien de verordening niet in strijd is met het recht of het algemeen belang, is de verordening goedgekeurd en kon zij in werking treden. Wanneer er naderhand een geschil ontstaat over de uitleg van de verordening, is het in principe aan betrokken partijen tot een oplossing te komen. Bij een blijvend verschil van mening kan een bedrijf een besluit van het Productschap op basis van de betrokken verordening ter toetsing voorleggen aan de rechter. </antwoord>
      <antwoord nummer="3">Naar ik heb begrepen, is er sprake van een complexe situatie. Het aantal verzoeken om teruggaaf vanwege transacties bij het Sierteelt Bemiddeling Centrum was in 2003 vele malen hoger dan bij andere in- en verkoopbureaus en dan in voorgaande jaren. Tevens is de prijs van een partij bollen soms vele malen verhoogd. Ondertussen is SBC failliet gegaan, loopt er een FIOD onderzoek en bereiden diverse betrokken partijen schadeclaims voor tegen elkaar. Als een bedrijf in acute financiële nood geraakt vanwege ten onrechte betaalde heffingen, kan het desnoods een spoedprocedure beginnen bij de bevoegde rechter. Gelet op de complexiteit van de zaak en de financiële belangen, heb ik begrip voor het feit dat het Productschap zorgvuldig wil onderzoeken in welke gevallen er een recht op teruggaaf bestaat per bedrijf. Wel ben ik van oordeel dat het Productschap deze kwestie op behoorlijke en zorgvuldige wijze en zo vlot als mogelijk dient af te wikkelen, met inachtneming van de legitieme belangen van betrokken partijen, zoals het een publiekrechtelijke bedrijfsorganisatie betaamt. </antwoord>
      <antwoord nummer="4">Het Productschap is op de hoogte gesteld van mijn opvattingen in deze. Gelet op het voorgaande zie ik vooralsnog geen reden deze kwestie nu met het Productschap te bespreken. Het is nu aan het Productschap alle verzoeken zorgvuldig maar voortvarend af te handelen, zodat betrokkenen weten waar zij aan toe zijn. Als het Productschap niet tijdig een besluit neemt, kan een betrokkene daartegen bezwaar of beroep instellen. </antwoord>
      <noten afkomstig="antwoord"/>
   </antwoorden>
</kvr>
