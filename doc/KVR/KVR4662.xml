<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Middel (PvdA) over roetmetingen bij de APK-keuring van dieselmotoren. (Ingezonden 7 maart 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4662
</item>
         <item attribuut="Inhoud">Vragen betreffende de publicatie van de BOVAG m.b.t. de 'Roetmetingen bij de APK-keuring van dieselmotoren'.</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Motorrijtuigen)</item>
         <item attribuut="Trefwoorden">Gevaarlijke stoffen Motorrijtuigenkeuringen</item>
         <item attribuut="Vindplaats">Kamervragen met antwoord 1996-1997, nr. 971, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="PvdA">Middel</persoon>
         </item>
         <item attribuut="Datum_reaktie">1997-04-04</item>
         <item attribuut="Datum_indiening">1997-03-07</item>
         <item attribuut="Document-id">KVR4662</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1987" allpagenumbers="1987 1988" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="971" onderwerp="" indiendatum="1997-03-7">
         <vrager partij="PvdA" oorsprong="parlement">Middel</vrager>
         <vraagt-aan/>
      </vraagdata>
      <antwoorddata antwoorddatum="1997-04-4">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Kent u de brief van de Industriebond FNV, de publicatie in het FNV Magazine en de publicatie van de BOVAG met betrekking tot de «Roetmetingen bij de APK-keuring van dieselmotoren»? </vraag>
      <vraag nummer="2">Is de voorgeschreven meting strijdig met de bepalingen uit de Arbo-wetgeving? </vraag>
      <vraag nummer="3">Zo ja, bent u bereid de betreffende maatregel op te schorten? </vraag>
      <vraag nummer="4">Bent u van mening, dat de betrokken Arbo-diensten in deze kwestie tekort geschoten zijn in het verstrekken van adviezen die overeenkomen met de stand van de medische wetenschap, de regelgeving en de stand van de techniek? </vraag>
      <vraag nummer="5">Deelt u het oordeel van de Industriebond FNV, dat het niet signaleren van carcinogene risico’s zou moeten leiden tot gevolgen voor de certificering van betrokken Arbo-diensten? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op de eerdere vragen ter zake van het lid Middel, ingezonden 6 maart 1997. </toelichting>
   <antwoorden aantal="4">
      <antwoord nummer="1">Ja. Ten aanzien van de genoemde publicatie van de BOVAG wordt aangenomen dat het boekje «Roetmeting» uit september 1996 wordt bedoeld; hiernaar wordt in de FNV-brief verwezen. </antwoord>
      <antwoord nummer="2">Nee. Het hangt af van de wijze van uitvoeren van de meting en de daarbij gehanteerde afzuiging of «Arbo»-voorschriften worden overschreden. Ter toelichting: Het risico van de geluid- en uitlaatgas-belasting hangt onder meer sterk af van de aantallen roetmetingen die uitgevoerd worden in een bedrijf. Gemiddeld zullen er door de Nederlandse APK-keuringsinstanties 1 of 2 roetmetingen gedaan worden per instantie en per dag. – Ten aanzien van blootstelling aan geluid: Weliswaar is sprake van overschrijding van de wettelijke norm en zijn in principe maatregelen, in dit geval lawaaibestrijding aan de bron, verplicht. Echter: omdat de niveaus niet zo hoog zijn (tussen de 90 en 95 dB(A)) en de tijdsduur kort is (de periode van gasgeven duurt 1,5 tot 5 minuten per roettest) zijn maatregelen aan de bron in redelijkheid niet te vergen. In dit geval is het gebruik van gehoorbeschermingsmiddelen voldoende, eventueel zit de keurmeester/monteur in de auto met gesloten deuren, ramen en motorkap. Voor de geluidsblootstelling geldt in algemene zin dat er naar een methode gezocht dient te worden die het gebruik van gehoorbeschermingsmiddelen overbodig maakt. In ieder geval moeten er maatregelen getroffen worden als: uitvoeren van een roetmeting op een dusdanige plaats of tijdstip dat de overige garagemedewerkers niet worden blootgesteld aan de hoge lawaainiveaus of het dragen van goede gehoorbeschermingsmiddelen van alle medewerkers tijdens de roettest om gehoorschade te voorkomen. – Ten aanzien van blootstelling aan kankerverwekkende stoffen: Het is niet duidelijk of de door de BOVAG vermelde methodes voldoen aan de vereisten van de Arbo-regelgeving. Er zijn geen blootstellingsmetingen beschikbaar die zulks kunnen bevestigen. In de «Erkenningsregeling APK» wordt een «goede afzuiging» voorgeschreven; hoe deze moet worden uitgevoerd wordt, ook in het in vraag 1 genoemde BOVAG-boekje, niet duidelijk aangegeven. De uitstoot van dieselmotoren (dieselemissies: DME) is in het kader van de arbeidsomstandigheden-regelgeving als kankerverwekkend geclassificeerd. Dientengevolge dient de werkgever de blootstelling aan DME zoveel mogelijk te beperken. «Goede afzuiging» is daarmee niet in strijd, zolang met «goede afzuiging» minimalisatie van de blootstelling wordt bereikt. Zie ook het antwoord op de vragen van het lid Middel nr. 2969707500. </antwoord>
      <antwoord nummer="3" voetnoot="1">Nee. Gezien de beantwoording van de voorgaande vraag vind ik het echter wel wenselijk dat er nader wordt vastgesteld of de voorgestelde afzuigmethode voldoet of dat andere methodes nodig zijn. De werkgever heeft hier in het kader van de verplichting tot risico-inventarisatie en evaluatie zelf een beoordelende taak (ondersteund door de Arbodienst). Het onderzoeken van de gebruikte methode en het eventuele zoeken naar betere methodes kan een plaats krijgen in het geplande overleg van de Arbeidsinspectie met de branche <voetnoot nummer="1"/>. </antwoord>
      <antwoord nummer="4 en 5">In hoeverre Arbodiensten in deze kwestie tekort zijn geschoten valt voor mij thans niet te beoordelen. Enerzijds speelt daarbij een rol dat de bedoelde BOVAG-publicatie voor rekening komt van de branche-organisatie BOVAG, terwijl de certificatie van Arbodiensten betrekking heeft op de advisering aan individuele werkgevers. Anderzijds is van belang dat mij thans geen concrete gegevens bekend zijn van de feitelijke gang van zaken bij de individuele keuringsinstanties. Wat dit laatste betreft zal het eerder genoemde voorgenomen onderzoek door de Arbeidsinspectie meer inzicht gaan bieden: mochten daaruit misstanden blijken, dan zal dat betrokken worden bij de jaarlijkse hercontrole van gecertificeerde Arbodiensten. Voor het overige merk ik op dat de staatssecretaris van SZW het voornemen heeft om in overleg met de BOVAG en de branche-organisatie Arbodiensten (BOA) te komen tot zodanige afspraken dat we ook op het niveau van de branche (in casu BOVAG- respectievelijk BOA-niveau) de gesignaleerde problemen bevredigend aanpakken. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="970" documentjaargang="1996-1997">Aanhangsel Handelingen, nr. 970, vergaderjaar 1996–1997.</noot>
      </noten>
   </antwoorden>
</kvr>
