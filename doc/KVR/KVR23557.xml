<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eerdmans (LPF) aan de minister van Binnenlandse Zaken en Koninkrijksrelaties over een rapport betreffende integriteitschendingen door politieagenten. (Ingezonden 3 juni 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23557
</item>
         <item attribuut="Inhoud">Vragen naar aanleiding van een bericht op NOS-Teletekst van 2 juni 2005.</item>
         <item attribuut="Rubriek">Criminaliteit en openbare orde (Fraude) Criminaliteit en openbare orde (Politie)</item>
         <item attribuut="Trefwoorden">Ambtsmisdrijven Politie</item>
         <item attribuut="Vindplaats">Kamervragen met antwoord 2004-2005, nr. 2127, Tweede Kamer</item>
         <item attribuut="Vraagnr_bij_indiening">2040515820</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="LPF">Eerdmans</persoon>
         </item>
         <item attribuut="Datum_reaktie">2005-08-12</item>
         <item attribuut="Datum_indiening">2005-06-03</item>
         <item attribuut="Document-id">KVR23557</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4237" allpagenumbers="4237 4238" vetnummer="2040515820" code="0405tkkvr2127" lopendefooter="Tweede Kamer, vergaderjaar 2004–2005, Aanhangsel" filenaam="KVR23557" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2127" onderwerp="" indiendatum="2005-06-3">
         <vrager partij="LPF" oorsprong="parlement">Eerdmans</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-08-12">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht over een rapport betreffende de integriteit van politieambtenaren waaruit blijkt dat 150 agenten zich hebben schuldig gemaakt aan strafbare feiten? <voetnoot nummer="1"/>
      </vraag>
      <vraag nummer="2">Is dit bericht waar? </vraag>
      <vraag nummer="3">Bent u bereid dit rapport, zo nodig vertrouwelijk, naar de Kamer te sturen? </vraag>
      <vraag nummer="4">Kunt u inzicht verschaffen in de oorzaken van deze integriteitschendingen? In welke mate is er sprake van integriteitschendingen die begaan zijn in het kader van de uitoefening van de dienstbetrekking? </vraag>
      <vraag nummer="5">Welke maatregelen gaat u met de Raad van Hoofdcommissarissen nemen om deze negatieve ontwikkeling tegen te gaan? </vraag>
      <noten afkomstig="vraag">
         <noot nummer="1" datum="2005-06-2" bron="NOS Teletekst">NOS Teletekst, 2 juni 2005</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ik ben op de hoogte van kwantitatieve gegevens uit de korpsen over de integriteitsschendingen waarvan het onderzoek in het jaar 2004 is afgerond. Het betreft echter geen rapport met een gedegen analyse van dwarsverbanden en oorzaken, maar uitsluitend een kwantitatief overzicht zonder specificatie van de definities die eraan ten grondslag liggen. Het gaat volgens de opgave om 149 strafbare feiten. </antwoord>
      <antwoord nummer="3">De informatie die ik heb ontvangen betreft geen uitgewerkt rapport dat daadwerkelijk inzicht geeft in oorzaken en achtergronden bij de cijfers. Ook een uitgewerkte beleidsmatige reactie van de korpsen hierop ontbreekt. Veel meer informatie dan er in de uitzending van Zembla aan de orde is geweest, heb ik dan ook niet in mijn bezit. Op dit moment is er geen aanvullende informatie beschikbaar die ik uw Kamer kan toesturen. </antwoord>
      <antwoord nummer="4">Nee, ik kan uw Kamer geen specifiek inzicht verschaffen in de oorzaken van deze integriteitsschendingen. Dit jaar zijn de cijfers over onderzochte integriteitsschendingen door de korpsen feitelijk voor het eerst op een eenduidige manier op een rij gezet. Zoals ik in mijn antwoord op vraag 3 heb aangegeven zijn de cijfers over 2004 wel kwantitatief geordend, maar niet geanalyseerd op oorzaken en dwarsverbanden. Op basis van die informatie kan ik deze vraag dan ook niet beantwoorden. Op dit moment is er naar ik meen nog geen enkele andere sector binnen de overheid die een dergelijk overzicht heeft opgesteld. De sector Politie is met deze werkwijze een voorloper binnen de overheid. Ik heb er alle vertrouwen in dat deze eerste ruwe informatie verder zal worden uitgewerkt om tot meer inzichten te komen die leiden tot verbeteringen van het integriteitsbeleid bij de politie. </antwoord>
      <antwoord nummer="5">De afgelopen jaren heeft de sector Politie zich sterk ontwikkeld op het terrein van preventief en repressief integriteitsbeleid. Veel van de elementen die ik van belang acht voor integriteitsbeleid bij overheidsorganisaties zijn dan ook door de politie opgepakt en deels ook al uitgewerkt. In een recent AO kreeg de politie hier ook nog de complimenten voor van uw Kamer. Het op uniforme wijze verzamelen van informatie over integriteitsschendingen om op basis hiervan het beleid verder te kunnen verfijnen, is hier slechts één voorbeeld van. De korpsbeheerders en korpschefs hebben al veel maatregelen genomen om zowel preventief als repressief te handelen inzake integriteitsschendingen, zoals o.a.: • Het opstellen van een beroepscode en bejegeningsprofiel om het integer handelen te verankeren in het gedrag en de beroepshouding van elke medewerker bij de politie. Hierbij gaat het zowel om gedrag in diensttijd als om gedrag in vrije tijd. Deze beroepscode zal het integriteitsstatuut vervangen dat al enkele jaren was ingevoerd; • Het opstellen van een richtlijn voor het behandelen van integriteitsschendingen, zodat adequaat en slagvaardig kan worden gereageerd als zich een incident voordoet; • Het professionaliseren van de Bureaus voor Intern Onderzoek, zodat zij in staat zijn om zowel preventief als repressief te handelen en de korpsleiding hierin te adviseren; • Het ontwikkelen van leermaterialen en handreikingen om medewerkers te helpen met het omgaan met integriteitsdilemma’s. De maatregelen die ik de afgelopen jaren onder meer al heb uitgevoerd zijn de volgende: • Het invoeren van de regeling over nevenwerkzaamheden; • De ontwikkeling van een concept voor een klokkenluidersregeling; • De substantiële uitbreiding van het aantal vertrouwensfuncties waarvan de functievervullers voor de toetreding tot die functie een veiligheidsonderzoek op basis van de Wet veiligheidsonderzoeken ondergaan. Voor de toekomst zal ik samen met de korpsen ook zorgen voor het verder ontwikkelen en verankeren van het integriteitsbeleid conform de basisnormen die ik voor alle overheidssectoren voor ogen heb en die voortkomen uit de Nota integriteitsbeleid openbaar bestuur en politie. Hiervoor heb ik op 15 juni jl. in een gesprek met een delegatie van het Korpsbeheerdersberaad nog bijzondere aandacht gevraagd. De komende tijd zal ik de ontwikkelingen op dit punt met bijzondere aandacht volgen en waar mogelijk stimuleren. Tot slot is een wetswijziging in voorbereiding om de mogelijkheden voor korpsen te vergroten om medewerkers bij de politie te screenen. Het gaat hierbij om het screenen van de kandidaat zelf en personen in zijn of haar nabije omgeving voordat men tot de politie toetreedt maar ook tijdens de loopbaan. Ik vind deze uitbreiding van onderzoeksmogelijkheden voor medewerkers noodzakelijk om de kans op integriteitsschendingen zoveel mogelijk te reduceren. </antwoord>
      <noten afkomstig="antwoord"/>
   </antwoorden>
</kvr>
