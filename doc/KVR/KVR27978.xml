<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Madlener (PVV) aan de minister van Volkshuisvesting, Ruimtelijke Ordening en Milieubeheer over de verwijderingsbijdrage van elektrische en elektronische apparatuur. (Ingezonden 5 april 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27978
</item>
         <item attribuut="Inhoud">Vragen over de hoge reserves die organisaties die de recycling uitvoeren, hebben opgebouwd. De verwijderingsbijdrage zou afgeschaft kunnen worden om de reserves niet nog hoger op te laten lopen.</item>
         <item attribuut="Rubriek">Milieu (Afvalverwerking) Milieu (Milieuheffingen) Milieu (Recycling)</item>
         <item attribuut="Trefwoorden">Afvalverwerking Milieuheffingen Recycling</item>
         <item attribuut="Vindplaats">Kamervragen met antwoord 2006-2007, nr. 1410, Tweede Kamer</item>
         <item attribuut="Vraagnr_bij_indiening">2060711600</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PVV">Madlener</persoon>
         </item>
         <item attribuut="Datum_reaktie">2007-05-02</item>
         <item attribuut="Datum_indiening">2007-04-05</item>
         <item attribuut="Document-id">KVR27978</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2999" allpagenumbers="2999 3000" vetnummer="2060711600" code="0607tkkvr1410" lopendefooter="Tweede Kamer, vergaderjaar 2006–2007, Aanhangsel" filenaam="KVR27978" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1410" onderwerp="" indiendatum="2007-04-5">
         <vrager partij="PVV" oorsprong="parlement">Madlener</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-05-2">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het artikel «Verwijderingsbijdrage onder vuur»? <voetnoot nummer="1"/>
      </vraag>
      <vraag nummer="2">Is het waar dat de Raad Nederlandse Detailhandel (RND) heeft becijferd dat de organisaties die de recycling uitvoeren zeker 200 miljoen euro in kas hebben? Wat gaat u ondernemen om deze hoge reserve aan te wenden voor het oorspronkelijke doel? </vraag>
      <vraag nummer="3">Waarom heeft het uitvoerende orgaan zulke hoge reserves opgebouwd in zo’n korte tijd? Wie houdt toezicht hierop? Wie stelt de hoogte vast van de verwijderingsbijdrage? </vraag>
      <vraag nummer="4">Kan de bijdrage op korte termijn worden afgeschaft om de reserves niet te hoog op te laten lopen, men kan toch inmiddels jaren vooruit met het geld wat nu in kas zit? Zo neen, waarom niet? </vraag>
      <vraag nummer="5">Indien in het nog te publiceren onderzoek de wijze van financiering inderdaad als «ondoorzichtig en ondemocratisch» wordt betiteld, bent u dan bereid om de bijdrage tijdelijk op te schorten, teneinde de regeling te heroverwegen? </vraag>
      <noten afkomstig="vraag">
         <noot nummer="1" datum="2007-04-2" bron="Algemeen Dagblad">Algemeen Dagblad, 2 april 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het is mij niet bekend of de RND een becijfering heeft gemaakt. Uit mijn eigen analyse blijkt echter dat de uitvoeringsorganisatie NVMP (die in het artikel van vraag 1 is genoemd) in het jaar 2005 over een fonds (bestaande uit voorzieningen en reserves) van ruim 160 miljoen euro beschikte. In het rapport «neveneffecten van producentenverantwoordelijkheid in het afvalstoffenbeleid», welke ik op 4 april 2007 aan de Tweede Kamer heb aangeboden, heb ik aangegeven dat dit fonds te hoog is (bladzijde 16 van het rapport). Dit wordt veroorzaakt door de volgende aan de NVMP gelieerde producentenstichtingen: stichtingen bruingoed, gereedschappen en SMR. Zij hebben zich niet gehouden aan de afspraken die met mijn voorganger zijn gemaakt over de hoogte van de fondsen. Deze ongewenste situatie moet op zo kort mogelijke termijn bijgestuurd worden. Een eerste contact met de NVMP is al gelegd en op korte termijn ga ik met deze organisaties afspraken maken over de wijze waarop zij hun verantwoordelijkheid in deze gaan nemen. Indien onverhoopt mocht blijken dat het niet mogelijk is dit op vrijwillige basis te regelen, zal bezien worden of dit door regelgeving opgelost kan worden. Overigens ga ik deze acties ook uitvoeren bij de andere uitvoeringsorganisaties die een te hoog fonds hebben. </antwoord>
      <antwoord nummer="3">De oorzaken van de fondsvorming zijn divers. In paragraaf 4.4 van de in het antwoord op vraag 2 genoemde rapportage zijn hiervoor ondermeer als oorzaken genoemd: de voorzichtige calculatie in de beginfase en de overschatting van de aanloopeffecten. De keuze voor een financieringssysteem met een (zichtbare) verwijderingsbijdrage ligt bij de producenten. Zij stellen ook zelf de hoogte vast van een verwijderingsbijdrage. Er is geen overheidstoezicht op de vaststelling van de verwijderingsbijdrage en op de fondsen en bestedingen. </antwoord>
      <antwoord nummer="4">Het verlagen of afschaffen van de verwijderingsbijdrage is hét middel om de groei van een te hoog fonds te stoppen. Dit punt zal ik dan ook zeker meenemen in mijn gesprekken met de verschillende uitvoeringsorganisaties. Volledigheidshalve wordt erop gewezen dat een aantal organisaties in de afgelopen jaren reeds hun verwijderingsbijdrage heeft verlaagd of zelfs afgeschaft. Verder wordt verwezen naar het antwoord op vraag 2 en de daar genoemde rapportage. </antwoord>
      <antwoord nummer="5">Voor de volledigheid wordt opgemerkt dat de woorden «ondoorzichtig en ondemocratisch» niet voorkomen in mijn rapportage. Wel is geconstateerd dat de fondsen te hoog zijn bij diverse uitvoeringsorganisaties. Over verlaging van deze fondsen zal ik afspraken gaan maken met de verschillende producentenorganisaties (zie ook het antwoord op vraag 2). Ik heb echter niet de mogelijkheid om de verwijderingsbijdrage op te schorten of te verlagen. De producenten bepalen zelf de wijze van financiering. Ik zal er echter bij de verschillende uitvoeringsorganisaties wel op aandringen hiertoe op vrijwillige basis over te gaan. Indien men kiest voor het instellen van een verwijderingsbijdrage, stelt men ook zelf de hoogte daarvan vast. </antwoord>
      <noten afkomstig="antwoord"/>
   </antwoorden>
</kvr>
