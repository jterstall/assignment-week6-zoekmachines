<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Mastwijk (CDA) aan de ministers van Verkeer en Waterstaat en van Financiën over mogelijke fraude met taxi's. (Ingezonden 15 juli 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18462
</item>
         <item attribuut="Inhoud">Vragen over het bericht dat in de taxibranche op grote schaal wordt gefraudeerd met kilometerstanden, werktijden en belastingopgaven (BN/De Stem, 11 juli 2003).</item>
         <item attribuut="Rubriek">Criminaliteit en openbare orde (Fraude) Verkeer, vervoer en waterstaat (Personenvervoer)</item>
         <item attribuut="Trefwoorden">Fraude Taxi's</item>
         <item attribuut="Vindplaats">Kamervragen met antwoord 2002-2003, nr. 1873, Tweede Kamer</item>
         <item attribuut="Vraagnr_bij_indiening">2020314930</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Mastwijk</persoon>
         </item>
         <item attribuut="Datum_reaktie">2003-09-05</item>
         <item attribuut="Datum_indiening">2003-07-15</item>
         <item attribuut="Document-id">KVR18462</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3935" allpagenumbers="3935 3936" vetnummer="2020314930" code="0203tkkvr1873" lopendefooter="Tweede Kamer, vergaderjaar 2002–2003, Aanhangsel" filenaam="KVR18462" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1873" onderwerp="" indiendatum="2003-07-15">
         <vrager partij="CDA" oorsprong="parlement">Mastwijk</vrager>
         <vraagt-aan>de ministers van Verkeer en Waterstaat en van Financiën</vraagt-aan>
      </vraagdata>
      <antwoorddata antwoorddatum="2003-09-5">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het artikel «Massale fraude met taxi’s»? <voetnoot nummer="1"/>
      </vraag>
      <vraag nummer="2">Is het waar dat op grote schaal wordt gefraudeerd met kilometerstanden, werktijden en belastingopgaven? Zo ja, waarom wordt tegen de geconstateerde overtredingen niet vaker en strenger opgetreden? </vraag>
      <vraag nummer="3">Deelt u de mening dat de Nederlandse Staat door de geconstateerde overtredingen wordt benadeeld, de verkeersveiligheid in gevaar wordt gebracht, de taxibranche als geheel in een kwaad daglicht komt te staan en, uiteindelijk, de consument het slachtoffer is? </vraag>
      <vraag nummer="4">Deelt u ook de mening dat deze ontwikkeling haaks staat op de doeleinden van de (geliberaliseerde) taxiwetgeving, namelijk betere kwaliteit tegen lagere prijzen? </vraag>
      <vraag nummer="5">Bent u bereid om nog dit jaar op basis van een uitgebreid evaluatierapport met de Kamer van gedachten te wisselen over de gevolgen van de nieuwe taxiwetgeving? </vraag>
      <noten afkomstig="vraag">
         <noot nummer="1" datum="2003-07-11" bron="BN/De Stem">BN/De Stem, 11 juli 2003</noot>
      </noten>
   </vragen>
   <antwoorden aantal="5">
      <antwoord nummer="1">Ja, het artikel is mij bekend. </antwoord>
      <antwoord nummer="2">De gevolgen van deze vormen van fraude, vooral de manipulatie van de kilometerstanden, liggen met name op het fiscale vlak. Geconstateerde overtredingen worden door de Inspectie Verkeer en Waterstaat (IVW) gemeld aan de belastingdienst. Ook de belastingdienst zelf constateert dat er in de sfeer van de belastingen signalen zijn dat er gefraudeerd wordt. De risico’s liggen hier op het gebied van alle omzetgerelateerde belastingen en de belasting van personenauto’s en motorrijwielen (de BPM) en de motorrijtuigenbelasting (MRB). Er zijn binnen de Belastingdienst geen landelijke gecoördineerde acties om specifiek de taxibranche te controleren. Controle geschiedt op reguliere wijze vanuit lokale eenheden, die vanuit risicosignalen eventueel voorrang aan controles geven. De Belastingdienst is daarnaast bezig de fiscale risico’s op landelijk niveau in kaart te brengen. Ofschoon de precieze omvang van deze vorm van fraude en die met rij- en rusttijden en belastingopgaven bij mijn inspectie niet bekend is, bestaat het vermoeden dat het geregeld voorkomt. Signalen die wijzen op vermoedens dat sprake is van onregelmatigheden, worden benut om meer gerichte controles uit te voeren. Accent ligt daarbij nu vooral bij het straattaxivervoer in de grote steden. Deze vorm van fraude beïnvloedt overigens de controle op de juiste naleving van de rij- en rusttijden. Het gevolg is dat de bedrijfsadministratie niet volledig is en hierdoor de rij- en rusttijden niet goed te controleren zijn. De Inspectie Verkeer en Waterstaat heeft mede daarom, in samenwerking met andere (opsporings)diensten zoals de Uitvoering werknemers verzekering en Belastingdienst een pilot uitgevoerd, waarbij een nieuwe controlemethodiek wordt toegepast om onder meer de omvang van de niet-naleving van de rij- en rusttijden en de registratie van ritten in kaart te brengen. In deze methodiek worden zichtwaarnemingen opgevolgd door bedrijfsonderzoeken. Daarbij wordt onderzocht of de geconstateerde ritten daadwerkelijk zijn opgenomen in de bedrijfsadministratie. Tegen overtredingen van deze feiten wordt streng opgetreden. </antwoord>
      <antwoord nummer="3">In het verlengde van mijn antwoord op vraag 2 acht ik het aannemelijk dat de staat vanwege belastingontduiking en sociale premies wordt benadeeld. Door het ontbreken van een betrouwbare kilometeradministratie kan geen juist beeld worden verkregen van het nalevingniveau van de bepalingen van de arbeids-, rij- en rusttijden. Ik werk aan de invoering van de boordcomputer, want ik verwacht dat daarmee onder meer een nauwkeuriger en vollediger vastleggen van rij- en rusttijden kan worden bereikt. Manipulatie van rij- en rusttijden kan, doordat het kan leiden tot teveel uren achtereen achter het stuur, ook een weerslag hebben op de verkeersveiligheid; in de praktijk is mij dat echter niet gebleken. Signalen van en berichten over fraude zullen, naar ik verwacht, niet positief voor het imago uitwerken. Belangrijk is tegelijkertijd de constatering dat een belangrijk deel van de taxibranche zich niet inlaat met frauduleus handelen. </antwoord>
      <antwoord nummer="4" voetnoot="1">Vormen van fraude, zoals te hoge tarieven en omrijden, benadelen de consument direct en zijn er de oorzaak van dat de kwaliteit van een deel van de taxibranche onder druk staat. Dat is dan ook de reden dat ik veel aandacht schenk aan de kwalteitsimpulsen. Ik ben in mijn brief van 23 juli 2003 (Kamerstuk 25 910, nr. 43) al uitgebreid daarop ingegaan. Graag verwijs ik naar die brief. Wel wil ik erop wijzen dat frauduleus handelen door een deel van de taxibranche helaas geen nieuw fenomeen blijkt; ook al vóór de invoering van de deregulering gaven onder meer de zogenaamde RIF-onderzoeken <voetnoot nummer="1"/>dit al aan. De resultaten daarvan zijn overigens meegenomen bij de formulering van de dereguleringswetgeving. Tevens worden er veel meer dan enkele jaren geleden handhavingsacties uitgevoerd door diverse instanties, waaronder mijn Inspectie. Ook dat leidt er toe dat, veel meer dan voorheen, fraudezaken aan het licht komen. Ik deel uw mening dat fraude de marktverhoudingen verstoort en daarmee ook de geliberaliseerde taximarkt. Fraudezaken hebben een negatief effect op de beoogde concurrentieverhoudingen, op basis waarvan een kwaliteitsimpuls zou moeten uitgaan. Ook beperkt het verstoren van de concurrentie een scherpere tariefstelling en tariefdifferentiatie. </antwoord>
      <antwoord nummer="5">Ook hier wil ik voor wat betreft de vraag over het moment van evaluatie verwijzen naar de beantwoording van de eerder onder antwoord op vraag 4 genoemde brief aan de Kamer van 23 juli 2003. </antwoord>
      <noten afkomstig="antwoord">
         <noot nummer="1">RIF staat voor het Regionaal Interdisciplinair Fraudeteam. Twee van dergelijke teams hebben reeds in 1994 en 1995 onderzoeken gehouden op het gebied van fraude (in het taxivervoer) in de steden Amsterdam en Rotterdam</noot>
      </noten>
   </antwoorden>
</kvr>
