<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Smeets en Roefs (beiden PvdA) aan de ministers van Economische Zaken en van Verkeer en Waterstaat over infrastructurele overheidsopdrachten. (Ingezonden 1 juni 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28666
</item>
         <item attribuut="Inhoud">Vragen naar aanleiding van een bericht in De Telegraaf van 25 mei 2007 waarin staat dat het midden- en kleinbedrijf steeds achter het net vist bij de aanbesteding van overheidsopdrachten vanwege de strenge eisen die aan ondernemingen gesteld worden om voor grote infrastructurele opdrachten in aanmerking te komen.</item>
         <item attribuut="Rubriek">Bedrijfsleven en industrie (Midden- en kleinbedrijf) Bouw (Aanbestedingen) Bouw (Overig) Verkeer, vervoer en waterstaat (Wegen)</item>
         <item attribuut="Trefwoorden">Aanbestedingen Bouwnijverheid Midden- en kleinbedrijf Wegen</item>
         <item attribuut="Vindplaats">Kamervragen met antwoord 2006-2007, nr. 2038, Tweede Kamer</item>
         <item attribuut="Vraagnr_bij_indiening">2060716880</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Smeets</persoon>
            <persoon partij="PvdA">Roefs</persoon>
         </item>
         <item attribuut="Datum_reaktie">2007-07-03</item>
         <item attribuut="Datum_indiening">2007-06-01</item>
         <item attribuut="Document-id">KVR28666</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4317" allpagenumbers="4317 4318" vetnummer="2060716880" code="0607tkkvr2038" lopendefooter="Tweede Kamer, vergaderjaar 2006–2007, Aanhangsel" filenaam="KVR28666" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2038" onderwerp="" indiendatum="2007-06-1">
         <vrager partij="PvdA" oorsprong="parlement">Smeets</vrager>
         <vrager partij="PvdA" oorsprong="parlement">Roefs</vrager>
         <vraagt-aan>de ministers van Economische Zaken en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-07-3">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het artikel «Mkb mist boot wegenbouw»? <voetnoot nummer="1"/>
      </vraag>
      <vraag nummer="2">Hoe luiden de volledige eisen voor ondernemingen om voor grote infrastructurele overheidsopdrachten in aanmerking te komen? </vraag>
      <vraag nummer="3">Zijn de eisen in vergelijking met het verleden veranderd? Zo ja, hoe en waarom? </vraag>
      <vraag nummer="4">Deelt u de mening dat «de eisen te streng zijn voor kleine en middelgrote bedrijven, waardoor zij steeds vaker achter het net vissen»? Zo ja, welke maatregelen gaat u treffen om te voorkomen dat het Midden- en kleinbedrijf (Mkb) ten onrechte naast overheidsopdrachten grijpt? Zo neen, waarom niet? </vraag>
      <vraag nummer="5">Welke andere maatregelen treft u om de mkb-bedrijven te versterken in hun kansen op overheidsopdrachten? </vraag>
      <noten afkomstig="vraag">
         <noot nummer="1" datum="2007-05-25" bron="De Telegraaf">De Telegraaf, 25 mei 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In algemene zin geven de Europese richtlijnen een aanbestedende dienst de mogelijkheid om eisen te stellen aan ondernemingen in het kader van de financiële en economische draagkracht en de technische en beroepsbekwaamheid. Deze eisen moeten ingevolge Europese regelgeving proportioneel zijn, dat wil zeggen dat de eisen in verhouding moeten staan tot de overheidsopdracht. De eisen zijn niet uniform, maar hangen qua hoogte bijvoorbeeld af van aard, complexiteit en grootte van de opdracht. Het formuleren van de eisen voor een specifieke opdracht is altijd maatwerk. Daarom is in algemene zin dan ook geen antwoord te geven op de vraag hoe de volledige eisen luiden. Specifiek kan ik aangeven welke categorieën (geschiktheids)eisen het ministerie van Verkeer en Waterstaat nu aan gegadigden stelt. Deze betreffen: – financiële en economische draagkracht (aan te tonen door bijvoorbeeld bankverklaringen en verklaringen t.a.v. de omzet in een bepaalde periode) en – technische bekwaamheid (aan te tonen door bijvoorbeeld lijsten van referentiewerken, of diploma’s/cv’s van personeel) </antwoord>
      <antwoord nummer="3">De eisen bij het ministerie van Verkeer en Waterstaat voor «doorsnee» infrastructuurprojecten zijn in vergelijking met het verleden niet verzwaard, op een enkel punt zijn ze verlicht. Verkeer en Waterstaat heeft de volgende algemene wijzigingen geïmplementeerd: a) Bij de invoering van het ARW 2005 is de verhoogde omzeteis voor combinaties geschrapt. b) Ook is het sinds de invoering van het ARW 2005 mogelijk om aan de eisen te voldoen met behulp van (op het werk in te zetten) onderaannemers. Die wijzigingen bieden nu al kansen aan het Mkb. Overigens kan opgemerkt worden dat gespecialiseerd midden- en kleinbedrijf meer kansen heeft om als combinant of onderaannemer op te treden. De belangrijkste brancheorganisatie, Bouwend Nederland bepleit deze specialisatie dan ook. Voor Verkeer en Waterstaat specifiek geldt dat het Mkb niet per definitie voor alle opdrachten in aanmerking komt: na de politieke besluitvorming op het eindrapport van de Parlementaire Enquêtecommissie Bouwnijverheid heeft Verkeer en Waterstaat/Rijkswaterstaat een andere werkwijze geïmplementeerd, die is vastgelegd in het Ondernemingsplan RWS en de Inkoopstrategie. Onderdeel daarvan is dat grotere en meer integrale opdrachten op de markt gezet worden. Bovendien worden de opdrachten op een hoger abstractieniveau, functioneel, gespecificeerd en wordt steeds vaker gewerkt met het gunningscriterium «economisch meest voordelige aanbieding» in plaats van «laagste prijs». Deze opdrachten kunnen buiten de scope van het Mkb liggen. Wel constateer ik dat deze veranderingen de innovatie in de sector bevorderen. </antwoord>
      <antwoord nummer="4" voetnoot="1">Ik deel de mening dat de eisen in individuele aanbestedingen te streng kunnen zijn voor het midden- en kleinbedrijf. Op dit moment worden door aanbestedende diensten soms disproportionele selectie-eisen gesteld, waardoor met name het midden- en kleinbedrijf weinig tot geen toegang heeft tot overheidsopdrachten. Dit blijkt bijvoorbeeld ook uit het onderzoek «Waarom vraagt u dat?» <voetnoot nummer="1"/>, welk onderzoek tot doel had om te onderzoeken hoe het stellen van disproportionele eisen kan worden voorkomen. De conclusie van dit rapport is dat er een wildgroei te zien is aan selectiecriteria en dat de relevantie en de achterliggende doelstelling van selectiecriteria niet altijd even helder is. Als verklaring hiervoor werd in het onderzoek onder andere het gebrek aan ervaring van sommige aanbestedende diensten genoemd. In de nieuwe Aanbestedingswet wordt aangegeven dat selectie-eisen proportioneel moeten zijn. Het Kabinet is voornemens om in de uitwerkingsregelgeving in beginsel de grenzen aan te geven van proportionele selectie-eisen. Daardoor zouden aanbestedende diensten minder snel disproportionele selectie-eisen stellen. Hierdoor wordt de toegang van het midden- en kleinbedrijf tot overheidsopdrachten vergroot. </antwoord>
      <antwoord nummer="5">Het Kabinet heeft verder het voornemen om de toegang van het midden- en kleinbedrijf tot overheidsopdrachten te vergroten doordat in de nieuwe onderliggende regelgeving bij de Aanbestedingswet bijvoorbeeld de volgende maatregelen worden genomen: 1. uniformeren en stroomlijnen van procedures voor opdrachten onder de Europese drempel; 2. verplichten om overheidsopdrachten op één plaats elektronisch aan te kondigen; 3. ondernemingen de mogelijkheid geven om gebruik te maken van een eigen verklaring; 4. verruimen van mogelijkheden voor combinaties van bedrijven bij inschrijvingen. Deze maatregelen leiden tot een vermindering van de administratieve lasten voor het verwerven van opdrachten voor iedereen, waardoor met name het midden- en kleinbedrijf eerder de beslissing zal nemen om in te schrijven op overheidsopdrachten. Administratieve lasten wegen immers zwaarder voor het midden- en kleinbedrijf, dus is de verlaging van de administratieve lasten voor het midden- en kleinbedrijf relatief belangrijker. Tenslotte wordt ook met een aantal flankerende maatregelen de toegang van het midden- en kleinbedrijf bij overheidsopdrachten vergroot. Dit gebeurt bijvoorbeeld door professionalisering van de aanbestedende diensten door PIANOo, het vergroten van de kennis bij het midden- en kleinbedrijf over overheidsaanbestedingen en door de ontwikkeling van TenderNed, het elektronische aanbestedingssysteem. </antwoord>
      <noten afkomstig="antwoord">
         <noot nummer="1" datum="2005-09-8" bron=", implementatieonderzoek nieuw juridisch kader voor overheidsopdrachten" titel="Waarom vraagt u dat?">«Waarom vraagt u dat?», implementatieonderzoek nieuw juridisch kader voor overheidsopdrachten, 8 september 2005</noot>
      </noten>
   </antwoorden>
</kvr>
