<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst en Wolfsen (beiden PvdA) aan de minister van Justitie over de aanpak van de harde kern van jeugdcriminelen. (Ingezonden 10 juni 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20632
</item>
         <item attribuut="Inhoud">Vragen naar aanleiding van het eindrapport van de projectgroep 'Heldere aanpak harde kernjongeren'.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Welzijn (Jeugdigen)</item>
         <item attribuut="Trefwoorden">Criminaliteitsbestrijding Jeugdcriminaliteit</item>
         <item attribuut="Vindplaats">Kamervragen met antwoord 2003-2004, nr. 1852, Tweede Kamer</item>
         <item attribuut="Vraagnr_bij_indiening">2030415670</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Wolfsen</persoon>
         </item>
         <item attribuut="Datum_reaktie">2004-07-02</item>
         <item attribuut="Datum_indiening">2004-06-10</item>
         <item attribuut="Document-id">KVR20632</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3923" allpagenumbers="3923 3924" vetnummer="2030415670" code="0304tkkvr1852" lopendefooter="Tweede Kamer, vergaderjaar 2003–2004, Aanhangsel" filenaam="KVR20632" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1852" onderwerp="" indiendatum="2004-06-10">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Wolfsen</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2juli 2004">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van de berichten dat de aanpak van de harde kern van jeugdcriminelen in Utrecht tekortschiet, omdat slechts één van de 44 onderzochte jonge draaideur-criminelen zijn leven beterde (wat overigens niet het resultaat was van getroffen maatregelen maar van de omstandigheid dat hij verkering kreeg)? <voetnoot nummer="1"/>
      </vraag>
      <vraag nummer="2">Kunt u het rapport naar de Kamer sturen en de conclusies van uw commentaar voorzien? </vraag>
      <vraag nummer="3">Wilt u met name een reactie geven op de volgende bevindingen: – politie en justitie hebben onvoldoende bewijzen om deze criminelen aan te pakken – ze kunnen met hun juridische kennis van zaken veel strafzaken frustreren – ze zijn grof en intimiderend tegen verbalisanten – ze zijn goed in staat hulpverleners en medewerkers van de reclassering te misleiden? </vraag>
      <vraag nummer="4">Staat dit onderzoek op zichzelf of zijn de bevindingen representatief voor het tekortschieten van de aanpak van deze jonge criminelen in andere steden? Wilt u dat zo nodig laten onderzoeken? </vraag>
      <vraag nummer="5">Wat gaat u doen om er voor te zorgen dat de aanpak van de harde kern effectiever gaat verlopen en wanneer is een effectievere aanpak te verwachten? </vraag>
      <noten afkomstig="vraag">
         <noot nummer="1" titel="Heldere aanpak harde kernjongeren">Zie het eindrapport van de projectgroep «Heldere aanpak harde kernjongeren»</noot>
      </noten>
   </vragen>
   <antwoorden aantal="5">
      <antwoord nummer="1">Ja </antwoord>
      <antwoord nummer="2" voetnoot="1">Het rapport treft u als bijlage aan <voetnoot nummer="1"/>. </antwoord>
      <antwoord nummer="3">Kenmerkend voor de harde kern zijn drie belangrijke elementen: het gegeven dat de jongeren zich elke keer opnieuw aan het strafrechtelijke systeem weten te onttrekken, de bindkracht en zuigende werking van de groep en de respectloze houding ten opzichte van het gezag. Deze elementen vormen complicaties bij het effectief aanpakken van deze groep die bestaat uit minderjarigen en jong volwassenen met forse criminele carrières. Van de HAK-aanpak kan niet verwacht worden dat het gedrag van hardekernjongeren direct of op korte termijn positief verandert. Door de bij de aanpak van hardekernjongeren betrokken partijen te Utrecht worden de ervaringen met het HAK-project positief gewaardeerd. De aanpak zal daarom worden gecontinueerd en verder uitgewerkt. Voor een effectievere aanpak is een nog bredere samenwerking in een vroeg stadium noodzakelijk. Uiteraard worden ideëen en initiatieven tussen de arrondissementen uitgewisseld. Vastgesteld kan worden dat het HAK-project ertoe heeft geleid dat er beter zicht is gekomen op de problematiek van de hardekernjongere en op vereiste aanpak. Zo is nogmaals duidelijk(er) geworden dat je reeds moet ingrijpen op het moment dat deze jongeren dreigen de verkeerde weg in te slaan. Het HAK-project heeft verder geleerd met welke ketenpartners je dient samen te werken, wat het aandeel van de verschillende partners kan zijn en hoe je samen slagvaardig kunt zijn. </antwoord>
      <antwoord nummer="4">De projectgroep heeft gedurende het project steeds reacties van herkenning uit andere delen van het land gekregen ten aanzien van de problemen waarop de aanpak van de hardekernjongeren stuit. De verwachting van de projectgroep is derhalve dat de conclusies en bevindingen in het eindrapport ook in andere arrondissementen zullen worden herkend. Dat er een groep bestaat die al op jonge leeftijd een zodanige «criminele identiteit» bezit dat zelfs met een forse inspanning tot op heden weinig wordt bereikt in termen van recidivereductie, is reeds eerder onderkend. Deze conclusie volgt onder meer uit de analyses omtrent het verloop van criminele carrières van delinquenten. Er is thans geen aanleiding specifiek nader onderzoek naar deze doelgroep te starten. </antwoord>
      <antwoord nummer="5">Over de mogelijkheden om met behulp van strafrechtelijke interventies de bedoelde hardekernjongeren op het rechte pad te krijgen, moeten de verwachtingen niet te hoog gespannen zijn. Voor een deel zal deze groep ophouden met criminaliteit indien zij in hun volwassenwording in andere omstandigheden komen te verkeren (verkering, gezin, werk). Een ander deel van de groep zal naar verwachting persisteren in delinquent gedrag. Dan past een ferme aanpak, na volwassenwording bijvoorbeeld met toepassing van de ophanden zijnde maatregel tot plaatsing in een inrichting voor stelselmatige daders. Daarbij zal bij deze daders steeds worden bekeken of zich aanknopingspunten hebben ontwikkeld voor een benadering die leidt tot een structurele afwending van de criminaliteit. Wel leidt het constateren van het bestaan van een zeer hardnekkige groep jeugdige delinquenten tot de conclusie dat het ingezette beleid om extra te investeren in jeugdigen die dreigen tot die groep te gaan behoren met kracht moet worden doorgezet. Door middel van casusoverleg tussen politie, OM en kinderbescherming wordt specifiek ingezet op het identificeren en tegemoet treden van deze risicojeugd. Zoals bekend is deze lijn reeds door mij verwoord zowel in de kabinetsnota Jeugd terecht als in de brief inzake het veelplegersbeleid van dit kabinet (Tweede Kamer, vergaderjaar 2002–2003, 28 684, nr. 10). </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
