<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over de wachttijden voor kankerpatiënten. (Ingezonden 8 oktober 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16655
</item>
         <item attribuut="Inhoud">Vragen over de wachtlijsten voor kankerpatiënten, naar aanleiding van een bericht van het ANP, 3 oktober 2002.</item>
         <item attribuut="Rubriek">Gezondheidszorg (Patiënten) Gezondheidszorg (Ziekten en ziektepreventie) Gezondheidszorg (Zorginstellingen)</item>
         <item attribuut="Trefwoorden">Kanker Patiënten Ziekenhuizen</item>
         <item attribuut="Vindplaats">Kamervragen met antwoord 2002-2003, nr. 330, Tweede Kamer</item>
         <item attribuut="Vraagnr_bij_indiening">2020301330</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2002-11-12</item>
         <item attribuut="Datum_indiening">2002-10-08</item>
         <item attribuut="Document-id">KVR16655</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="691" allpagenumbers="691 692" vetnummer="2020301330" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16655" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="330" onderwerp="" indiendatum="2002-10-8">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-11-12">
         <antwoorder functie="minister" ministerie="Volksgezondheid, Welzijn en Sport">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Hebt u kennisgenomen van het ANP-bericht van 3 oktober jl. over kankerpatiënten? </vraag>
      <vraag nummer="2">Vindt u het aanvaardbaar dat kankerpatiënten langer moeten wachten dan nodig is? Herinnert u zich uw uitspraak dat kankerpatiënten direct geholpen dienen te worden, omdat ze «met een bom in hun lijf lopen»? Hoe verhoudt deze uitspraak zich tot bovengenoemd bericht? </vraag>
      <vraag nummer="3">Klopt het dat de maximale wachttijden voor bestraling niet worden gehaald? Zo ja, wat zijn de redenen hiervoor? Om hoeveel gevallen gaat het? Wat gaat u hieraan doen? </vraag>
      <vraag nummer="4">Bent u het eens met de Nederlandse Federatie van Kankerpatiënten dat richtlijnen ten aanzien van maximale wachttijden voor behandeling nodig zijn? Zo ja, wat gaat u doen om dit te bewerkstelligen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Nee. Ik ben net als mijn voorganger van mening dat kankerpatiënten «met een bom in hun lijf lopen». Ik vind het derhalve niet aanvaardbaar dat kankerpatiënten langer op een behandeling moeten wachten dan strikt nodig is. </antwoord>
      <antwoord nummer="3">Deze bewering klopt slechts ten dele. Uit onderzoek van de Nederlandse Vereniging voor Radiotherapie en Oncologie (NVRO) blijkt dat de behandeling van patiënten met een acute indicatie over het algemeen geen wachttijd kent: aan een dergelijke behandeling wordt voorrang gegeven omdat elk uitstel van de behandeling irreversibele complicaties veroorzaakt. Ook aan de palliatieve behandeling van pijnlijke uitzaaiingen in het bot wordt zoveel mogelijk voorrang gegeven. Voorts concludeert de NVRO in haar onderzoek dat met name bij de curatieve indicaties de wachttijden nog steeds te lang zijn. Wel bestaat de indruk dat de wachttijden voor deze groepen patiënten (gemiddeld) wat verminderen. Op 28 november a.s. zal het College voor Zorgverzekeringen exacte cijfers met betrekking tot de wachttijden voor radiotherapie bekend maken. Om de problematiek van wachttijden in de radiotherapie aan te pakken is twee jaar geleden de Stuurgroep Radiotherapie opgericht. De Stuurgroep Radiotherapie bestaat uit de meest betrokken veldorganisaties (ZN, VAZ, NVRO, CBZ, OMS, NVZ, CTG en NFK) onder voorzitterschap van VWS. De Stuurgroep Radiotherapie is met veel vaart aan de slag gegaan en heeft een aantal maatregelen getroffen om de problemen in de radiotherapie aan te pakken. De getroffen maatregelen behelzen de bouw van extra bestralingsbunkers (de eerste wordt binnenkort in gebruik gesteld), de ingebruikname van extra lineaire versnellers, de vaststelling van extra opleidingsplaatsen (voor radiotherapeuten, klinisch fysici en radiotherapeutische laboranten) en de aanpassing van de CTG-beleidsregel investeringen radiotherapie. </antwoord>
      <antwoord nummer="4">Met betrekking tot de behandeling van kankerpatiënten dient een onderscheid te worden gemaakt tussen: operatie en bestraling. Operaties worden altijd door een chirurg uitgevoerd. Het streven is uiteraard gericht op het zo snel mogelijk opereren van kankerpatiënten gezien het feit dat kanker in de regel een levensbedreigende aandoening (en derhalve acuut/subacuut) is. Ik ben het met de Nederlandse Federatie van Kankerpatiënten eens dat richtlijnen ten aanzien van maximaal aanvaardbare wachttijden zinvol zijn. Het is echter de verantwoordelijkheid van de betrokken veldpartijen (b.v.: NFK, OMS, NVZ, VAZ, ZN, etc.) om dergelijke afspraken te maken. De maximale wachttijden voor bestraling zijn reeds gedefinieerd. De NVRO heeft al in november 2000 streefnormen voor maximaal acceptabele wachttijden voorgesteld, een en ander naar analogie van de opzet van de «Treeknormen». De NVRO-normen zijn gebaseerd op de algemene norm van de Gezondheidsraad (2 weken tussen eerste consult bij de radiotherapeut en start van de bestraling) en op de Engelse norm (maximaal drie weken tussen aanmelding voor en start van de bestraling). In de NVRO-normen zijn vele factoren verdisconteerd, waaronder de tijd die nodig is voor het verzamelen van noodzakelijke medische gegevens, aanvullende diagnostiek t.b.v. de behandeling en de behandelingsvoorbereiding. Ook het spoedeisende karakter alsmede de (emotionele) belasting voor de patiënt en zijn/haar omgeving zijn in de norm betrokken. </antwoord>
      <noten afkomstig="antwoord"/>
   </antwoorden>
</kvr>
