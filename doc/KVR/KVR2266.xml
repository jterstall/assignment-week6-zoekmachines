<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over het gebruik van houdbaarheidsdata bij zoet- en vleeswaren. (Ingezonden 15 november 1995); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2266
</item>
         <item attribuut="Inhoud">Betreft onderzoek van de Keuringsdienst van Waren in Alkmaar, waaruit blijkt dat winkeliers invloed hebben op het vaststellen van de houdbaarheidsdatum, dat kano's en gevulde koeken soms al maanden beschimmeld zijn en dat bij vleeswaren de datum vaak enkele weken te ruim wordt genomen.</item>
         <item attribuut="Rubriek">Consument (Levensmiddelenkeuring) Consument (Productinformatie)</item>
         <item attribuut="Trefwoorden">Levensmiddelenkeuring Productinformatie Vleeskeuring</item>
         <item attribuut="Vindplaats">Kamervragen met antwoord 1995-1996, nr. 334, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1995-12-11</item>
         <item attribuut="Datum_indiening">1995-11-15</item>
         <item attribuut="Document-id">KVR2266</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="679" allpagenumbers="679 680" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="334" onderwerp="" indiendatum="1995-11-15">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1995-12-11">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de resultaten van het onderzoek van de Keuringsdienst van Waren in Alkmaar naar de praktijk rond het gebruik van houdbaarheidsdata bij zoet- en vleeswaren? <voetnoot nummer="1"/>
      </vraag>
      <vraag nummer="2">Hoe is het mogelijk dat winkeliers invloed kunnen hebben op het vaststellen van de houdbaarheidsdatum? Is dat geen verantwoordelijkheid van de fabrikant? </vraag>
      <vraag nummer="3">Heeft men bij het onderzoek vastgesteld dat kano’s en gevulde koeken soms al maanden voor het verstrijken van de houdbaarheidsdatum beschimmeld zijn en dat bij vleeswaren de houdbaarheidstermijn vaak enkele weken te ruim wordt genomen? </vraag>
      <vraag nummer="4">Wat is uw reactie op de resultaten van het genoemde onderzoek? Wat waren of zijn de gevolgen voor de volksgezondheid? </vraag>
      <vraag nummer="5">Waarom kan de keuringsdienst van waren pas optreden wanneer schimmel is geconstateerd en niet wanneer een onjuist houdbaarheidsdatum wordt gebruikt? </vraag>
      <noten afkomstig="vraag">
         <noot nummer="2"/>
         <noot nummer="1" datum="1995-11-14" bron="NOS-Teletekst">NOS-Teletekst, 14 november 1995</noot>
         <noot nummer="2" datum="1995-11-14" bron="NOS-journaal">NOS-journaal, 14 november 1995</noot>
      </noten>
   </vragen>
   <antwoorden aantal="5">
      <antwoord nummer="1">Ik ben daarvan op de hoogte. Er is geen sprake geweest van een specifiek onderzoek, de conclusie van verschillende onderzoekingen is opgenomen in het gebruikelijke jaarverslag van die Inspectie Gezondheidsbescherming, hetgeen in de publiciteit veel aandacht heeft gekregen. </antwoord>
      <antwoord nummer="2">Ingevolge de wettelijke voorschriften, gebaseerd op de Europese Etiketteringsrichtlijn 79/112/EEG, heeft ook de verkoper de mogelijkheid om de houdbaarheidsdatum op levensmiddelen aan te brengen. Wanneer de verkoper dat doet, neemt hij tevens de verantwoordelijkheid voor de deugdelijkheid van de levensmiddelen op zich. Overigens is het algemeen gebruikelijk dat de producenten van de levensmiddelen die vermelding zelf aanbrengen. </antwoord>
      <antwoord nummer="3">Zoals in het antwoord op de eerste vraag is medegedeeld, wat er geen sprake van een specifiek onderzoek naar de houdbaarheidstermijnen op banketprodukten. In een interview dat met de regionale Inspecteur voor de Gezondheidsbescherming werd gehouden, heeft hij een voorbeeld gegeven dat een Britse afnemer van een banketproducent de houdbaarheidstermijn zodanig verlengd wilde zien dat inderdaad de produkten reeds ver voor deze houdbaarheidsdatum beschimmeld waren. Via de regionaal Inspecteur werd dit probleem met de Britse autoriteiten opgelost. Er is in Nederland geen sprake geweest van een dergelijke situatie. </antwoord>
      <antwoord nummer="4">Bij de eerder aangehaalde onderzoeken door de IGB Alkmaar is gebleken dat de houdbaarheidsdatum op enkele voorverpakkingen vleeswaren zodanig waren, dat de termijn te lang was. Dit is uiteraard niet aanvaardbaar, en ik heb de Inspectie Gezondheidsbescherming gevraagd na te gaan hoe de landelijke praktijken zijn. Het rapport op deze vraag verwacht ik voor 1 april 1996. Er is geen sprake geweest van een gezondheidsrisico, omdat geen ziekteverwekkende micro-organismen zijn aangetroffen. </antwoord>
      <antwoord nummer="5">De houdbaarheidstermijn dient door de ondernemer zodanig te worden gekozen dat de levensmiddelen op de aangegeven datum nog in het bezit zijn van zijn kenmerkende eigenschappen. Dit is een Europees voorschrift. De Inspectie Gezondheidsbescherming gaat na of hier aan gevolg wordt gegeven, en zal dus moeten optreden wanneer vermoed wordt dat de houdbaarheidstermijn al dan niet bewust verkeerd is gekozen. Dit vermoeden moet wel met objectieve gegevens kunnen worden ondersteund. </antwoord>
      <noten afkomstig="antwoord"/>
   </antwoorden>
</kvr>
