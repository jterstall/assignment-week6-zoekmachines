<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Boorsma en Lodders-Elfferich (beiden CDA) op 29 januari 2002 meegedeeld aan de minister van Volkshuisvesting, Ruimtelijke Ordening en Milieubeheer over bodemverontreiniging met asbest in de gemeente De Hof van Twente.; Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15159
</item>
         <item attribuut="Inhoud">Tot nu heeft het rijk geen bijdrage willen geven voor de dekking van de kosten voor bodemsanering.</item>
         <item attribuut="Rubriek">Milieu (Bodemsanering) Milieu (Bodemverontreiniging) Milieu (Gevaarlijke stoffen)</item>
         <item attribuut="Trefwoorden">Bodemsanering Bodemverontreiniging Gevaarlijke stoffen</item>
         <item attribuut="Vindplaats">Kamervragen met antwoord 2001-2002, nr. 9, Eerste Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Boorsma</persoon>
            <persoon partij="CDA">Lodders-Elfferich</persoon>
         </item>
         <item attribuut="Datum_reaktie">2002-02-28</item>
         <item attribuut="Datum_indiening">2002-01-29</item>
         <item attribuut="Document-id">KVR15159</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="19" allpagenumbers="19 20" vetnummer="" code="" lopendefooter="Eerste Kamer, vergaderjaar 2001–2002, Aanhangsel" filenaam="KVR15159" issn-nummer="ISSN 0921 - 738x" uitgever="Sdu Uitgevers ’s-Gravenhage 2002"/>
      <vraagdata vraagnummer="9" onderwerp="" indiendatum="">
         <vrager partij="CDA" oorsprong="parlement">Boorsma</vrager>
         <vrager partij="CDA" oorsprong="parlement">Lodders-Elfferich</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="28 februari 2002).">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u op de hoogte van de bodemverontreiniging met asbest in de gemeente De Hof van Twente? </vraag>
      <vraag nummer="2">Wilt u uitleggen waarom u tot op heden geen rijksbijdrage wilt geven voor de dekking van de kosten voor bodemsanering? </vraag>
      <vraag nummer="3">Zal het uitblijven van een rijksbijdrage, gegeven de hoge lasten voor de gemeente, niet betekenen dat de vereiste bodemsanering langere tijd zal vergen, waardoor meer schade zal ontstaan? </vraag>
      <vraag nummer="4">Bent u bereid de interpretatie van de mogelijkheden op basis van de Wet Bodembescherming te verruimen en alsnog een bijdrage te geven? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja, de gemeente Hof van Twente heeft mij een afschrift gestuurd van haar brief aan het college van Gedeputeerde Staten van de provincie Overijssel, 4 december 2001. </antwoord>
      <antwoord nummer="2">De provincie Overijssel is budgethouder en bevoegd gezag Wet bodembescherming en is gerechtigd om rijksbijdragen in te zetten voor de dekking van (een gedeelte) van de kosten van de bodemsanering van de gevallen binnen haar grondgebied. De Provincie had in januari 2002 nog geen antwoord gegeven op de brief van de gemeente Hof van Twente omdat zij een beleidsnota aan het opstellen was over bodemverontreiniging met asbest. Inmiddels is deze nota gereed gekomen. De aanleiding voor het maken van deze provinciale beleidsnota ligt bij de circulaire streef- en interventiewaarde (2000). Hierin zijn restconcentratienormen voor asbest opgenomen en geen interventiewaarden. Het formuleren van een generieke interventiewaarde voor asbest kon namelijk niet voldoende wetenschappelijk onderbouwd worden. In de circulaire wordt aangegeven dat de bevoegde overheid, om gebruik te kunnen maken van de rijksgelden, een inschatting dient te maken van de risicosituatie op de specifieke locatie om te besluiten dat er – wat betreft asbest – sprake is van een urgente verontreiniging. Dit betekent dat de provincie Wbb-gelden kan inzetten voor met asbest verontreinigde grond als er sprake is van urgentie. Naar verwachting zal het RIVM medio 2002 een methode leveren waarmee locatiespecifiek bepaald kan worden of er sprake is van urgentie vanwege de aanwezigheid van asbest. Enkele provincies hebben, vooruitlopend hierop, een interimbeleid geformuleerd met voorlopige interventiewaarden. De provincie Overijssel heeft mij ambtelijk laten weten op korte termijn, op grond van het provinciale interimbeleid inzake asbest, de gemeente te berichten dat ze voor een bijdrage in aanmerking komt. </antwoord>
      <antwoord nummer="3">In veel gevallen van bodemverontreiniging is er sprake van verspreiding van de verontreiniging naar en via het grondwater. In geval van verspreiding betekent uitstel van sanering dat uiteindelijk een groter gebied gesaneerd dient te worden. Bij asbestverontreinigingen is meestal geen sprake van verspreiding naar en via het grondwater, maar kan afhankelijk van de specifieke omstandigheden sprake zijn van urgentie vanwege humane blootstelling via de lucht. De bevoegde overheid dient deze verschillende risico’s, het risico van verdere verspreiding, humane risico’s en ecologische risico’s te wegen in haar prioriteitsstelling. De provincie Overijssel heeft mij ambtelijk laten weten hoge prioriteit toe te kennen aan dit geval van bodemverontreiniging. </antwoord>
      <antwoord nummer="4">Vanwege de maatschappelijke noodzaak om een oplossing te bieden aan de problematiek van met asbest verontreinigde bodems heb ik in 2000 door asbest met name te noemen in de bijlage d «Richtlijn voor het omgaan met niet-genormeerde stoffen» van de circulaire streef- en interventiewaarden Wet bodembescherming en door te benadrukken dat ook bij het aantreffen van niet-genormeerde stoffen sprake kan zijn van een geval van bodemverontreiniging dat ernstig en urgent is de bevoegde overheden reeds op de mogelijkheid gewezen om een rijksbijdrage te geven aan de sanering van met asbest verontreinigde locaties. Na het gereedkomen van een nader gedefinieerde methode om urgentie vast te stellen ben ik voornemens een onderzoek te doen naar de omvang van de bodemverontreiniging met asbest in Nederland en de kosten daarvan om te bezien of de gereserveerde rijksgelden voldoende zijn voor dekking van deze kosten. </antwoord>
      <noten afkomstig="antwoord"/>
   </antwoorden>
</kvr>
