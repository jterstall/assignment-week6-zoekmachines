<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Karimi en M. B. Vos (beiden GroenLinks) aan de minister van Buitenlandse Zaken en de staatssecretaris van Economische Zaken over de ontkoppeling van wereldhandel en mensenrechten. (Ingezonden 18 mei 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11782
</item>
         <item attribuut="Inhoud">Vragen naar aanleiding van het artikel 'Mensenrechten staan los van handel' in het Financieele Dagblad van 10 mei 2000, waarin de Eurocommissaris van handel, dhr. Lamy, pleit voor het ontkoppelen van mensenrechten en wereldhandel.</item>
         <item attribuut="Rubriek">Handel en economie (Handelsbelemmeringen) Handel en economie (Internationale handel) Staats- en bestuursrecht (Grondrechten)</item>
         <item attribuut="Trefwoorden">Handelsbelemmeringen Internationale handel Mensenrechten</item>
         <item attribuut="Vindplaats">Kamervragen met antwoord 1999-2000, nr. 1350, Tweede Kamer</item>
         <item attribuut="Vraagnr_bij_indiening">2990011180</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="GroenLinks">Karimi</persoon>
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">2000-06-06</item>
         <item attribuut="Datum_indiening">2000-05-18</item>
         <item attribuut="Document-id">KVR11782</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3007" allpagenumbers="3007 3008" vetnummer="2990011180" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11782" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1350" onderwerp="" indiendatum="2000-05-18">
         <vrager partij="GroenLinks" oorsprong="parlement">Karimi</vrager>
         <vrager partij="GroenLinks" oorsprong="parlement">M. B. Vos</vrager>
         <vraagt-aan>de minister van Buitenlandse Zaken en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2000-06-6">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het artikel «Mensenrechten staan los van handel»? <voetnoot nummer="1"/>
      </vraag>
      <vraag nummer="2">Bent u het eens met de ontkoppeling van wereldhandel en mensenrechten door de heer Lamy, de Eurocommissaris voor handel? Kunt u uw standpunt toelichten? </vraag>
      <vraag nummer="3">Of deelt u de mening van de meerderheid van het Amerikaanse Congres dat een permanente handelsrelatie niet te rijmen valt met de mensenrechtenschendingen in China (als het gewelddadig ingrijpen in 1989 van het Chinese leger op het Plein van de Hemelse Vrede en meer recent de politieacties tegen de Falung Gong)? Kunt u uw standpunt toelichten? </vraag>
      <vraag nummer="4">In hoeverre denkt u dat de houding van de meerderheid van het Amerikaanse Congres voorkomt uit een verkapte vorm van protectionisme? </vraag>
      <vraag nummer="5">Deelt u de mening van president Clinton dat normale permanente handelsrelaties van vitaal belang zijn voor het tegengaan van escalaties op buitenlands gebied, als een verslechtering van de relatie tussen Taiwan en China? </vraag>
      <vraag nummer="6">Zo ja, hoe denkt u te bereiken dat normale permanente handelsrelaties een positieve invloed kunnen hebben op het Chinese beleid, als tegelijkertijd een ontkoppeling plaatsvindt tussen wereldhandel en mensenrechten? Is het juist niet van zeer groot belang om een sterker verband te leggen tussen wereldhandel en mensenrechten? </vraag>
      <vraag nummer="7">Bent u bereid om de heer Lamy aan te spreken op de noodzakelijkheid van het leggen van een relatie tussen wereldhandel en mensenrechten? Zo neen, waarom niet? </vraag>
      <vraag nummer="8">Door welke Europese landen wordt de ontkoppeling van mensenrechten en wereldhandel, zoals uitgedragen door de heer Lamy, gesteund? </vraag>
      <noten afkomstig="vraag">
         <noot nummer="1" datum="2000-05-10" bron="Financieele Dagblad">Financieele Dagblad, 10 mei 2000</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Potentiële toetreders tot de WTO worden uitsluitend beoordeeld op hun vermogen om het WTO-acquis over te nemen. Het onderhandelingsmandaat van Commissaris Lamy, waarmee ook Nederland heeft ingestemd, betrof dan ook uitsluitend terreinen waarover binnen de WTO afspraken zijn gemaakt, zoals tarieven en non-tarifaire belemmeringen. Ik ben het eens met deze benadering, wat niet betekent dat ik geen verband zie tussen mensenrechten en handel. </antwoord>
      <antwoord nummer="3">Hoewel een meerderheid van het Amerikaanse Huis van Afgevaardigden inmiddels vóór permanente normale handelsrelaties met China heeft gestemd, zijn er ook leden van het Huis die tegen permanente normale handelsrelaties hebben gestemd. De beweegredenen van de tegenstemmers waren niet eenduidig, maar het is bekend dat onder meer de mensenrechtensituatie een rol speelde. Zoals bekend streeft de Nederlandse regering naar het verbeteren van de mensenrechtensituatie in China. Daartoe bewandelt de regering verschillende wegen, zowel bilateraal als in EU- en VN-verband. Het primaire doel van toetreding van China tot de WTO is de integratie van dit land in het wereldhandelsstelsel, wat enerzijds een belangrijke impuls zal betekenen voor economische hervormingen in China en anderzijds, gezien het juridisch bindende karakter van de WTO-regels, zal bijdragen aan de versterking van de internationale rechtsorde. Het eerste zal naar verwachting economische groei in China met zich meebrengen, het tweede een grotere participatie van China in de wereldgemeenschap. Hiermee worden omstandigheden geschapen die ook kunnen leiden tot een verbetering van de mensenrechtensituatie. </antwoord>
      <antwoord nummer="4">Hoewel de meerderheid van het Huis van Afgevaardigden vóór permanente normale handelsrelaties heeft gestemd, is het mij bekend dat de lobby tegen permanente normale handelsrelaties mede gevoerd is door Amerikaanse vakbonden. Deze vrezen dat China’s toetreding tot de WTO tot verlies van banen in de VS zal leiden. Daarnaast hebben echter ook andere organisaties tegen de permanente handelsrelaties gelobbyd. Het is daardoor moeilijk vast te stellen in welke mate protectionistische argumenten van invloed zijn geweest op de positie van de tegenstemmers in het Huis. </antwoord>
      <antwoord nummer="5">Zoals hiervoor in het antwoord op Vraag 3. is aangegeven, is de regering van mening dat integratie van China in het wereldhandelsstelsel een bijdrage levert aan versterking van de internationale rechtsorde. Bovendien zal de toenemende economische activiteit tussen China en de overige WTO-leden bijdragen aan een groeiende wereldwijde interdependentie en daarmee aan internationale stabiliteit. Het Chinese WTO-lidmaatschap, en in dat kader het herstel van permanente handelsrelaties tussen VS en China, zal dan ook bijdragen aan meer rechtszekerheid en stabiliteit in de wereld. Tegelijkertijd zijn er uiteraard andere factoren in het spel en dient de internationale gemeenschap bijvoorbeeld aan te blijven dringen op een dialoog voor de oplossing van de kwestie Taiwan. </antwoord>
      <antwoord nummer="6">Zoals in de antwoorden op de Vragen 2., 3. en 5. uiteen is gezet, meent de regering niet dat handel en mensenrechten los staan van elkaar. De regering meent juist dat toetreding van China tot de WTO een bijdrage zal leveren aan meer rechtszekerheid en stabiliteit in de wereld en omstandigheden creëert die ook kunnen leiden tot een verbetering van de mensenrechtensituatie in China. </antwoord>
      <antwoord nummer="7">De regering heeft een duidelijke opvatting over de relatie tussen de WTO-toetredingsonderhandelingen en mensenrechten. Hierop ben ik in mijn antwoord op Vraag 2. ingegaan. De regering heeft het daarom niet nodig geacht het mandaat voor Commissaris Lamy te wijzigen. </antwoord>
      <antwoord nummer="8">Alle EU-lidstaten hebben ongeclausuleerd ingestemd met het onderhandelingsmandaat van Commissaris Lamy voor de toetredingsonderhandelingen met China. </antwoord>
      <noten afkomstig="antwoord"/>
   </antwoorden>
</kvr>
