<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wagenaar (PvdA) aan de minister van Justitie over het inhuren van privé-detectives door verzekeringsmaatschappijen. (Ingezonden 1 maart 2000); Antwoord</item>
         <item attribuut="Bestand">28Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11507
</item>
         <item attribuut="Inhoud">Vragen naar aanleiding van TV-uitzending van 'Netwerk' over het schaduwen van slachtoffers van letselschade door privé-detectives, ingehuurd door verzekeringsmaatschappijen, met name de privacy-aspecten.</item>
         <item attribuut="Rubriek">Bedrijfsleven en industrie (Bank- en verzekeringswezen) Burgerlijk recht en burgerlijk procesrecht (Bewijs) Burgerlijk recht en burgerlijk procesrecht (Verzekeringsrecht) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ)) Staats- en bestuursrecht (Grondrechten) Staats- en bestuursrecht (Privacy) Strafrecht en strafprocesrecht (Schadevergoeding)</item>
         <item attribuut="Trefwoorden">Opsporingen Particuliere beveiligingsdiensten Privacy Schadevergoeding Verzekeringsmaatschappijen</item>
         <item attribuut="Vindplaats">Kamervragen met antwoord 1999-2000, nr. 1106, Tweede Kamer</item>
         <item attribuut="Vraagnr_bij_indiening">2990007700</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Wagenaar</persoon>
         </item>
         <item attribuut="Datum_reaktie">2000-04-13</item>
         <item attribuut="Datum_indiening">2000-03-01</item>
         <item attribuut="Document-id">KVR11507</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2489" allpagenumbers="2489 2490" vetnummer="2990007700" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11507" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1106" onderwerp="" indiendatum="2000-03-1">
         <vrager partij="PvdA" oorsprong="parlement">Wagenaar</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="13 april 2000), zie ook Aanhangsel Handelingen nr. 950, vergaderjaar 1999–2000.">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Heeft u kennisgenomen van de uitzending van Netwerk d.d. 24 februari jl. waarin verslag wordt gedaan van het schaduwen van slachtoffers van letselschade door privé-detectives? </vraag>
      <vraag nummer="2">Bent u van mening dat het vooraf noch achteraf melden aan de desbetreffende personen van het schaduwen door privé-detectives een schending van de privacy inhoudt en strijdig is met het EVRM? </vraag>
      <vraag nummer="3">Zou een onafhankelijke toezichthoudende instantie waar zaken voorafgaand aan mogelijk schaduwen worden gemeld, een oplossing voor de ondoorzichtigheid van dergelijke praktijken kunnen brengen? </vraag>
      <vraag nummer="4">Dienen de desbetreffende personen achteraf niet altijd op de hoogte te worden gesteld van het feit dat zij geschaduwd zijn? </vraag>
      <vraag nummer="5">Dient bij het toekennen van een uitkering de door een verzekeringsmaatschappij gemaakte afweging tussen de medische rapporten aan de ene kant en de rapportages van privé-detectives aan de andere kant niet voor betrokkenen inzichtelijk te worden gemaakt? </vraag>
      <vraag nummer="6">Zou het aanbevelingswaardig zijn indien verzekeringsmaatschappijen slechts privé-detectives inhuren die zijn aangesloten bij een brancheorganisatie die openbare waarmerken hanteert? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 4">Uit de uitzending is naar mijn oordeel niet gebleken dat de twee in de uitzending geïnterviewde slachtoffers van letselschade daadwerkelijk zijn geschaduwd. Alhoewel zij overtuigd waren van het feit dat zij waren geschaduwd, zijn geen concrete bewijzen daarvan geleverd. Ik sluit het echter niet uit. Op grond van de Wet particuliere beveiligingsorganisaties en recherchebureaus is het recherchebureau, waaraan een vergunning is verleend, toegestaan gegevens te vergaren en te analyseren. Dit omvat mede het schaduwen van personen. De bevindingen van het schaduwen worden veelal neergelegd in een rapport of anderszins geregistreerd. Deze registraties vallen in de regel onder de werking van de Wet persoonsregistraties (WPR). In dit verband is van belang dat artikel 28 van de WPR een houder van een registratie, in dit geval een recherchebureau, in beginsel verplicht een ieder over wie voor de eerste keer persoonsgegevens in de registratie worden opgenomen daarvan op de hoogte te stellen. Een uitzondering is mogelijk op grond van artikel 30, onder e, van de WPR indien gewichtige en gerechtvaardigde belangen van derden zwaarder moeten wegen. Indien in afwijking van deze regels niet op enig moment de betrokkene op de hoogte wordt gesteld van het feit dat hij is geschaduwd, kan sprake zijn van een inbreuk op de bescherming van de persoonlijke levenssfeer, zoals bedoeld in artikel 10 van de Grondwet en artikel 8 van het EVRM. </antwoord>
      <antwoord nummer="3 en 6">Het toezicht op het functioneren van de recherchebureaus is door de wetgever toebedeeld aan de politie. Indien de politie bijvoorbeeld constateert dat een recherchebureau uit de wet voortvloeiende verplichtingen niet naleeft of handelt in strijd met hetgeen van een goed recherchebureau in het maatschappelijk verkeer mag worden verwacht, kan ik op advies van de politie de vergunning intrekken. In mijn antwoord van 2 maart 2000, nr. 2990005390, op de vragen van de leden van de Tweede Kamer De Wit en Kant heb ik reeds melding gemaakt van een onderzoek dat momenteel plaats vindt om inzicht te verkrijgen in de aard en, zo mogelijk, de omvang van de werkzaamheden die door private recherchebureaus worden verricht. Ik heb bij de beantwoording van die vragen aangegeven dat op basis van de onderzoeksbevindingen nader zal worden bezien of, en zo ja welke, specifieke eisen aan de branche dienen te worden gesteld. Ook het punt van het eventueel stellen van nadere eisen aan het schaduwen van personen door recherchebureaus en het toezicht daarop zal dan onder ogen worden gezien. Het is in ieder geval verboden zonder een door mij verleende vergunning recherchewerkzaamheden te verrichten, waaronder dus ook het schaduwen van personen. Overtreding van dit verbod is strafbaar gesteld in de Wet economische delicten en daarmee een economisch delict. In dit licht bezien is het geboden dat een verzekeringsmaatschappij zich ervan vergewist dat slechts recherchebureaus worden ingehuurd die in het bezit zijn van een door mij afgegeven vergunning. </antwoord>
      <antwoord nummer="5">Indien een dergelijke afweging in een concreet geval is gemaakt dient deze vraag bevestigend te worden beantwoord. De verzekeraar die een uitkering toekent dan wel weigert zal aan het slachtoffer moeten aangeven waarom tot deze beslissing is gekomen. De verhouding tussen een verzekeringsmaatschappij en een slachtoffer van letselschade is overigens van civielrechtelijke aard. Dit betekent dat in het geval een slachtoffer zich niet kan verenigen met de door de verzekeringsmaatschappij gemaakte afweging, hij uiteindelijk de rechter om een oordeel kan vragen. </antwoord>
      <noten afkomstig="antwoord"/>
   </antwoorden>
</kvr>
