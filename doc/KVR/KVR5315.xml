<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Nieuwenhoven en Vliegenthart beiden (PvdA) over de Ziektewet. (Ingezonden 24 juni 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5315
</item>
         <item attribuut="Inhoud">Vragen over de onmogelijkheid voor werkgevers, zich te verzekeren voor het risico van loondoorbetaling bij ziekte voor werknemers die ouder zijn dan 65 jaar.</item>
         <item attribuut="Rubriek">Arbeid (Werkgevers) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Werkgevers Ziektewet</item>
         <item attribuut="Vindplaats">Kamervragen met antwoord 1996-1997, nr. 1549, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Van Nieuwenhoven</persoon>
            <persoon partij="PvdA">Vliegenthart</persoon>
         </item>
         <item attribuut="Datum_reaktie">1997-07-09</item>
         <item attribuut="Datum_indiening">1997-06-24</item>
         <item attribuut="Document-id">KVR5315</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3169" allpagenumbers="3169 3170" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1549" onderwerp="" indiendatum="1997-06-24">
         <vrager partij="PvdA" oorsprong="parlement">Van Nieuwenhoven</vrager>
         <vrager partij="PvdA" oorsprong="parlement">Vliegenthart</vrager>
         <vraagt-aan/>
      </vraagdata>
      <antwoorddata antwoorddatum="1997-07-9">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Kent u het probleem, dat werkgevers voor werknemers die ouder zijn dan 65 jaar zich bij particuliere verzekeraars niet kunnen verzekeren voor het risico van loondoorbetaling bij ziekte? </vraag>
      <vraag nummer="2">Deelt u de mening, dat in de geest van de Ziektewet iedere werknemer verzekerd moet zijn en dat het voor iedere werkgever mogelijk moet zijn zich te verzekeren tegen een betaalbare premie? </vraag>
      <vraag nummer="3">Zo ja, bent u van mening, dat het enkele feit dat een werknemer ouder is dan 65 jaar geen reden mag zijn dat de werknemer niet verzekerd is, en dat de werkgever zich niet tegen het risico van loondoorbetaling bij ziekte kan verzekeren? </vraag>
      <vraag nummer="4">Bent u van plan een voorziening voor deze situatie te treffen? </vraag>
      <vraag nummer="5">Zo ja, ziet u eventueel een mogelijkheid om het Vangnet Ziektewet uit te breiden tot werknemers die ouder zijn dan 65? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja, deze kwestie is mij bekend. Volgens informatie van het Verbond van Verzekeraars kunnen werkgevers zich op dit moment inderdaad niet verzekeren voor het risico van loondoorbetaling bij ziekte voor werknemers die ouder zijn dan 65 jaar. </antwoord>
      <antwoord nummer="2">Mijn antwoord op het eerste gedeelte van de vraag luidt bevestigend, maar met de beperking dat de verzekering voor de Ziektewet (de WAO en de WW) eindigt vanaf de dag dat de werknemer de leeftijd van 65 jaar heeft bereikt. Vanaf dat moment ontvangt de werknemer immers een AOW-uitkering. Dit betekent dat een werkgever voor zijn personeel dat ouder is dan 65 jaar te maken kan krijgen met verplichtingen uit hoofde van het Burgerlijk Wetboek die niet gedekt worden door een werknemersverzekering. Mijn antwoord op het tweede gedeelte van deze vraag luidt dat naar mijn mening in het algemeen iedere werkgever in staat zou moeten zijn voor zijn werknemers een betaalbare verzekering af te sluiten. Het gaat mij echter te ver om aan verzekeraars een acceptatieplicht op te leggen. </antwoord>
      <antwoord nummer="3">Alle werknemersverzekeringen eindigen zodra iemand 65 jaar is. Er bestaat dan recht op AOW. Sinds de invoering van de wet Terugdringing Ziekteverzuim (TZ) en de Wet Uitbreiding loondoorbetalingsverplichting bij ziekte (Wulbz) hebben werkgevers ook voor mensen ouder dan 65 jaar een loondoorbetalingsverplichting bij ziekte van 70% van het loon met als minimum het minimumloon (deeltijders naar rato). Na de invoering van TZ duurde die loondoorbetalingsverplichting twee weken (bij kleine) of zes weken (bij grotere bedrijven). Na invoering van Wulbz werd de loondoorbetalingsverplichting uitgebreid naar een jaar. In het civiele recht wordt namelijk, in tegenstelling tot het sociale verzekeringsrecht, geen onderscheid naar leeftijd gemaakt. Het gevolg hiervan is dat, sinds de invoering van TZ en naderhand de Wulbz, de positie van mensen ouder dan 65 jaar die werken en ziek zijn erop vooruit is gegaan. Als werkgevers vanwege deze loondoorbetalingsverplichting bij ziekte geen werknemers ouder dan 65 jaar aannemen of in dienst houden, betreur ik dat. Tot nu toe hebben de ziekterisicoverzekeraars zich aangesloten bij de systematiek van de Ziektewet en verzekeren zij het ziekterisico van mensen ouder dan 65 jaar niet. Als werkgevers en werknemers dat een probleem vinden, is het aan hen om (via hun organisaties) (het Verbond van) verzekeraars te vragen hun huidige handelswijze ten aanzien van het verzekeren van het ziekterisico van mensen ouder dan 65 jaar te herzien. Het lijkt mij dat er voor verzekeraars een markt is om ook werknemers ouder dan 65 jaar te verzekeren. </antwoord>
      <antwoord nummer="4">Nee. Gezien de principebeslissing betreffende de Ziektewet, lijkt mij dat een zaak van partijen in de markt. </antwoord>
      <antwoord nummer="5">Nee. De grens van de sociale werknemersverzekeringen wetten is bij 65 jaar gelegd. Dan geldt er recht op AOW. Ons gehele (boven)wettelijk sociale zekerheidsstelsel is op dit uitgangspunt gebaseerd. </antwoord>
      <noten afkomstig="antwoord"/>
   </antwoorden>
</kvr>
