<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="13">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over de voorgenomen sluiting van het Slotervaartziekenhuis. (Ingezonden 12 april 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13627
</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Ziekenhuizen</item>
         <item attribuut="Vindplaats">Kamervragen met antwoord 2000-2001, nr. 1141, Tweede Kamer</item>
         <item attribuut="Vraagnr_bij_indiening">2000109430</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2001-05-07</item>
         <item attribuut="Datum_indiening">2001-04-12</item>
         <item attribuut="Document-id">KVR13627</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2373" allpagenumbers="2373 2374 2375" vetnummer="2000109430" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13627" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1141" onderwerp="" indiendatum="2001-04-12">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-05-7">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Kunt u het bericht bevestigen dat u het voornemen heeft het Slotervaartziekenhuis te sluiten? <voetnoot nummer="1"/>
      </vraag>
      <vraag nummer="2" voetnoot="2">Herinnert u zich uw antwoorden op eerdere vragen over de problemen in het Slotervaartziekenhuis? <voetnoot nummer="2"/>
      </vraag>
      <vraag nummer="3" voetnoot="3">Herinnert u zich tevens dat u aan de hand van de uitkomsten van een onderzoek door de Inspectie voor de Gezondheidszorg heeft geantwoord dat «directie, bestuur van de medische staf en OR het eens waren geworden over de noodzakelijke bezuinigingsoperatie, dat de communicatielijnen zijn hersteld en (...) de Inspectie geen signalen hebben bereikt die wijzen op een onverantwoorde zorg»? <voetnoot nummer="3"/>
      </vraag>
      <vraag nummer="4">Welke nieuwe feiten hebben zich vanaf juni 2000 voorgedaan die uiteindelijk hebben geleid tot uw kennelijke voornemen tot sluiting? </vraag>
      <vraag nummer="5">Wat betekent een mogelijke sluiting van het ziekenhuis voor de ontwikkeling van de wachtlijsten in de Amsterdamse regio, en voor het reeds bestaande tekort aan gespecialiseerd medisch personeel in de regio? </vraag>
      <vraag nummer="6">Welke vormen van zorg worden met name door het Slotervaartziekenhuis geboden? In hoeverre is het reëel te veronderstellen «dat andere ziekenhuizen de klinische zorg – de specialismen – overnemen»? </vraag>
      <vraag nummer="7">Is over de bedoelde overname van de klinische zorg al contact geweest met die «andere ziekenhuizen»? Zo ja, wat waren daarvan de uitkomsten? Beschikken zij daartoe over onder andere voldoende (fysieke) capaciteit, en heeft u het voornemen een en ander te faciliteren en, zo ja, op welke wijze? </vraag>
      <vraag nummer="8">Kunt u bevestigen dat uw beslissing om «niet financieel te willen bijspringen» (mede) gebaseerd is op «een dramatisch lage produktie van het ziekenhuis? </vraag>
      <vraag nummer="9">Welke oorzaken liggen ten grondslag aan die «dramatisch lage produktie»? In hoeverre is daarbij sprake van een relatie met de aard van de patiëntengroep die wordt behandeld in het Slotervaartziekenhuis? </vraag>
      <vraag nummer="10">Heeft de leegstand in het ziekenhuis een directe relatie met de personeelstekorten en de budgetsystematiek waardoor het aantal verrichtingen aan een maximum wordt gebonden als uitvloeisel waarvan een deel van de bedden ongebruikt blijft? Wijkt het ziekenhuis daarin sterk af van de overige ziekenhuizen in de regio Amsterdam? </vraag>
      <vraag nummer="11">Heeft het Slotervaartziekenhuis tevens een belangrijke functie als «opleidingscentrum voor artsen en specialistisch verplegend personeel»? Om hoeveel opleidingsplaatsen gaat het hier jaarlijks? Wat betekent een mogelijke sluiting voor die functie? </vraag>
      <vraag nummer="12" voetnoot="4">Hoe moet een mogelijke sluiting van het Slotervaartziekenhuis worden gezien in het licht van de uitvoering van de motie-Buijs? <voetnoot nummer="4"/>
      </vraag>
      <vraag nummer="13">Bent u bereid alternatieven voor een mogelijke sluiting van het Slotervaartziekenhuis op hun haalbaarheid te onderzoeken? </vraag>
      <noten afkomstig="vraag">
         <noot nummer="1" datum="2001-04-10" bron="Parool">Parool, 10 april 2001</noot>
         <noot nummer="2" documenttype="Kamervragen">Aanhangsel Handelingen, TK 1999–2000, nr. 1234.</noot>
         <noot nummer="3" documenttype="Kamervragen">Aanhangsel Handelingen, TK 1999–2000, nr. 1419.</noot>
         <noot nummer="4">TK 1999–2000, Kamerstuk 26 800 XVI, nr. 82</noot>
      </noten>
   </vragen>
   <antwoorden aantal="13">
      <antwoord nummer="1" voetnoot="1">Nee. Uit mijn brief, 5 april 2001 aan de Raad van Toezicht van het Slotervaart Ziekenhuis <voetnoot nummer="1"/>, kunt u lezen, dat er op dit moment geen sprake is van een voornemen mijnerzijds tot sluiting. In tegendeel betrokken partijen hebben mij laten weten, dat het ongewijzigd verder functioneren van het Slotervaart Ziekenhuis in de huidige omstandigheden niet goed mogelijk is. In genoemde brief heb ik aangegeven dat voor mij behoud van de zorg voorop staat. Wel heb ik gegeven de situatie ook vraagtekens gezet bij het verder functioneren van het Slotervaart als zelfstandig algemeen ziekenhuis. </antwoord>
      <antwoord nummer="2">Ja. </antwoord>
      <antwoord nummer="3">Ja. </antwoord>
      <antwoord nummer="4">Er doen zich op dit moment in afwijking van de verwachtingen na de privatisering wederom grote financiële problemen voor. Daarnaast is er ook sprake van een bestuurscrisis. E.e.a. heeft geleid tot een acuut liquiditeitsprobleem, waardoor de continuïteit van de zorg bedreigd wordt. Bovendien heeft de financier (ING-bank) laten weten, alleen onder de voorwaarde, dat er binnen drie maanden een realistisch en verantwoord toekomstplan ligt, bereid te zijn te zorgen voor een overbruggingskrediet. </antwoord>
      <antwoord nummer="5">Zoals ik in het antwoord op vraag 1 al heb aangegeven bestaat er op dit moment geen voornemen tot sluiting. Door de ingezette activiteiten is en wordt juist een mogelijk acute sluiting voorkomen. Inmiddels is de Commissie Simons geïnstalleerd. Deze commissie gaat onderzoeken wat het meest reële toekomstperspectief is voor het Slotervaart Ziekenhuis. Uitgangspunt is te bereiken dat de omvang en de kwaliteit van de geleverde zorg alsmede van de opleidingsfuncties niet zullen afnemen, de wachtlijsten niet toe zullen nemen en dat het personeel voor de zorg in Amsterdam zal worden behouden. </antwoord>
      <antwoord nummer="6">Het Slotervaart Ziekenhuis functioneert als een algemeen ziekenhuis en vervult de algemeen poortspecialistische medische functies. Daarnaast verzorgt het ziekenhuis referentiefuncties voor de geriatrie, diagnostiek en behandeling van aids, de neurochirurchie en de reumatologische orthopedie. Het ziekenhuis vervult bovendien een aantal functies ter ondersteuning van de oncologiebehandeling in het Antoni van Leeuwenhoek Ziekenhuis/Nederlands Kanker Instituut. Bij het onderzoek van de Commissie Simons naar het meest reële perspectief voor het Slotervaart Ziekenhuis worden de overige Amsterdamse ziekenhuizen nadrukkelijk betrokken. </antwoord>
      <antwoord nummer="7">Voor de beantwoording van deze vraag verwijs ik u naar het antwoord op vraag 6. Bij het onderzoek van de Commissie Simons zullen tevens de beschikbare en de in de toekomst ter beschikking komende ziekenhuisfaciliteiten in de beschouwingen worden betrokken. </antwoord>
      <antwoord nummer="8">Momenteel is deze vraag niet van belang. Waar het om gaat zijn de uitkomsten van het onderzoek, dat wordt uitgevoerd door de Commissie Simons. Het onderzoek zal binnen drie maanden gereed zijn. </antwoord>
      <antwoord nummer="9">In het onderzoek van de Commissie Simons zal de productiviteit van de medische staf in zijn geheel en de medische vakgroepen afzonderlijk onderzocht worden. </antwoord>
      <antwoord nummer="10">De leegstand is primair het gevolg van het feit, dat het Slotervaart Ziekenhuis gebouwd is voor een capaciteit an 720 bedden en de erkende capaciteit op dit moment 408 bedden bedraagt. Dit laatste is het gevolg van een kortere opnameduur en technologische ontwikkelingen. Omtrent de budgetsystematiek merk ik op, dat ook op het Slotervaart Ziekenhuis het stelsel van functiegerichte budgettering (FB) van toepassing is. Een belangrijk onderdeel van dit stelsel is dat ziekenhuis en lokale ziektekostenverzekeraars met elkaar afspraken kunnen maken over de productie, die via het onderdeel «variabele FB-parameters» leidt tot een overeenkomstige budgetaanpassing. Bovendien geldt vanaf dit jaar het zogenoemde «boter bij de vis-principe». Dit houdt in dat het budget van dit ziekenhuis, evenals dat het geval is bij de andere algemene (Amsterdamse) ziekenhuizen, achteraf nog wordt bijgesteld in verband met de feitelijk geleverde productie. Er is dus geen sprake van het binden van het aantal verrichtingen aan een maximum. </antwoord>
      <antwoord nummer="11">Het Slotervaart Ziekenhuis vervult een belangrijke functie als «werkplaats» voor co-assistenten bij de opleiding tot arts. In totaal worden jaarlijks 250 co-assistenten gedurende enige tijd in verschillende disciplines geschoold. Verder speelt het ziekenhuis een rol in de opleiding van artsen tot klinisch specialist. Er zijn voor agio’s 21 plaatsen beschikbaar die verdeeld zijn over de specialismen heelkunde, inwendige geneeskunde, klinische geriatrie, neurologie, orthopedie en reumatologie. De opleiding tot reumatoloog geschiedt in samenwerking met de Vrije Universiteit en het Jan van Breemen Instituut. Daarnaast zijn er vijftien plaatsen voor assistent-geneeskundigen niet in opleiding. Ook is het Slotervaart Ziekenhuis betrokken bij de opleidingen van verpleegkundigen en van gespecialiseerde verpleegkundigen. Tenslotte moet worden vermeld dat leerling-verloskundigen van de Kweekschool voor Vroedvrouwen hun opleidingsstages in de tweede lijn prenatale zorg grotendeels en in de tweedelijns natale en postnatale zorg geheel in het Slotervaart Ziekenhuis volgen. Jaarlijks beginnen ruim vijftig eerstejaars studenten met hun opleiding bij de Kweekschool voor Vroedvrouwen. Zij moeten tijdens hun opleiding van vier jaar in totaal twee jaar stage volgen in de eerste en tweede lijn. Voor de opleidingsfunctie in de toekomst verwijs ik u naar het antwoord op vraag 5. </antwoord>
      <antwoord nummer="12">Zie hiervoor de antwoorden op de vragen 1, 5, 6 en 7. </antwoord>
      <antwoord nummer="13">Uit de bijgevoegde brief blijkt, dat ik de instelling en de verzekeraars verzocht heb het meest reële perspectief voor het Slotervaart Ziekenhuis te onderzoeken. Inmiddels is door de verzekeraars in overleg met de instelling een commissie onder leiding van oud-staatssecretaris Simons geïnstalleerd die dit onderzoek gaat uitvoeren. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
