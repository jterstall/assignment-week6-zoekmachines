<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de staatssecretaris van Verkeer en Waterstaat over een interview met president-directeur Cerfontaine. (Ingezonden 2 september 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18572
</item>
         <item attribuut="Inhoud">Vragen naar aanleiding van het interview met president-directeur Cerfontaine van Schiphol in de Volkskrant van 30 augustus 2003. Hij stelt dat huidige systeem van landings- en startrechten niet meer werkt en dat een nieuw stelsel ontwikkeld moet worden.</item>
         <item attribuut="Rubriek">Milieu (Geluidhinder) Verkeer, vervoer en waterstaat (Luchtvaart) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Geluidhinder Luchtvaart Schiphol</item>
         <item attribuut="Vindplaats">Kamervragen met antwoord 2003-2004, nr. 43, Tweede Kamer</item>
         <item attribuut="Vraagnr_bij_indiening">2020316610</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2003-09-24</item>
         <item attribuut="Datum_indiening">2003-09-02</item>
         <item attribuut="Document-id">KVR18572</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="95" allpagenumbers="95 96" vetnummer="2020316610" code="0304tkkvr43" lopendefooter="Tweede Kamer, vergaderjaar 2003–2004, Aanhangsel" filenaam="KVR18572" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="43" onderwerp="" indiendatum="2003-09-2">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-09-24">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hebt u kennisgenomen van het interview met president-directeur Cerfontaine van Schiphol <voetnoot nummer="1"/>met de titel «een krankzinnig systeem»? </vraag>
      <vraag nummer="2">Deelt u zijn kritiek dat «het huidige systeem is ontwikkeld op basis van oude uitgangspunten die zijn gemaakt voor een vierbanenstelsel»? </vraag>
      <vraag nummer="3">Hoe beoordeelt u zijn wens om landings- en startrechten af te kunnen geven met een economische parameter? </vraag>
      <vraag nummer="4">Hoe beoordeelt u zijn uitspraak over de dubbeldoelstelling van minder milieuoverlast met groei van de luchthaven: «die dubbelheid, dubbelzinnigheid, kan ik niet oplossen»? </vraag>
      <vraag nummer="5">Bent u het met de president-directeur eens dat de dubbeldoelstelling van minder hinder bij groei van de luchtvaart inderdaad een onuitvoerbaar, «krankzinnig systeem» is? </vraag>
      <vraag nummer="6">Bent u het eens met het voorstel van de president-directeur om met een «volledig schone lei» een nieuw stelsel te ontwikkelen? </vraag>
      <vraag nummer="7">Staat bij elke wijziging gelijkwaardigheid met de PKB voor u voorop? </vraag>
      <vraag nummer="8">Hoe beoordeelt u de wens van de president-directeur om te meten? Heeft Schiphol bij de opstelling van het huidige stelsel hiertoe voorstellen gedaan? Zo ja, welke? </vraag>
      <vraag nummer="9">Heeft u vanuit de Schiphol-organisatie tijdens de opstelling en vaststelling van de Wet Luchtvaart en de uitvoeringsbesluiten vergelijkbare kritiek vernomen? Zo ja, hoe bent u met deze kritiek omgegaan? Zo neen, waarom heeft u hiervan geen melding gemaakt? </vraag>
      <vraag nummer="10">Hoe beoordeelt u het feit dat de president-directeur zoveel kritiek levert op de wet, maar deze kritiek in de aanloop naar de vaststelling van wet en uitvoeringsbesluiten in ieder geval niet publiekelijk heeft geuit? </vraag>
      <noten afkomstig="vraag">
         <noot nummer="1" datum="2003-08-30" bron="Volkskrant">Volkskrant, 30 augustus 2003</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Uit het interview blijkt dat hier wordt gedoeld op het systeem van vliegroutes, niet op de systematiek voor de milieunormen. De kritiek verbaast mij. In de afgelopen jaren is de ligging van de vliegroutes uitgebreid besproken in de Commissie Geluidhinder Schiphol (CGS) en zijn verbeteringen aangebracht. Schiphol, en ook LVNL, maakten deel uit van de CGS. Voor het vijf-banenstelsel heeft een werkgroep van deskundigen zich gebogen over vliegroutes en vliegprocedures om te komen tot geoptimaliseerde vertrekroutes. Ook in deze werkgroep waren Schiphol, LVNL en KLM vertegenwoordigd. De eindrapportage van die werkgroep is opgenomen in het MER Schiphol 2003 (Onderzoeksbijlage Overige aspecten, deel 1, hoofdstuk 1). </antwoord>
      <antwoord nummer="3">Ik heb geen reden aan te nemen dat dit te realiseren is. </antwoord>
      <antwoord nummer="4">De overheid stelt milieurandvoorwaarden aan de effecten van het vliegverkeer voor de omgeving. Schiphol heeft, samen met de andere sectorpartners, de ruimte om zich binnen die milieugrenzen te ontwikkelen. De sector heeft daarmee haar eigen verantwoordelijkheid en hoeft daardoor geen «dubbelheid» op te lossen. Ook hoeft de sector zich niet te bekommeren over een dubbeldoelstelling. Schiphol heeft, samen met zijn andere sectorpartners (zie ook artikel 8.18 van de Wet luchtvaart), slechts de wettelijk vastgelegde plicht Schiphol zodanig te gebruiken dat de door de overheid gestelde milieugrenzen niet worden overschreden. De milieugrenzen zijn gekozen om de milieuoverlast te verminderen. Overigens merk ik op, dat de dubbeldoelstelling al is geformuleerd in de PKB Schiphol en Omgeving van 1995 en in het thans vigerende stelsel is overgenomen. </antwoord>
      <antwoord nummer="5">Nee, zie het antwoord op vraag 4. Het is geen krankzinnig systeem. In het systeem is de verantwoordelijkheidsverdeling tussen overheid en luchtvaartsector vastgelegd, waarmee de overheid duidelijke randvoorwaarden heeft gesteld aan de effecten die de luchtvaart veroorzaakt en de luchtvaartsector de verantwoordelijkheid en de vrijheid heeft om binnen die randvoorwaarden als bedrijf te opereren. </antwoord>
      <antwoord nummer="6">Ik sta altijd positief tegenover verbeteringen. Ik houd echter vast aan de door het parlement gewenste monitoring en evaluatie in 2006, waarbij de tot dan opgedane ervaringen kunnen worden gebruikt om, zo dit nodig mocht blijken, het stelsel van milieunormen te verbeteren. Daarbij worden ook de vliegroutes betrokken. De wijze waarop met een aanpassing van vliegroutes moet worden omgegaan, heb ik reeds aangegeven in de antwoorden op de kamervragen «Vliegroute over Spaarndam» op 1 september 2003. Hierin wijs ik er op dat aanpassing mogelijk zou kunnen betekenen dat andere gebieden méér belast gaan worden. Het voorstel klinkt mooi, maar wekt veel verwachtingen voor de omwonenden waarvan het maar zeer de vraag is of die kunnen worden waargemaakt. Mogelijkheden tot verbetering door bijvoorbeeld technische innovatie in vluchtsystemen of verkeersleiding is een goed idee, maar het is onjuist te concluderen dat zulks leidt tot geen of minder hinder. Bijvoorbeeld een stillere vloot zal de sector meer groeiruimte bieden binnen de gestelde milieugrenzen, waardoor weliswaar stiller maar ook meer luchtverkeer kan worden geaccommodeerd. </antwoord>
      <antwoord nummer="7">De PKB is vervallen. De overgang van de PKB naar het nieuwe stelsel is vastgelegd in de overgangsartikelen X tot en met XIII van de Wet luchtvaart. Die artikelen verzekeren de gelijkwaardigheid met de PKB en gelden voor de eerste uitvoeringsbesluiten, te weten het eerste Luchthavenverkeerbesluit Schiphol en Luchthaven-indelingbesluit Schiphol. Voor alle volgende besluiten geldt conform de wet dat deze per saldo gelijke of betere bescherming moeten bieden dan de eerste besluiten. Zoals ik heb aangegeven zal bij de wijziging naar aanleiding van de rekenfout, net als bij de huidige besluiten, getoetst worden aan de overgangsartikelen van de Wet luchtvaart. </antwoord>
      <antwoord nummer="8">De idee om vliegtuiggeluid te gaan meten spoort met de wens van het kabinet. De Commissie Deskundigen Vliegtuiggeluid doet onderzoek naar de wijze waarop geluidsmetingen rondom Schiphol kunnen worden uitgevoerd en een rol kunnen spelen bij de handhaving van de geluidbelasting. Ik verwijs daarvoor naar het werkplan van de commissie (TK 2002–2003, 26959 nr. 37 met bijlagen). Schiphol heeft hierover bij het opstellen van de besluiten voor het huidige milieustelsel geen voorstellen gedaan. </antwoord>
      <antwoord nummer="9">Nee, ik heb vergelijkbare kritiek destijds niet van Schiphol vernomen. Ik kan geen melding maken van kritiek die ik niet heb vernomen. </antwoord>
      <antwoord nummer="10">Ik laat deze opmerkingen geheel voor rekening van de heer Cerfontaine. </antwoord>
      <noten afkomstig="antwoord"/>
   </antwoorden>
</kvr>
