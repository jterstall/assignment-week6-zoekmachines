<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over de bezuinigingen van ProRail. (Ingezonden 17 januari 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24891
</item>
         <item attribuut="Inhoud">Vragen over de achtergronden en de uitwerking van de bezuinigingen van ProRail. Er zullen 70 van de 580 verkeersleiders ontslagen worden.</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 2005-2006, nr. 861, Tweede Kamer</item>
         <item attribuut="Vraagnr_bij_indiening">2050606440</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2006-02-07</item>
         <item attribuut="Datum_indiening">2006-01-17</item>
         <item attribuut="Document-id">KVR24891</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1827" allpagenumbers="1827 1828" vetnummer="2050606440" code="0506tkkvr861" lopendefooter="Tweede Kamer, vergaderjaar 2005–2006, Aanhangsel" filenaam="KVR24891" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="861" onderwerp="" indiendatum="2006-01-17">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-02-7">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw mening over de beoogde bezuinigingen van ProRail? <voetnoot nummer="1"/>
      </vraag>
      <vraag nummer="2">Is het verantwoord om 70van de 580 verkeersleiders te ontslaan? Wat zullen de gevolgen hiervan zijn op de werkdruk, de veiligheid en het oplossen van problemen? Acht u deze gevolgen aanvaardbaar? </vraag>
      <vraag nummer="3">Waarom gaat ProRail juist op de verkeersleiders bezuinigen? Zou het niet logischer zijn als zij juist op bureaucratie gaat bezuinigen? Op basis waarvan is deze keuze gemaakt? Kunt u uw antwoord toelichten? </vraag>
      <vraag nummer="4">Zal ProRail ook extra mensen inzetten om de communicatie naar de reizigers op de perrons te verbeteren? Zo neen, vindt u deze communicatie voldoende? </vraag>
      <vraag nummer="5">In hoeverre bent u van mening dat de spoorveiligheid eerder moet verbeteren dan onder druk moet worden gezet? Zo ja, welke maatregelen gaat u nemen? Zo neen, waarom niet? </vraag>
      <vraag nummer="6">Bent u bereid de ontslagen van verkeersleiders te voorkomen, voordat de problemen met de veiligheid, werkdruk en bij calamiteiten zijn opgelost? Zo ja, hoe gaat u dit doen? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-01-12" bron="De Volkskrant">De Volkskrant, 12 januari 2006</noot>
      </noten>
   </vragen>
   <antwoorden aantal="6">
      <antwoord nummer="1">ProRail heeft voor al haar bedrijfseenheden een Activiteiten Waarde Analyse (AWA) uitgevoerd om de efficiency te verhogen en de kwaliteit te verbeteren. ProRail ziet dit als een logische stap in het verdere fusietraject van de drie oude taakorganisaties en als antwoord op signalen vanuit de Tweede Kamer (zoals onder andere verwoord door werkgroep ProRail), V&amp;W, de maatschappij en de eigen ambitie van ProRail. De keuze hoe en waar ProRail invulling geeft aan het verbeteren van efficiency, valt onder de interne bedrijfsvoering van ProRail en is geen verantwoordelijkheid van mij. Mijn verantwoordelijkheid is om er op toe te zien dat ProRail binnen de kaders van de rijksbegroting haar beheertaak conform de beheerconcessie en haar jaarlijkse beheerplan uitvoert. Dit is in lijn met wat de vaste kamercommissie van Verkeer en Waterstaat schrijft in haar rapport «Over de Rails»: «ProRail moet als professionele organisatie binnen die kaders zelfstandig kunnen opereren zonder bemoeienis van V&amp;W met operationele zaken.». </antwoord>
      <antwoord nummer="2">De beslissing om treindienstleiders te werven of te ontslaan is een besluit dat ProRail neemt in het kader van haar interne bedrijfsvoering. Aan het Volkskrantbericht ligt een intern ProRail rapport voor het bedrijfsonderdeel verkeersleiding ten grondslag. ProRail heeft mij aangegeven dat op dit moment het adviestraject met de ondernemingsraad van ProRail en de besluitvorming over dit rapport nog niet is afgerond. Als dan blijkt dat dit (nadelige) gevolgen heeft voor het door ProRail behalen van de prestaties, waarmee ik heb ingestemd, of voor het voldoen aan veiligheidsweten regelgeving, dan zal ik op dat moment adequate maatregen treffen. Dit heb ik ook gedaan naar aanleiding van de signalen die ik in 2005 heb gekregen van FNV bondgenoten in hun rapport over de werkdruk bij Verkeersleiding. Ik heb toen de Inspectie van Verkeer en Waterstaat gevraagd een onderzoek te doen naar de werkdruk bij treindienstleiders en naar de veiligheidsfouten van de treindienstleiders. Wat betreft de werkdruk was de conclusie van dit onderzoek dat 65% van de in het onderzoek betrokken treindienstleiders werkstress ervaart en structureel wordt blootgesteld aan hoge werkdruk. Dat percentage is hoog, mede in vergelijking met andere beroepsgroepen. De tweede conclusie was dat de hoge werkdruk tot nu toe niet heeft geleid tot meer onveiligheid vanwege het bestaan van voldoende systemen die eventueel direct gevaar ondervangen. De toezegging die ProRail heeft gedaan om maatregelen te nemen ten aanzien van de verhoogde werkdruk blijven onverkort van kracht. De Inspectie Verkeer en Waterstaat blijft de situatie voor wat betreft de veiligheid volgen en zal in 2006 een vervolg op dit onderzoek uitvoeren. </antwoord>
      <antwoord nummer="3">Dit is de interne verantwoordelijkheid van ProRail. Zie mijn antwoord op vraag 1. </antwoord>
      <antwoord nummer="4">Met de vervoerconcessie is aan NS de zorgplicht opgelegd om aan de reiziger op stations en in de trein een adequaat serviceniveau te bieden. Daaronder wordt verstaan dat de reiziger adequaat wordt geïnformeerd over de uitvoering van treindiensten, in de treinen en op de stations. Communicatie naar de reizigers op de perrons is hiermee een verantwoordelijkheid van de NS. Uit navraag bij ProRail blijkt dat in het interne ProRail rapport niet wordt uitgegaan van een reductie van fte’s op dit punt. </antwoord>
      <antwoord nummer="5">Het spoorwegveiligheidsbeleid is vastgelegd in de Kadernota Railveiligheid «Veiligheid op de Rails» (Tweede Kamer 2004-2005, 29 893, nrs. 1 en 2) die de instemming heeft van de Tweede Kamer. In deze nota staan de veiligheidseisen die op de spoorsector van toepassing zijn en geeft het kader aan waarbinnen alle partijen moeten opereren. Het is aan de sector om maatregelen te treffen om binnen de gestelde kaders te blijven. Hoewel de spoorveiligheid al een hoog niveau heeft, is het mijn beleid om de spoorsector te stimuleren om tot permanente verbetering te komen. In de begroting zijn daarom ook extra middelen vrijgemaakt, bijvoorbeeld voor STS en voor overwegen. De staat van de railveiligheid wordt jaarlijks door de Inspectie van Verkeer en Waterstaat in de Trendanalyse weergegeven. Deze wordt jaarlijks aan de Tweede Kamer voorgelegd. De Raad van Bestuur van ProRail heeft mij verzekerd dat door de eventuele wijziging in de formatie van verkeersleiding, de veiligheid niet in geding komt. Ik zie dan ook geen aanleiding om in te grijpen in de maatregelen die ProRail zelf in het beheerplan heeft gedefinieerd. </antwoord>
      <antwoord nummer="6">Nee, ik ben daartoe niet bereid. Zie mijn antwoord op vraag 1. </antwoord>
      <noten afkomstig="antwoord"/>
   </antwoorden>
</kvr>
