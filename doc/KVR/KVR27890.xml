<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Mastwijk (CDA) aan de staatssecretaris van Verkeer en Waterstaat over de wachttijd in de nieuwe taxitariefstructuur. (Ingezonden 5 maart 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27890
</item>
         <item attribuut="Inhoud">Vragen naar aanleiding van artikel 'Taxi wordt goedkoper' (Algemeen Dagblad, 19 januari 2007): het wegvallen van het wachttarief zou in de praktijk tot problemen leiden, bijvoorbeeld bij het in rekening brengen van de wachttijd vóór aanvang van een rit. Indiener stelt dat het begrip 'wachttijd' onduidelijk is ingebed in de huidige wet- en regelgeving. Hij vindt de kostensoort 'wachttijd' dermate belangrijk binnen de nieuwe taxi-tariefstructuur, dat hij vraagt om opschorting van de nieuwe tariefstructuur in afwachting van overleg van de minister met de sector.</item>
         <item attribuut="Rubriek">Consument (Consumentenprijzen) Verkeer, vervoer en waterstaat (Motorrijtuigen) Verkeer, vervoer en waterstaat (Personenvervoer)</item>
         <item attribuut="Trefwoorden">Consumenten Taxi's</item>
         <item attribuut="Vindplaats">Kamervragen met antwoord 2006-2007, nr. 1326, Tweede Kamer</item>
         <item attribuut="Vraagnr_bij_indiening">2060708630</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Mastwijk</persoon>
         </item>
         <item attribuut="Datum_reaktie">2007-04-25</item>
         <item attribuut="Datum_indiening">2007-03-05</item>
         <item attribuut="Document-id">KVR27890</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2817" allpagenumbers="2817 2818" vetnummer="2060708630" code="0607tkkvr1326" lopendefooter="Tweede Kamer, vergaderjaar 2006–2007, Aanhangsel" filenaam="KVR27890" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1326" onderwerp="" indiendatum="2007-03-5">
         <vrager partij="CDA" oorsprong="parlement">Mastwijk</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="25 april 2007), zie ook Aanhangsel Handelingen nr. 1107, vergaderjaar 2006–2007">
         <antwoorder functie="staatssecretaris" ministerie="Verkeer en Waterstaat">Huizinga-Heringa</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het krantenartikel «Taxi wordt goedkoper»? <voetnoot nummer="1"/>
      </vraag>
      <vraag nummer="2">Hoe beoordeelt u de constatering dat het wegvallen van het wachttarief in de praktijk tot problemen leidt, bijvoorbeeld bij het in rekening brengen van de wachttijd vóór aanvang van een rit, ook in relatie tot het innen, kwiteren, registreren en verantwoorden aan de Belastingdienst van deze bedragen? </vraag>
      <vraag nummer="3">Deelt u de vrees dat de gesignaleerde situaties – nog los van de financiële aspecten – zouden kunnen leiden tot onduidelijkheid, ongenoegen en agressie, bijvoorbeeld in gevallen dat een taxi wordt ingeroepen na bezoek aan een ziekenhuis, schouwburg of café, waarbij de passagier niet op de afgesproken tijd bij de taxi kan aankomen of aankomt? </vraag>
      <vraag nummer="4">Hoe verhoudt zich het bovenstaande tot de ministeriële regeling tot invoering van de nieuwe tariefstructuur, waarin wordt geconstateerd dat de wachttijd buiten het bereik van artikel 1 valt, wat betekent dat hier in de praktijk afspraken over gemaakt kunnen worden tussen de vervoerder en consument? </vraag>
      <vraag nummer="5">Deelt u de mening dat het begrip «wachttijd», respectievelijk het inbouwen van deze onmiskenbare kostensoort binnen het taxivervoer in de nieuwe tariefstructuur, onvoldoende duidelijk is vormgegeven in de huidige wet- en regelgeving? Kunt u uw antwoord toelichten? Zo ja, bent u dan bereid de inwerkingtreding van de nieuwe tariefstructuur op te schorten tot het moment dat voor de gesignaleerde problemen in overleg met de sector een oplossing is gevonden? Zo neen, waarom niet en wat is dan uw mening? </vraag>
      <noten afkomstig="vraag">
         <noot nummer="1" datum="2007-01-19" bron="Algemeen Dagblad" titel="Taxi wordt goedkoper">Algemeen Dagblad, 19 januari 2007: «Taxi wordt goedkoper»</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De invoering van een vereenvoudigde transparante tariefstructuur voor de straattaxi heeft tot doel de consument in staat te stellen om voorafgaand aan de taxirit een betrouwbare inschatting te maken van de te verwachten ritprijs. De vereenvoudiging van de tariefstructuur ligt in het laten vervallen van de wachttijdcomponent, een onvoorspelbare factor in de opbouw van de ritprijs. Ten aanzien van het begrip «wachttijd» en het in rekening brengen van deze tijd is het van belang het volgende onderscheid te maken. Enerzijds kan dit betrekking hebben op de wachttijdcomponent uit de huidige tariefstructuur die wordt «ingeschakeld» als de taxi stil staat (bijvoorbeeld als gevolg van congestie) of onder de zogenaamde omschakelsnelheid rijdt. Deze tijdcomponent komt in de nieuwe tariefstructuur te vervallen. In de nieuwe tariefstructuur zijn de eerste 2 kilometers van de taxirit in het instaptarief inbegrepen. Ondernemers dienen de huidige wachttijdcomponent te versleutelen in hun tarieven op basis van de twee componenten van de nieuwe tariefstructuur. Daarnaast hebben zij de keuze vaste tarieven te hanteren voor vaste trajecten (bijvoorbeeld van/naar Schiphol), binnen zones (zoals dat bijvoorbeeld nu ook gebeurt in Rotterdam en Utrecht) of als zitplaatstarief. Anderzijds kan de wachttijd betrekking hebben op het, op verzoek van de klant, beschikbaar houden van de auto voorafgaand aan de taxirit of op enig moment tijdens de rit. Onder de nieuwe tariefstructuur heeft de ondernemer de mogelijkheid voor het wachten op de klant een tarief in rekening te brengen, tijdens bezoek aan een ziekenhuis, schouwburg of café. Ondernemers kunnen hiervoor een apart tarief in rekening brengen, mits dit tarief vooraf duidelijk aan de klant is kenbaar gemaakt en met de klant overeen is gekomen. Gelet op het voorgaande zijn er voor ondernemers dus verschillende mogelijkheden om hun wachttijd ook in de nieuwe tariefstructuur in rekening te brengen. Ook voor de consument verwacht ik geen problemen. Het tarief dat in rekening kan worden gebracht voor het wachten dient voorafgaand aan de taxirit met de klant te zijn overeengekomen. Te allen tijde geldt dat de aangeboden tarieven voldoende duidelijk aan de klant kenbaar moeten worden gemaakt. Mede op verzoek van uw Kamer is vastgelegd dat de tarieven van een afstand van 5 meter leesbaar moeten zijn. De modeltariefkaart is hiertoe, mede naar aanleiding van dit verzoek van uw Kamer, aangepast. Ook onder de nieuwe transparante tariefstructuur hebben taxiondernemers de verplichting een deugdelijke administratie te voeren voor verantwoording aan de Belastingdienst over hun inkomsten. Zo blijft de verplichting bestaan voor verantwoording van het verrichtte taxivervoer via de dagrittenstaat en de werkmap. Dit betreft dus ook de eventuele inkomsten die zijn verkregen op basis van het tarief dat voor een overeengekomen wachtperiode aan de klant in rekening is gebracht. Hierin treedt geen verandering op. </antwoord>
      <antwoord nummer="3">Nee, die vrees deel ik niet. Zoals ook blijkt uit de beantwoording van vraag 2 moet onderscheid gemaakt worden in twee soorten «wachttarief». Als de klant niet op de afgesproken tijd bij de taxi aankomt of kan aankomen kan de ondernemer hiervoor een apart tarief in rekening brengen, mits dit (omwille van de klantgerichtheid) vooraf aan de klant kenbaar is gemaakt en overeengekomen. Omdat de verplichting voor het hanteren van de transparante tariefstructuur is toegesneden op taxivervoer, valt het beschikbaar houden van de auto voorafgaand aan de taxirit of op enig moment tijdens de rit, zonder dat dit wachten deel uitmaakt van het personenvervoer als zodanig, buiten het bereik van deze regelgeving. Het in genoemde situaties in rekening te brengen tarief dient vooraf wel voldoende duidelijk aan de klant kenbaar te zijn gemaakt en met de klant zijn overeengekomen. Dit vormt ook onderdeel van een voorlichtingscampagne richting de consument die ik in de aanloop naar de invoering per 1 juli 2007 wil voeren. </antwoord>
      <antwoord nummer="4">De individuele taxiondernemer behoudt de vrijheid om meerdere nieuwe tarieven te bepalen, waarbij de wachttijdcomponent is versleuteld in de overige twee componenten van de transparante tariefstructuur. Tarieven die vervoerders in rekening willen brengen voor diensten, anders dan het vervoeren van personen in de beperkte betekenis van de Wet personenvervoer 2000, vallen buiten de reikwijdte van de regeling. Deze zogenaamde «toeslagen» worden aan de passagier in rekening gebracht voor extra diensten. Men kan hierbij denken aan een bedrag voor het dragen van koffers of een andere vorm van extra service of een vooraf overeengekomen wachtperiode. Vervoerders hebben de vrijheid voor dergelijke situaties zelf een tarief te bepalen en dienen dat tevoren aan de klant te melden. Afspraken die vervoerders en consumenten over dit soort tarieven maken, vallen onder het algemene regime van het Burgerlijk Wetboek en de Algemene voorwaarden voor taxivervoer. </antwoord>
      <antwoord nummer="5">Die mening deel ik niet. Voor een nadere toelichting verwijs ik u naar mijn beantwoording van vraag 2. Gelet op het voorgaande zie ik geen aanleiding om de inwerkingtreding van de nieuwe tariefstructuur (1 juli 2007) op te schorten. Dit verzoek is tevens inzet geweest van een kort geding dat de Rotterdamse Taxi Centrale (RTC) tegen de Staat der Nederlanden had aangespannen. Recentelijk, op, 27 maart 2007, heeft de voorzieningenrechter in Den Haag dit verzoek afgewezen. De invoering van de nieuwe transparante tariefstructuur op 1 juli 2007 blijft daarmee van kracht. De nieuwe tariefstructuur is het resultaat geweest van een besluitvormingsproces waarin zorgvuldige belangenafweging heeft plaatsgevonden. Daarbij zijn zowel de belangen van de consument als die van de taxibranche afgewogen. De periode tot het eind van de getroffen overgangstermijn (1 juli 2007) is mijns inziens voldoende om taxiondernemers in staat te stellen zich voor te bereiden op de nieuwe situatie; om hun nieuwe tariefstelling te bepalen en in te (laten) voeren in de taxameters. De fabrikanten van taxameters in Nederland hebben allen aangegeven hun medewerking te verlenen aan de invoering van de transparante tariefstructuur; zij hebben nu reeds voldoende capaciteit en middelen beschikbaar om in de periode tot 1 juli 2007 alle taxameters aan te passen aan de nieuwe tariefstructuur. Het ministerie stelt voor deze noodzakelijke aanpassing van de taxameters een subsidie ter beschikking; de aanpassing van de taxameters kan dus voor de individuele ondernemers kosteloos. Zoals door mijn voorgangster aan uw Kamer is toegezegd vindt 1 jaar na inwerkingtreding van de nieuwe tariefstructuur een evaluatie plaats. </antwoord>
      <noten afkomstig="antwoord"/>
   </antwoorden>
</kvr>
