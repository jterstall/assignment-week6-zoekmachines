<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Smits (PvdA) aan de staatssecretaris van Sociale Zaken en Werkgelegenheid, dhr. Hoogervorst, over KLM en de WAO-uitkering. (Ingezonden 31 januari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15120
</item>
         <item attribuut="Inhoud">Vragen naar aanleiding van een bericht in De Volkskrant van 30 januari 2002 dat KLM zieke werknemers na 2 maanden vraagt een machtiging te verstrekken opdat voor hen een WAO-uitkering kan worden gevraagd onder de waarschuwing dat de uitkering gevaar loopt indien zij dit niet tijdig doen. Is deze handelswijze in overeenstemming met het regeringsbeleid dat bedrijven aanspoort tot vroegtijdige interventie in het eerste ziektejaar?</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ)) Verkeer, vervoer en waterstaat (Luchtvaart)</item>
         <item attribuut="Trefwoorden">Luchtvaart WAO</item>
         <item attribuut="Vindplaats">Kamervragen met antwoord 2001-2002, nr. 668, Tweede Kamer</item>
         <item attribuut="Vraagnr_bij_indiening">2010205330</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Smits</persoon>
         </item>
         <item attribuut="Datum_reaktie">2002-02-21</item>
         <item attribuut="Datum_indiening">2002-01-31</item>
         <item attribuut="Document-id">KVR15120</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1403" allpagenumbers="1403 1404" vetnummer="2010205330" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15120" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="668" onderwerp="" indiendatum="2002-01-31">
         <vrager partij="PvdA" oorsprong="parlement">Smits</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="2002-02-21">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht dat KLM zieke werknemers na twee maanden vraagt een machtiging te verstrekken opdat voor hen een WAO-uitkering kan worden gevraagd onder de waarschuwing dat de uitkering gevaar loopt indien zij dit niet tijdig doen? <voetnoot nummer="1"/>
      </vraag>
      <vraag nummer="2">Acht u zo’n handelswijze in overeenstemming met het regeringsbeleid dat bedrijven aanspoort tot vroegtijdige interventie in het eerste ziektejaar, welke interventie zoveel mogelijk gericht is op het bevorderen van herstel en aanbieden van passend werk aan zieke werknemers? </vraag>
      <vraag nummer="3">Zijn het ziekteverzuim en de WAO-instroom bij het bedrijf boven of onder het landelijk gemiddelde en boven of onder het gemiddelde in de vervoerssector? </vraag>
      <vraag nummer="4">Betaalt KLM een bovengemiddelde Pemba-premie of is het bedrijf eigen risicodrager? </vraag>
      <vraag nummer="5">Bent u bereid het Uitvoeringsinstituut Werknemersverzekeringen (UWV) de instructie te geven het komende jaar bij alle WAO-aanvragen door werknemers die werken bij KLM een aparte toets uit te voeren, waarmee expliciet wordt vastgesteld en vastgelegd of het bedrijf tijdens het eerste ziektejaar de betreffende werknemer aangepast passend werk heeft aangeboden alvorens de medische keuring wordt uitgevoerd? </vraag>
      <noten afkomstig="vraag">
         <noot nummer="1" datum="2002-01-30" bron="De Volkskrant">De Volkskrant, 30 januari 2002</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Nee, een dergelijke handelwijze acht ik niet in overeenstemming met het regeringsbeleid. In het regeringsbeleid staat het belang van reïntegratie in het eerste ziektejaar centraal. In de met ingang van 1 april 2002 in werking tredende Wet verbetering poortwachter wordt overeenkomstig het huidige beleid nog nadrukkelijker geregeld dat zowel de werkgever als de zieke werknemer alles in het werk moeten stellen om te komen tot werkhervatting. Indien de KLM er niet voor gekozen heeft om al in 2002 verantwoordelijk te worden voor de reïntegratie van werknemers bij een andere werkgever is de verantwoordelijkheidsverdeling met ingang van 1 januari 2002 niet gewijzigd. De werkgever is verantwoordelijk voor de reïntegratie binnen de eigen onderneming. Indien reïntegratie binnen de eigen onderneming niet mogelijk is en de werkgever niet gekozen heeft voor het zelf dragen van verantwoordelijkheid voor reïntegratie bij een andere werkgever, is het UWV in het jaar 2002 voor dit laatste verantwoordelijk. </antwoord>
      <antwoord nummer="3 en 4">De Afdeling bestuursrechtspraak van de Raad van State heeft in hoger beroep tegen een uitspraak van de arrondissementsrechtbank te Amsterdam op 6 februari 2002 een uitspraak gedaan over het verstrekken van instroomgegevens WAO van individuele bedrijven. De Afdeling heeft geoordeeld dat de OSV 1997 niet voorziet in een uitputtende regeling inzake openbaarmaking en geheimhouding van stukken zodat het verzoek om informatieverstrekking dient te worden getoetst aan de WOB. In het kader van de WOB mocht het Lisv naar het oordeel van de Afdeling weigeren de namen van 2586 bedrijven te verstrekken met het daarbij behorende aantal werknemers dat van ieder van die bedrijven in het jaar 2000 in de WAO is terechtgekomen, alsmede het arbeidsongeschiktheidsrisico bij deze bedrijven. De Afdeling was van oordeel dat het Lisv zich in redelijkheid op het standpunt heeft kunnen stellen dat het algemeen belang van openbaarmaking van de gevraagde informatie niet opweegt tegen het belang van het voorkomen van onevenredige benadeling van de betrokken bedrijven. De Afdeling overweegt daarbij: «Het gaat immers om interne gegevens van individuele bedrijven over het ziekteverzuim van hun werknemers, welke gegevens naar het Lisv ter zitting in hoger beroep heeft benadrukt, niet nader zijn geanalyseerd in het kader van voorbereiding of formulering van beleid. Gelet op het gevoelige karakter van deze informatie is niet onaannemelijk dat het vrijgeven ervan tot onevenredige schade voor één of meer van de betrokken bedrijven zou kunnen leiden.» Mede gezien deze rechterlijke uitspraak ben ik van mening dat cijfers over ziekteverzuim en WAO-instroom niet per bedrijf openbaar gemaakt behoren te worden indien daarvoor geen wettelijke regeling tot stand is gebracht waarin het belang van openbaarmaking van gegevens zorgvuldig is afgewogen tegen belangen van individuele bedrijven. In het voorstel van Wet instroomcijfers WAO, dat op 6 december 2001 bij de Tweede Kamer der Staten-Generaal is ingediend, wordt een dergelijke regeling voorgesteld. In dit wetsvoorstel en de daarop te baseren ministeriële regeling wordt bepaald welke instroomgegevens van welke categorieën van werkgevers openbaar gemaakt zouden moeten worden en op welke wijze die gegevens openbaar gemaakt zouden moeten worden. Aan die bepaling ligt de in de memorie van toelichting bij het wetsvoorstel weergegeven belangenafweging ten grondslag. In de memorie van toelichting bij genoemd wetsvoorstel wordt opgemerkt dat het legaliteitsbeginsel noopt tot een wettelijke basis om openbaarmaking van WAO-gegevens op werkgeversniveau mogelijk te maken. Zolang die wettelijke basis niet tot stand is gebracht, verzet dit beginsel zich tegen beantwoording van de vragen 3 en 4. </antwoord>
      <antwoord nummer="5">In de huidige wettelijke regeling is de werkgever verplicht om na 13 weken verzuim een in overleg met de werknemer opgesteld reïntegratieplan aan het Uitvoeringsinstituut werknemersverzekeringen (UWV) te overleggen, ten behoeve van de herintreding van de werknemer in het arbeidsproces. Indien de werkgever deze verplichting zonder deugdelijke grond niet of niet behoorlijk is nagekomen of weigert daaraan mee te werken, legt het UWV een boete op. Deze verplichting komt met invoering van de Wet verbetering poortwachter te vervallen. De werkgever is vanaf 1 april 2002 (datum invoering Wet verbetering poortwachter) verplicht om in overeenstemming met zijn werknemer een plan van aanpak van de reïntegratie op te stellen. Vervolgens dient hij aantekening te houden van het verloop van de arbeidsongeschiktheid en de reïntegratie van zijn werknemer en dient hij een reïntegratieverslag op te stellen en een afschrift daarvan aan de werknemer te verstrekken. Indien bij de behandeling van de WAO-aanvraag blijkt dat de werkgever zijn verplichtingen met betrekking tot reïntegratie niet heeft nageleefd of blijkt dat de werkgever overigens onvoldoende reïntegratie-inspanningen heeft verricht, verlengt het UWV de loonbetalingsplicht van de werkgever na afloop van het eerste jaar van ziekte met een tijdvak van ten hoogste 52 weken. Dit tijdvak wordt afgestemd op de aard en ernst van het verzuim, alsmede op de periode die nodig wordt geacht om alsnog de werkgever voldoende reïntegratie-inspanningen te laten verrichten. Een aparte toets van het UWV of KLM tijdens het eerste ziektejaar passend werk heeft aangeboden kan thans niet worden gevolgd door verlenging van de loondoorbetalingsperiode, omdat de Wet verbetering poortwachter nog niet in werking is getreden. De medische keuring kan niet worden uitgesteld omdat de loondoorbetalingsplicht na het eerste ziektejaar eindigt en een besluit omtrent het recht op WAO-uitkering moet worden genomen. Vanaf 1 april 2002 is voornoemde toets niet nodig. Het UWV is daartoe dan immers al wettelijk verplicht. Gezien het vorenstaande bestaat er geen aanleiding een instructie aan het UWV te geven. </antwoord>
      <noten afkomstig="antwoord"/>
   </antwoorden>
</kvr>
