<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Sociale Zaken en Werkgelegenheid, dhr. Hoogervorst, over kankerverwekkende stof in beton. (Ingezonden 16 maart 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9180
</item>
         <item attribuut="Inhoud">Aanvullende vragen over maatregelen ter bescherming van werknemers in de betonindustrie tegen blootstelling aan betonstof ('respirabel kwarts').</item>
         <item attribuut="Rubriek">Arbeid (Arbeidsbescherming) Milieu (Gevaarlijke stoffen)</item>
         <item attribuut="Trefwoorden">Arbeidsbescherming Gevaarlijke stoffen</item>
         <item attribuut="Vindplaats">Kamervragen met antwoord 1998-1999, nr. 1202, Tweede Kamer</item>
         <item attribuut="Vraagnr_bij_indiening">2989909520</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">1999-03-16</item>
         <item attribuut="Datum_indiening">1999-03-16</item>
         <item attribuut="Document-id">KVR9180</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2365" allpagenumbers="2365 2366" vetnummer="2989909520" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9180" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1202" onderwerp="" indiendatum="1999-03-16">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="1999-03-16">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich uw antwoord op de vragen over de risico’s van kankerverwekkend stof in de betonindustrie? <voetnoot nummer="1"/>
      </vraag>
      <vraag nummer="2" voetnoot="2">Is het u bekend dat eerst onlangs werkgevers in de betonindustrie de vakbonden hebben benaderd om te komen tot maatregelen ter bestrijding van deze ernstige risico’s waaraan dagelijks duizenden werknemers worden blootgesteld? <voetnoot nummer="2"/>
      </vraag>
      <vraag nummer="3">Vindt u het gelet op de ernst van de situatie verantwoord te wachten totdat het thans gestarte overleg tussen werkgevers en werknemers tot resultaten heeft geleid? </vraag>
      <vraag nummer="4">Verdient het niet de voorkeur dat de overheid thans het voortouw neemt en dat de overheid met behulp van de Arbeidsinspectie nu reeds een aantal maatregelen oplegt waardoor én aan de MAC-waarden wordt voldaan én de risico’s voor de werknemers tot het minimum worden teruggebracht? </vraag>
      <vraag nummer="5">Moet niet met name bij voorrang gewerkt worden aan het tot stand komen van een meetprotocol? Zo neen, waarom niet? </vraag>
      <vraag nummer="6">Loopt de staat niet het risico aansprakelijk te worden gesteld voor nalatigheid op dit punt nu de risico’s van blootstelling aan betonstof reeds lang bekend zijn en het op de weg van de overheid ligt die risico’s te bestrijden door het stellen van voorschriften? </vraag>
      <noten afkomstig="vraag">
         <noot nummer="1" documenttype="Kamervragen">Aanhangsel Handelingen, nrs. 511 en 654, Vergaderjaar 1998-1999.</noot>
         <noot nummer="2" datum="1999-03-11" bron="De Volkskrant, 11 maart jl., Trouw">De Volkskrant, 11 maart jl., Trouw, 11 maart 1999</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Van Gent, ingezonden 16 maart 1999. </toelichting>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3 en 4">De inspanningen van mijn ministerie voor betere werkomstandigheden in de betonwarenindustrie hangen niet af van het overleg tussen de sociale partners. Zoals blijkt uit de onder vraag 1 bedoelde eerdere antwoorden op vragen uit uw Kamer over deze kwestie, heeft de Arbeidsinspectie tijdens een in 1997 en 1998 uitgevoerd inspectieproject in de betonwarenindustrie geconstateerd dat een systematische aanpak gebaseerd op een deugdelijke inventarisatie en evaluatie van arbeidshygiënische risico’s zoals kwartsstof ontbrak. In vervolginspecties, die zoals eerder gemeld in 2000 zullen plaatsvinden, zullen de afspraken die met bedrijven zijn gemaakt worden gecontroleerd en zullen waar nodig aanvullende concrete maatregelen ter terugdringing van de stofblootstelling worden geëist. De tijd tot 2000 is nodig om vast te stellen welke beheersmaatregelen als adequaat en als haalbaar voor de sector kunnen worden beschouwd. Een belangrijke verantwoordelijkheid daarvoor ligt bij de sector zelf. Zoals genoemd in de beantwoording van de eerdere vragen, is de Arbeidsinspectie naar aanleiding van de inspectieresultaten met sociale partners van de sector in overleg om tot structurele verbetering van de blootstellingssituatie te komen. Belangrijk onderdeel van dit overleg is het stimuleren van zelfwerkzaamheid door de sector. Aan de betrokken brancheorganisaties is gevraagd op korte termijn een aanpak van het stofprobleem op te stellen en te inventariseren welke haalbare beheersmaatregelen op korte dan wel op langere termijn getroffen kunnen worden om te voldoen aan de wettelijke grenswaarde voor kwartstof. Afzonderlijke bedrijven kunnen deze sector-eigen beschrijving van de stand van de techniek gebruiken voor een praktische aanpak van het stofprobleem bij de bron, zodat ze niet ieder voor zich een uitgebreid meetprogramma uit hoeven te voeren. Afhankelijk van de uitkomst en inhoud van deze sectorgewijze aanpak zal ik mij beraden over eigen initiatieven tot vaststelling van technische beheersmaatregelen die aan de sector zullen worden opgelegd. Tussentijds zal, daar waar andere collectieve beschermingsmaatregelen nog niet zijn doorgevoerd zoals omkastingen, afzuiginstallaties e.d., de blootstelling effectief teruggedrongen dienen te worden door persoonlijke beschermingsmaatregelen. </antwoord>
      <antwoord nummer="5">De wettelijke voorschriften ten aanzien van de beoordeling van de blootstelling aan stoffen in het kader van de risicoinventarisatie en -evaluatie, biedt voldoende basis voor de blootstellingsbeoordeling in de betonwarenindustrie. Indien de beoordeling van de blootstelling plaatsvindt door middel van metingen dient een voor dat doel geschikte, genormaliseerde methode te worden gehanteerd. Deze is voorhanden voor het vaststellen van de blootstelling aan gevaarlijke stoffen in het algemeen. De toetsing van het beoordelingsresultaat aan de wettelijke grenswaarde dient conform NEN-norm 689 plaats te vinden. Indien de blootstelling wordt beoordeeld door middel van een op schrift gestelde kwantitatieve schatting, dient te worden voldaan aan de randvoorwaarden volgens de genoemde norm. Ook de randvoorwaarden van de meetstrategie, in verband met een representatieve beoordeling van de blootstelling van de betreffende werknemers, zijn onderdeel van deze norm. </antwoord>
      <antwoord nummer="6">Neen. De stelling dat aansprakelijkheid van de staat zou kunnen voortvloeien uit het ontbreken van overheidsvoorschriften ter bescherming tegen de gezondheidsrisico’s van kwarts kan ik niet onderschrijven. Immers het Arbeidsomstandighedenbesluit bevat voldoende heldere en concrete wettelijke voorschriften voor een adequate beoordeling en dito bestrijding van schadelijke blootstelling aan een kankerverwekkende stof als kwarts. Het behoort tot de verantwoordelijkheid van het bedrijfsleven zelf om op basis van de heldere wettelijke grenswaarde tot een afdoende aanpak van het stofprobleem te komen. Dat dit nog niet overal in de sector het geval is, is genoegzaam bekend. Daar waar in de bezochte bedrijven een structurele aanpak van het stofprobleem ontbrak, is door de Arbeidsinspectie in het kader van haar eerder genoemd inspectieproject verlangd dat deze alsnog zal worden opgesteld. De daarin vervatte maatregelen dienen gericht te zijn op het voldoen aan de wettelijke normen, bij voorkeur door bronmaatregelen. De realisatie hiervan zal, gezien de stand van de huidige techniek in de bedrijven, enige tijd vergen. In 2000 zullen bedrijven in de sector op deze aanpak worden geïnspecteerd. </antwoord>
      <noten afkomstig="antwoord"/>
   </antwoorden>
</kvr>
