<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de ministers van Volkshuisvesting, Ruimtelijke Ordening en Milieubeheer en van Binnenlandse Zaken en Koninkrijksrelaties over problemen met riolering en afwatering. (Ingezonden 5 september 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16465
</item>
         <item attribuut="Inhoud">Vragen in verband met de verantwoordelijkheid van het waterbeheer (gemeenten, provincies, waterschappen).</item>
         <item attribuut="Rubriek">Ruimtelijke ordening en infrastructuur (Pijpleidingen) Staats- en bestuursrecht (Gemeenten)</item>
         <item attribuut="Trefwoorden">Gemeenten Rioleringen</item>
         <item attribuut="Vindplaats">Kamervragen met antwoord 2002-2003, nr. 164, Tweede Kamer</item>
         <item attribuut="Vraagnr_bij_indiening">2010214970</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2002-10-15</item>
         <item attribuut="Datum_indiening">2002-09-05</item>
         <item attribuut="Document-id">KVR16465</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="343" allpagenumbers="343 344" vetnummer="2010214970" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16465" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="164" onderwerp="" indiendatum="2002-09-5">
         <vrager partij="D66" oorsprong="parlement">Van der Ham</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-10-15">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de minister van Binnenlandse Zaken en Koninkrijksrelaties en de staatssecretaris van Verkeer en Waterstaat</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Kunt u de Kamer inzicht verschaffen in de staat van de rioleringen in de Nederlandse gemeenten? </vraag>
      <vraag nummer="2">Bent u van mening dat gemeenten voldoende ondernemen om verouderde of te kleine rioleringen te vernieuwen of te verbeteren? </vraag>
      <vraag nummer="3">Hoe beoordeelt u de klacht van burgers dat het lastig is om bij wateroverlast, of de preventie daarvan, de aangewezen instantie te vinden daar waterschappen, gemeenten en provincies elkaar vaak de verantwoordelijkheid toeschuiven? </vraag>
      <vraag nummer="4">Acht u het wenselijk om de verantwoordelijkheid voor het waterbeheer in de toekomst bij één instantie onder te brengen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1" voetnoot="1 2">In de rioleringsnotitie van juli 2000 <voetnoot nummer="1"/>is de stand van zaken met betrekking tot het rioleringsbeleid in ons land weergegeven. Op basis van het onderzoeksrapport «Verkenning doelmatigheid uitvoering rioleringsbeleid» is geconstateerd dat er de komende jaren onzekerheden zullen blijven over de benodigde investeringen voor vervanging en renovatie van de riolering. Een mogelijkheid om die onzekerheden te verkleinen, het inzicht in de staat van de riolering te vergroten en onderling te vergelijken, is het uitvoeren van een benchmarking rioleringszorg. In de praktijk wordt inmiddels gewerkt aan een benchmarking rioleringszorg die ook mogelijkheden biedt om het inzicht in de effectiviteit en efficiency van de rioleringstaak door gemeenten te vergroten. Over de stand van zaken en de voortgang met betrekking tot de benchmarking rioleringszorg, heb ik u bij brief 27 augustus 2002 geïnformeerd. <voetnoot nummer="2"/>Hoewel er geen landelijk beeld over de staat van de riolering beschikbaar is, is er wel informatie op gemeentelijk niveau beschikbaar. Iedere gemeente heeft op basis van de Wet milieubeheer de taak een rioleringsplan op te stellen waarbij in de Wet is vastgelegd dat het plan ten minste bevat (1) een overzicht van de aanwezige rioleringsvoorzieningen, (2) een indicatie wanneer die voorzieningen aan vervanging toe zijn en (3) een overzicht van de wijze waarop de voorzieningen worden beheerd. </antwoord>
      <antwoord nummer="2">De verplichting een rioleringsplan op te stellen heeft een belangrijke impuls gegeven aan meer structurele aandacht van gemeenten voor de rioleringszorg en aan de uitvoering van de rioleringstaak. Deze toegenomen aandacht bij gemeenten blijkt ondermeer ook uit het in juni 2002 verschenen VNG-position paper «Gemeente geven water een plaats» over de positie van gemeenten op watergebied. Desondanks zijn er ook signalen dat de uitvoering van de gemeentelijke rioleringsplannen op onderdelen vertraging ondervindt. Om hierover meer duidelijkheid te krijgen, zal ik dan ook nog dit jaar een onderzoek starten naar de voortgang van de uitvoering van het rioleringsbeleid in relatie tot het gemeentelijk rioleringsplan. De resultaten die naar verwachting voorjaar 2003 beschikbaar komen, zullen u worden toegezonden. </antwoord>
      <antwoord nummer="3">De taken en verantwoordelijkheden van de verschillende overheden (provincies, waterschappen, rijk en gemeenten) zijn wettelijk vastgelegd. Dit neemt niet weg dat het voor burgers lastig is om in geval van wateroverlast het juiste loket te vinden. Dat is in belangrijke mate het gevolg van het feit dat de oorzaak van wateroverlast en daarmee de daarvoor verantwoordelijke instantie vaak moeilijk is aan te wijzen. Hetzelfde geldt mutatis mutandis voor de preventie daarvan. Met betrekking tot het stedelijk grondwater bestaan wel onduidelijkheden over taken en verantwoordelijkheden. In de Vierde Nota Waterhuishouding is aangegeven dat de taakverdeling tussen gemeenten en waterschappen ten aanzien van afwatering en ontwatering in de bebouwde kom wordt verduidelijkt in een wijziging van de Wet op de Waterhuishouding. Door het ministerie van Verkeer en Waterstaat is een traject gestart om in 2003 dit wetsvoorstel gereed te hebben. Bij dit wetgevingstraject wordt gebruik gemaakt van adviezen die door de Commissie Integraal Waterbeheer in 2002–2003 worden opgesteld. </antwoord>
      <antwoord nummer="4">In het kabinetsstandpunt «Anders Omgaan met Water, Waterbeleid in de 21ste eeuw» is geconcludeerd dat een discussie over herverkaveling van taken en verantwoordelijkheden vertragend zal werken op de uitvoering van dit standpunt. Vermeende onduidelijkheden kunnen voldoende worden weggenomen door goede afspraken over onderlinge afbakening van verantwoordelijkheden tussen de betrokken overheden. De resultaten van toekomstige discussies over het waterbeheer kunnen natuurlijk aanleiding geven dit punt nader te overwegen. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="19 826" documentnummer="21">Kamerstuk 19 826, nr. 21</noot>
         <noot nummer="2">VROM-02-0807</noot>
      </noten>
   </antwoorden>
</kvr>
