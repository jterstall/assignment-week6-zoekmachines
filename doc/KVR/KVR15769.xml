<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Steenhoven (GroenLinks) aan de ministers van Verkeer en Waterstaat en van Volkshuisvesting, Ruimtelijke Ordening en Milieubeheer over het dumpen van scheepsafval in zee. (Ingezonden 3 mei 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15769
</item>
         <item attribuut="Inhoud">Vragen over de sluiting van de havenontvangstinstallaties (HOI's) van Rotterdam en Amsterdam in relatie met het feit dat momenteel 93% van alle scheepsafvalstoffen in zee wordt gedumpd.</item>
         <item attribuut="Rubriek">Milieu (Afvalverwerking) Milieu (Gevaarlijke stoffen) Milieu (Milieuheffingen) Verkeer, vervoer en waterstaat (Havens)</item>
         <item attribuut="Trefwoorden">Afvalverwerking Gevaarlijke afvalstoffen Havens Milieudelicten</item>
         <item attribuut="Vindplaats">Kamervragen met antwoord 2001-2002, nr. 1238, Tweede Kamer</item>
         <item attribuut="Vraagnr_bij_indiening">2010210010</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">2002-06-07</item>
         <item attribuut="Datum_indiening">2002-05-03</item>
         <item attribuut="Document-id">KVR15769</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2615" allpagenumbers="2615 2616" vetnummer="2010210010" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15769" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1238" onderwerp="" indiendatum="2002-05-3">
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de ministers van Verkeer en Waterstaat en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-06-7">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de sluiting van de havenontvangstinstallaties (HOI’s) van Rotterdam en Amsterdam? <voetnoot nummer="1"/>
      </vraag>
      <vraag nummer="2">Bent u van tevoren geïnformeerd over deze sluiting van de HOI’s? Zo ja, wat is uw reactie geweest? </vraag>
      <vraag nummer="3">Bent u bekend met het feit dat momenteel 93% van alle scheepsafvalstoffen in zee wordt gedumpt? Wat gaat u doen om dit te verminderen? </vraag>
      <vraag nummer="4" voetnoot="2">Wat heeft u ondernomen sinds de presentatie van het Algemene Rekenkamerrapport <voetnoot nummer="2"/>, waarin de ministeries werd aanbevolen te zorgen voor adequate, laagdrempelige afvalinzameling in havens? </vraag>
      <vraag nummer="5" voetnoot="3">Wanneer denkt u eindelijk te komen met de implementatie van de Europese richtlijn <voetnoot nummer="3"/>, om de financiering van de afvalinzameling via de havengelden te regelen? </vraag>
      <vraag nummer="6">Bent u bereid om, totdat de implementatie van deze richtlijn door u geregeld is, zorg te dragen voor het in stand houden van HOI’s in Rotterdam en Amsterdam, desnoods middel financiële steun? </vraag>
      <noten afkomstig="vraag">
         <noot nummer="1" datum="2002-04-26" bron="Parool van">Parool van, 26 april 2002</noot>
         <noot nummer="2" datum="2002-10-16" bron="Milieuvervuiling door zeeschepen">Milieuvervuiling door zeeschepen, 16 oktober 2002</noot>
         <noot nummer="3">Richtlijn 2000/59 betreffende havenontvangstvoorzieningen</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Al langere tijd is, onder andere als gevolg van overcapaciteit, sprake van problemen rondom de Rotterdamse afvalverwerkingsbedrijven Afvalverwerking Rijnmond (AVR) en SITA. De laatste jaren is de rentabiliteit van die activiteiten afgenomen. Beide bedrijven zeggen verliezen te lijden op de inzameling en verwerking van scheepsafval. Zij schrijven dit toe aan het dalende volume aan scheepsafval dat wordt afgegeven in de Rotterdamse haven. Het Gemeentelijk Havenbedrijf Rotterdam (GHR) heeft in overleg met beide bedrijven gezocht naar een oplossing voor de huidige situatie. Overeengekomen is de verwerkingscapaciteit terug te brengen door de scheepsafvalverwerker SITA te sluiten. De bestaande capaciteit van AVR is voldoende om ook in de toekomst afvalstoffen afkomstig van de scheepvaart te verwerken. Het GHR heeft de ministeries van Volkshuisvesting, Ruimtelijke Ordening en Milieubeheer en van Verkeer en Waterstaat op de hoogte gehouden van de voortgang van de besprekingen met beide verwerkers. Voorafgaand aan de sluiting van de Amsterdamse vestiging van AVR heeft, in tegenstelling tot de ontwikkelingen in Rotterdam, geen overleg plaatsgevonden met de ministeries van VROM of V&amp;W. Wel merk ik hierbij op dat AVR reeds enkele jaren geleden, na overname van het in Amsterdam opererende verwerkingsbedrijf RCM, de verwerking van het in Amsterdam ingezamelde scheepsafval grotendeels heeft verplaatst naar de vestiging in Rotterdam. </antwoord>
      <antwoord nummer="3">Neen, het feit dat 93% van de scheepsafvalstoffen in zee zou worden gedumpt is mij niet bekend. Wel is het mij bekend dat door de jaren heen ongeveer 6% van de zeeschepen die Nederlandse havens aandoen, afvalstoffen afgeeft. Dit percentage komt overeen met de afgiftes in de havens van de ons omringende landen. Hieruit mag niet de conclusie worden getrokken dat 94% van de scheepvaart het afval op zee zou lozen. Schepen beschikken over opslagcapaciteit om het afval dat tijdens de scheepsreis ontstaat, voor een langere periode aan boord te bewaren. Daarnaast zijn veel schepen uitgerust met installaties waarin het afval aan boord kan worden verbrand en installaties die het volume van de vaste afvalstoffen verkleinen. Tenslotte is het de schepen op basis van het MARPOL-verdrag toegestaan om tijdens de vaart bepaalde afvalstoffen onder strikte condities te lozen. De kapitein van een schip kan derhalve in belangrijke mate zelf bepalen, b.v. om redenen van efficiency, in welke haven tot afgifte van de afvalstoffen zal worden overgegaan, Ik voeg hier nog aan toe dat uit verschillende studies naar voren komt dat onder het komende regime van de Europese richtlijn havenontvangstvoorzieningen naar schatting twee tot drie maal zoveel schepen, vergeleken met de huidige 6%, gebruik zullen maken van deze faciliteiten. Implementatie van de Europese richtlijn havenontvangstvoorzieningen voor scheepsafval en ladingresiduen heeft als doel de verontreiniging van het mariene milieu door (illegale) lozingen afkomstig van schepen tegen te gaan. De richtlijn bevat een samenstel van instrumenten om dat doel te bereiken (zie vraag 4). </antwoord>
      <antwoord nummer="4">Implementatie van de richtlijn, met de introductie van een afgifteplicht voor scheepsafvalstoffen die tijdens de bedrijfsvoering van het schip vrijkomen, een bijdrageplicht volgens de methode van indirecte financiering en een meldplicht, zorgt voor een laagdrempelige afvalinzameling. Bovendien moeten alle zeehavens om de afvalinzameling goed en efficiënt te laten verlopen beschikken over een afvalontvangst- en afvalverwerkingsplan. In dit plan beschrijft de havenautoriteit na overleg met de betrokken partijen (scheepvaart en inzamelaars) de organisatie en infrastructuur van adequate en laagdrempelige inzamelvoorzieningen in de haven. Essentieel onderdeel van de implementatie van de richtlijn is een adequate handhaving. Tenminste 25% van de schepen wordt gecontroleerd. De verantwoordelijkheid met betrekking tot de handhaving en controle op de naleving van de richtlijn ligt bij de Inspectie Verkeer en Waterstaat (IVW). Mede naar aanleiding van het rapport van de Algemene Rekenkamer stelt de IVW een handhavingsplan op waarin wordt aangegeven op welke wijze invulling wordt gegeven aan de controle op de naleving van de richtlijn. Voorts zijn afspraken gemaakt met de havenautoriteiten over het elektronisch melden van de hoeveelheden afval aan boord en het voornemen tot afgifte. Uitwisseling van deze gegevens tussen de autoriteiten in de havens van de lidstaten maakt een internationale aanpak mogelijk van eventuele overtreders van de lozingsvoorschriften. De EC realiseert deze (elektronische) uitwisseling als onderdeel van het SafeSeaNet project. Realisatie hiervan is ruim na 1 januari 2003. </antwoord>
      <antwoord nummer="5">De richtlijn havenontvangstvoorzieningen vereist een gecompliceerde wijziging van de Wet voorkoming verontreiniging door schepen (WVVS), alsmede de vaststelling van een algemene maatregel van bestuur op grond van die wet. Met name de ingewikkelde financieringsarrangementen die nodig zijn om de richtlijn uit te voeren vormen een belemmering voor een snelle invoering. De implementatietermijn voor de richtlijn havenontvangstvoorzieningen verstrijkt op 28 december 2002. Nog deze maand zal het voorstel van wet ter consultatie aan de sector worden toegezonden. Het verdere wetgevingstraject impliceert dat de implementatie van de richtlijn in de WVVS wordt voorzien per 1 september 2003. Los van de wetswijziging werken het Ministerie van Verkeer en Waterstaat en de havens samen aan de totstandkoming van afvalontvangst- en afvalverwerkingsplannen per 1 januari 2003. </antwoord>
      <antwoord nummer="6">Ik zie geen aanleiding om financiële middelen ter beschikking te stellen aan deze bedrijven, omdat er thans niet langer sprake is van overcapaciteit. Verder merk ik op dat steunverlening in strijd zou zijn met de richtlijn: deze stelt vast dat de kosten voor inzameling en verwerking moeten worden opgebracht door de scheepvaart zelf. Het beginsel «de vervuiler betaalt» geldt ook voor andere sectoren in onze maatschappij en steunverlening in de sector zeescheepvaart zou grote precedentwerking naar andere sectoren kunnen hebben. Dit mede omdat het Kabinet medio 2001 besloten heeft de steunverlening aan de binnenvaart voor het inzamelen en verwerken van afval uit de binnenvaart binnen 5 jaar af te bouwen. Tot slot merk ik op dat de Kamer in 1998 heeft ingestemd met de conclusies van het Kabinet naar aanleiding van het rapport van de commissie Havenontvangstinstallaties: «Hol’s: zaken doen en laten». Een van de conclusies is dat de inzameling en verwerking van afvalstoffen uit de zeescheepvaart geen onderdeel zijn van de nutsfunctie en er geen reden is de activiteit in overheidshanden te brengen. In de op 3 mei jl. aan u toegezonden nota van aanpassing Landelijk Afvalbeheer Plan (LAP) worden havenontvangstvoorzieningen dan ook niet als nutsfunctie aangemerkt. </antwoord>
      <noten afkomstig="antwoord"/>
   </antwoorden>
</kvr>
