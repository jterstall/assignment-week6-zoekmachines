<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) over een rapportage van de Helpdesk Gezondheid, Werk en Verzekeringen. (Ingezonden 26 mei 1998); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7274
</item>
         <item attribuut="Inhoud">Vragen over de resultaten van de Helpdesk-rapportage januari 1997-januari 1998 inzake problemen bij de arbeidsongeschiktheidsbeoordeling, bij het vinden van werk en het afsluiten van verzekeringen door WAO-gerechtigden, risicoselectie door werkgevers i.v.m. privatisering van de Ziektewet.</item>
         <item attribuut="Rubriek">Inkomen en rechtspositie (Ontslagen) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Arbeidsongeschiktheid Ontslagen Ziektewet</item>
         <item attribuut="Vindplaats">Kamervragen met antwoord 1997-1998, nr. 1361, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">1998-06-15</item>
         <item attribuut="Datum_indiening">1998-05-26</item>
         <item attribuut="Document-id">KVR7274</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2783" allpagenumbers="2783 2784" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7274" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1361" onderwerp="" indiendatum="1998-05-26">
         <vrager partij="SP" oorsprong="parlement">De Wit</vrager>
         <vraagt-aan/>
      </vraagdata>
      <antwoorddata antwoorddatum="1998-06-15">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de Helpdesk-rapportage januari 1997 – januari 1998 over de telefonische vragen en klachten over het afsluiten van verzekeringen en het verkrijgen van en/of behouden van werk? <voetnoot nummer="1"/>
      </vraag>
      <vraag nummer="2">Welke conclusies verbindt u aan de navolgende klachten uit deze rapportage: A. wat betreft de WAO: – dat 27% van de WAO’ers die worden herkeurd of herbeoordeeld het met de uitslag niet eens zijn; – dat 5% vindt dat te weinig rekening wordt gehouden met de medische beperkingen; – dat 5% vindt dat gezondheidsklachten worden ontkend; – dat 51% van al deze klachten betrekking heeft op de uitvoeringsinstellingen? B. wat betreft behoud van werk: – dat 27% van de werknemers als resultaat van een conflict om behoud van werk aangeeft dat zij zijn ontslagen, dat hun contract niet is verlengd, of dat zij een oneigenlijk aanbod voor ontslag hebben gekregen; – dat het merendeel van al deze werknemers als oorzaak ziet hun lichamelijke of psychische gezondheid? C. wat betreft verzekeringsaanvragen: – dat 36% van de aanvragers geweigerd wordt voor een van de in het rapport genoemde verzekeringen? </vraag>
      <vraag nummer="3">Wat vindt u van de bevinding in het rapport dat 46% van degenen die klagen over «behoud van werk» negatieve ervaringen hebben met de arbo-/bedrijfsarts? Zijn deze klachten geen bevestiging van wat uit eerdere onderzoeken omtrent het functioneren van de arbo-/bedrijfsartsen bekend is geworden (o.a. TNO/NIA)? </vraag>
      <vraag nummer="4">Deelt u de indruk van het Breed Platform Verzekerden &amp; Werk dat de vragen en klachten over ontslag worden veroorzaakt door de privatisering van de Ziektewet? Is er volgens u sprake van een toename van de klachten (over ontslag tijdens of vanwege ziekte) in vergelijking met de resultaten van het laatste ZARA-pannelonderzoek? </vraag>
      <vraag nummer="5">Bent u het eens met het Breed Platform dat de overheid zich bij privatisering van een sociale zekerheidswet dient te realiseren dat niet iedereen in staat is zich te verzekeren, en dat juist de mensen die de bescherming van de overheid nodig hebben de dupe worden van het privatiseringsbeleid? Zo ja, welke consequenties verbindt u hieraan voor een nog verdergaande privatisering van de (uitvoering) van de sociale zekerheid, zoals door u bepleit? Zo neen, om welke reden niet? </vraag>
      <noten afkomstig="vraag">
         <noot nummer="1">Helpdesk Gezondheid, Werk en Verzekeringen, april 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2" voetnoot="1 2">Bovengenoemde percentages geven aan hoeveel van de personen die de Helpdesk hebben gebeld voor advies of informatie, vervolgens een klacht hebben ingediend. Deze cijfers geven echter geen inzicht in de mate waarin bepaalde klachten voorkomen onder het totaal aantal personen die jaarlijks worden ge(her)keurd, een arbeidsconflict met hun werkgever hebben, dan wel een verzekering hebben aangevraagd. Aan deze niet representatieve cijfers kan ik dan ook geen algemene conclusies verbinden. Desondanks vind ik het bijzonder nuttig van dit soort klachten op de hoogte te zijn. Het is een belangrijk signaal dat een en ander in de praktijk nog niet optimaal is geregeld. Duidelijk is dat de voorlichting en informatievoorziening op bovengenoemde terreinen voor verbetering vatbaar is. Inmiddels heb ik met de uitvoering gesproken over de kwaliteitsverbetering van de arbeidsongeschiktheidsbeoordeling. Het Landelijk instituut sociale verzekeringen (Lisv) heeft de afgelopen jaren een aantal verzekeringsgeneeskundige en arbeidskundige standaarden ontwikkeld en in de uitvoeringspraktijk geïmplementeerd. Een aantal van deze richtlijnen is inmiddels geëvalueerd. Naar aanleiding hiervan is door het Lisv een ontwikkeltraject met stafartsen/staf-arbeidsdeskundigen afgesproken om zo de richtlijnen in de praktijk ook daadwerkelijk te laten wortelen. Daarnaast zal de wijze waarop deze richtlijnen in de praktijk worden toegepast een onderdeel gaan vormen van het kwaliteitsbeleid van elke uitvoeringsinstelling. Naar verwachting zal dit project eind dit jaar zijn afgerond. Overigens wijs ik er nog op dat het percentage personen dat klaagt over de uitslag van de arbeidsongeschiktheidsbeoordeling in dit onderzoek beduidend lager ligt dan bij eerder, wel representatief onderzoek, onder gekeurden <voetnoot nummer="1"/>en herbeoordeelden <voetnoot nummer="2"/>. Dat de klachten vooral betrekking hebben op de uitvoeringsinstellingen is op zich niet zo verwonderlijk. Zij voeren de arbeidsongeschiktheidsbeoordeling immers uit, waardoor zij ook de eerst aangewezen instantie zijn waarop de onvrede zich zal richten. Elke klacht over mogelijke risicoselectie door een werkgever is er een teveel. Inmiddels zijn er een aantal beleidsmaatregelen getroffen om risicoselectie te beperken. Zo wijs ik op de per 1 januari 1998 van kracht geworden Wet op de Medische Keuringen die tot doel heeft mogelijke belemmeringen van mensen met een gezondheidsprobleem bij de toegang op de arbeidsmarkt zo veel mogelijk weg te nemen. Daarnaast verwacht ik dat de Wet op de (re)integratie arbeidsgehandicapten die op 1 juli aanstaande in werking treedt een belangrijke impuls zal geven aan het in dienst nemen en houden van mensen met een arbeidshandicap. Voor de klachten met betrekking tot het afsluiten van verzekeringen heb ik bij het Verbond van Verzekeraars dit overleg zijn ook de gevolgen van de Wet Medische Keuringen voor het afsluiten van verzekeringen aan de orde geweest. Ik zal de Kamer op korte termijn over de uitkomsten van dit overleg informeren. </antwoord>
      <antwoord nummer="3">Elke negatieve ervaring is uiteraard te betreuren en dient aanleiding te zijn om te bezien wat er aan gedaan kan worden om deze te voorkomen. Algemene conclusies over het functioneren van arbodiensten kunnen hieraan echter niet verbonden worden. Het gaat bij elke klacht om de ervaring van slechts één van de betrokkenen, terwijl er geen indicaties zijn dat er op grote schaal klachten voorkomen. Ik heb de Kamer recent uitvoerig over dit onderwerp geïnformeerd naar aanleiding van de FNV-meldlijn arbodiensten en de enquête van Prof. Willems onder bedrijfs- en verzekeringsartsen (brief van 30 maart 1998, arbo/ais/98/647A). Daarbij is tevens aan de orde gekomen dat in overleg met de FNV en de Branche Organisatie Arbodiensten maatregelen worden voorbereid om klachten te voorkomen en beter op te vangen. Ik zal de Kamer over de uitkomsten daarvan zo spoedig mogelijk informeren. In het onderhavige rapport zie ik geen aanleiding om daaraan iets toe te voegen. </antwoord>
      <antwoord nummer="4">Ik heb geen aanwijzingen dat de vragen en klachten over ontslag worden veroorzaakt door de inwerkingtreding van de WULBZ. Zoals ik onder vraag 2 reeds heb opgemerkt, geeft de rapportage geen representatief beeld van de omvang van de klachten. Deze gegevens zijn als zodanig dus ook niet vergelijkbaar met de resultaten van het ZARA-werkgeverspanel. Overigens wijs ik erop dat het Breed Platform Verzekerden en Werk in de rapportage niet aangeeft waarop deze indruk is gebaseerd. </antwoord>
      <antwoord nummer="5">Het kabinet is zich ervan bewust dat bij aanpassingen in de sociale zekerheid bepaalde personen zich moeilijker kunnen verzekeren tegen de zogenoemde «gaten» dan anderen. Dat betekent echter niet dat iemand in de sociale zekerheid zomaar tussen wal en schip kan vallen. Het beschermingsniveau van de overheid is immers voor iedereen bepaald. Naar aanleiding van een overleg met de Kamer op 9 oktober 1997 heb ik bij brief van 16 maart 1998 de SER gevraagd te adviseren over het vraagstuk van onverzekerbare of moeilijk verzekerbare risico’s. De Raad streeft ernaar in het najaar van 1998 dit advies aan mij uit te brengen. Gelet hierop geef ik er de voorkeur aan deze vraag te beantwoorden in samenhang met het SER-advies. </antwoord>
      <noten afkomstig="antwoord">
         <noot nummer="1" titel="Einde wachttijd WAO in 1994">Van der Stelt &amp; Smaal; «Einde wachttijd WAO in 1994», Tica, 1996</noot>
         <noot nummer="2" titel="Herbeoordeling van arbeidsongeschikten">Van Soest &amp; Meus; «Herbeoordeling van arbeidsongeschikten», Ctsv R 96/7, mei 1996</noot>
      </noten>
   </antwoorden>
</kvr>
