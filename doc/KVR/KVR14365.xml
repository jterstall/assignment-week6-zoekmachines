<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (VVD) aan de minister van Justitie en de staatssecretaris van Sociale Zaken en Werkgelegenheid, dhr. Hoogervorst, over de toekenning van een WAO-uitkering met terugwerkende kracht tot 1988 aan Ferdi E. (Ingezonden 28 augustus 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14365
</item>
         <item attribuut="Inhoud">Aanvullende vragen op eerder gestelde vragen van het lid Rietkerk (Aanhangsels Handelingen, nr. 50, Vergaderjaar 2001-2002), over de uitspraak van de rechter in Groningen op grond waarvan Ferdi E. met terugwerkende kracht een WAO-uitkering van f700.000 krijgt.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Gedetineerden WAO</item>
         <item attribuut="Vindplaats">Kamervragen met antwoord 2001-2002, nr. 51, Tweede Kamer</item>
         <item attribuut="Vraagnr_bij_indiening">2000114830</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="VVD">Wilders</persoon>
         </item>
         <item attribuut="Datum_reaktie">2001-09-28</item>
         <item attribuut="Datum_indiening">2001-08-28</item>
         <item attribuut="Document-id">KVR14365</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="101" allpagenumbers="101 102" vetnummer="2000114830" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14365" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="51" onderwerp="" indiendatum="2001-08-28">
         <vrager partij="VVD" oorsprong="parlement">Wilders</vrager>
         <vraagt-aan>de minister van Justitie en de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="2001-09-28">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van de NOVA-uitzending van 24 augustus 2001 waarin melding werd gemaakt van het feit dat de Arrondissementsrechtbank te Groningen heeft bepaald dat Ferdi E. met terugwerkende kracht tot 1988 een WAO-uitkering wegens (psychische) arbeidsongeschiktheid toekomt? <voetnoot nummer="1"/>Zijn u meer van dergelijke uitspraken bekend en zo ja, hoeveel? </vraag>
      <vraag nummer="2">Is het waar dat het Lisv tegen deze uitspraak van de Arrondissementsrechtbank geen hoger beroep heeft ingesteld bij de Centrale Raad van Beroep? Wat waren de overwegingen om niet in hoger beroep te gaan? Deelt u die overwegingen en het besluit niet in beroep te gaan, zo ja, waarom, zo nee, waarom niet? </vraag>
      <vraag nummer="3">Is als gevolg van deze uitspraak een bedrag van ongeveer 700 000 gulden aan Ferdi E. uitbetaald? </vraag>
      <vraag nummer="4">Hebt u de bevoegdheid om hier nog iets aan te doen? Zo ja, bent u daartoe bereid? Toelichting Deze vragen dienen ter aanvulling op de eerdere vragen ter zake van het lid Rietkerk, ingezonden 28 augustus 2001. </vraag>
      <noten afkomstig="vraag">
         <noot nummer="1" datum="2001-08-24" bron="NOVA">NOVA, 24 augustus 2001</noot>
      </noten>
   </vragen>
   <antwoorden aantal="3">
      <antwoord nummer="1">Op het eerste deel van de vraag kan ik bevestigend antwoorden. Ten aanzien van het tweede deel van de vraag kan ik mededelen dat in het kader van de Wet socialezekerheidsrechten gedetineerden (WSG) in de eerste maanden na inwerkingtreding van deze wet, op 1 mei 2000, ruim 1000 uitkeringen van gedetineerden zijn beëindigd. De mogelijkheid bestaat dat in meerdere gevallen sprake is geweest van een rechterlijke uitspraak waardoor WAO-uitkeringen met terugwerkende kracht zijn toegewezen. Er vindt echter geen afzonderlijke registratie plaats van rechterlijke uitspraken waarbij (ex-)gedetineerden betrokken zijn. </antwoord>
      <antwoord nummer="2">Door het Landelijk instituut sociale verzekeringen (Lisv) is geen hoger beroep tegen de uitspraak van de Arrondissementsrechtbank ingesteld. Beroep is momenteel niet meer mogelijk, gezien het feit dat het handelt om een uitspraak van 26 mei 2000 en de termijn waarbinnen hoger beroep ingesteld dient te worden reeds geruime tijd verstreken is. De rechtbank heeft zich bij zijn uitspraak gebaseerd op het oordeel van een onafhankelijke medisch deskundige. De door de rechtbank geraadpleegde deskundige was van oordeel dat de heer E. niet in staat was tot het verrichten van de arbeid die in aanmerking was genomen bij de intrekking van de AAW/WAO-uitkering. De rechtbank achtte voldoende termen aanwezig om het oordeel van de deskundige over te nemen. Het Lisv was van mening dat op het oordeel van de deskundige weinig viel af te dingen en heeft om die reden in de uitspraak van de rechtbank berust. Daarbij is mede in aanmerking genomen dat in vaste jurisprudentie van de Centrale Raad van Beroep (CRvB) ligt besloten dat de rechter het oordeel van een onafhankelijke door hem ingeschakelde deskundige in beginsel pleegt te volgen (CRvB 10-8-1999, 96/11311 AAW/WAO). Dit kan, aldus de CRvB in genoemde uitspraak, onder meer anders zijn als zich de bijzondere situatie voordoet dat uit de reactie van de deskundige op een andersluidend oordeel van een door een partij ingeschakelde deskundige moet worden afgeleid dat de door de rechter ingeschakelde deskundige zijn eigen oordeel niet serieus heeft overwogen. Deze bijzondere situatie deed zich in het geval van de heer E. naar de mening van het Lisv niet voor. Het is de vraag of in hoger beroep een andere uitspraak zou zijn bereikt. Het kernprobleem zat immers in de wet die tot voor kort verstrekking van sociale zekerheidsuitkeringen aan gedetineerden mogelijk maakte. Juist om situaties als die rond de heer E. te voorkomen is de wetgeving met ingang van 1 mei 2000 gewijzigd. </antwoord>
      <antwoord nummer="3 en 4">Door het Lisv worden aan mij geen mededelingen gedaan over de uitkeringsrechten in individuele gevallen. Uit de uitspraak van de rechtbank kan echter worden afgeleid dat de berichtgeving in de pers over de WAO-uitkering van de heer E. plausibel is. Het Lisv heeft tegen de betreffende uitspraak van de rechtbank geen beroep ingesteld. Hoger beroep is thans niet meer mogelijk. De uitspraak is daarmee rechtens onaantastbaar geworden. Ik heb geen bevoegdheid om daar nog iets aan te doen. Wel zijn naar aanleiding van deze kwestie inmiddels de volgende acties ondernomen: • wanneer belanghebbende of zijn echtgenote recht heeft (gehad) op bijstand en de heer E. op enig moment met terugwerkende kracht WAO-uitkering ontvang, dient de betreffende gemeente de verstrekte bijstand terug te vorderen. De minister van Sociale Zaken en Werkgelegenheid heeft inmiddels de betreffende gemeente bij brief erop gewezen dat met inachtneming van de wettelijke bepalingen terzake een terugvordering zal moeten plaatsvinden. Daarbij heeft de minister de gemeente er met nadruk op gewezen dat indien hieraan niet wordt voldaan hij een financiële maatregel op grond van artikel 11 van de Wet financiering Abw, IOAW en IOAZ zal opleggen. Bezien wordt of ook het eventueel verstrekt kleedgeld, de verschuldigde AWBZ-bijdrage en de kosten van rechtsbijstand teruggevorderd kunnen worden. • in breder verband ben ik met de Minister van Justitie overeengekomen dat op korte termijn een screening uitgevoerd zal worden van het huidige bestand gedetineerden op mogelijke onrechtmatige samenloop met socialeverzekerings- en mogelijk bijstandsuitkeringen. Na uitvoering van deze screening zal ik de Tweede Kamer informeren over de resultaten hiervan. Tevens zal ik daarbij aandacht besteden aan de werking van de elektronische gegevensuitwisseling (met name het geautomatiseerd opvragen van het sofi-nummer uit de GBA), zoals reeds toegezegd tijdens de parlementaire behandeling van de WSG. </antwoord>
      <noten afkomstig="antwoord"/>
   </antwoorden>
</kvr>
