<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Economische Zaken over het afsluiten van gas, licht en water. (Ingezonden 8 november 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21831
</item>
         <item attribuut="Inhoud">Sommige huishoudens betalen hun waterrekening samen met de energienota. Hierdoor kan de situatie ontstaan dat mensen die hun gas- en elektriciteitsrekening niet kunnen betalen, ook afgesloten worden van water. Is het mogelijk de energiebedrijven te verplichten de waterkosten apart in rekening te brengen.</item>
         <item attribuut="Rubriek">Energie, water en grondstoffen (Energiebedrijven) Energie, water en grondstoffen (Watervoorziening)</item>
         <item attribuut="Trefwoorden">Drinkwater Energiebedrijven</item>
         <item attribuut="Vindplaats">Kamervragen met antwoord 2004-2005, nr. 576, Tweede Kamer</item>
         <item attribuut="Vraagnr_bij_indiening">2040503000</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-12-15</item>
         <item attribuut="Datum_indiening">2004-11-08</item>
         <item attribuut="Document-id">KVR21831</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1211" allpagenumbers="1211 1212" vetnummer="2040503000" code="0405tkkvr576" lopendefooter="Tweede Kamer, vergaderjaar 2004–2005, Aanhangsel" filenaam="KVR21831" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="576" onderwerp="" indiendatum="2004-11-8">
         <vrager partij="SP" oorsprong="parlement">Gerkens</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2004-12-15">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Bent u bekend met het feit dat in sommige delen van Nederland mensen hun waterrekening betalen samen met de energienota? Wat is uw mening hierover? </vraag>
      <vraag nummer="2">Kunt u aangeven hoeveel mensen de waterrekening betalen via het energiebedrijf en hoeveel via het waterbedrijf? Zo neen, waarom niet? </vraag>
      <vraag nummer="3">Kunt u aangeven hoeveel een gemiddeld huishouden kwijt is aan de waterrekening en hoeveel aan de energierekening? </vraag>
      <vraag nummer="4">Deelt u de mening dat water een eerste levensbehoefte is? Zo neen, waarom niet? Zo ja, vindt u het wenselijk dat mensen die, om welke reden dan ook, hun gas- en elektriciteitsrekening niet meer kunnen betalen, tevens afgesloten worden van water indien de watervoorziening via de energieleverancier verloopt? Zo ja, waarom? Zo neen, wat gaat u hiertegen ondernemen? </vraag>
      <vraag nummer="5">Bent u bereid energiebedrijven te verplichten waterkosten apart in rekening te brengen? Zo neen, waarom niet? Zo ja, hoe gaat u dat doen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. Een aantal waterleidingbedrijven besteedt het sturen van de waterrekening en incasseren uit aan een energiebedrijf. Ik zie daarin geen bezwaar. Voorwaarde is wel dat de rekening transparant is voor de klant. Ik kan mij voorstellen dat een gecombineerde nota vanuit kostenoverwegingen voordelen biedt. Daarnaast kan het voor de klant prettig zijn om voor deze diensten één gecombineerde nota te ontvangen. </antwoord>
      <antwoord nummer="2">Navraag bij de energiesector leert mij dat ongeveer 1.5 miljoen huishoudens hun waternota via het energiebedrijf betalen. In het Friese deel en in een deel van Gelderland van het voorzieningsgebied van waterbedrijf Vitens zijn het klantencontact en de klantenadministratie via een dienstverleningsovereenkomst ondergebracht bij NUON CCC. Dit heeft ook betrekking op incasso- en afsluitingsprocedures. Hierbij is sprake van een tijdelijke situatie sinds de vorming van Vitens in mei 2002 uit een fusie van Waterleidingbedrijf Gelderland, NUON Water en Waterleidingmaatschappij Overijssel. Het is de bedoeling dat de klantencontacten van de Friese klanten en het betreffende deel van de Gelderse klanten in 2005 worden overgeheveld naar Vitens. Hierbij merk ik nog op dat zowel Vitens als NUON ieder afzonderlijk een relatie met de klant hebben. In een beperkt deel van het voorzieningsgebied van Waterleidingbedrijf Amsterdam, te weten Amstelveen, Heemstede en Ouder-Amstel, is voor de drinkwaterdistributie sprake van een dienstverleningsovereenkomst met Eneco Energie. Eneco verzorgt ook de incasso en afsluitprocedures. Daarbij gelden wel de voorschriften en richtlijnen van Waterleidingbedrijf Amsterdam. Evides heeft de incasso uitbesteed aan lokale energiebedrijven. </antwoord>
      <antwoord nummer="3" voetnoot="3">Het gemiddelde drinkwatertarief voor een gemiddeld huishouden bedraagt 1,38 euro per kubieke meter (Water in Zicht 2003, VEWIN). Uitgaande van een verbruik van een gemiddeld meerpersoons huishouden van 130 kubieke meter drinkwater bedragen de jaarlijkse kosten voor drinkwater ongeveer 180 euro. Dit is 0.6 procent van het gemiddeld huishoudbudget (Water in Zicht 2003, VEWIN). Een gemiddeld huishouden betaalt op dit moment € 1469 (enkeltarief) en € 1457 (dubbeltarief) per jaar voor zijn energierekening. Hierbij is als uitgangspunt genomen een gemiddeld elektriciteitsverbruik van 3375 kWh per jaar en een gemiddeld gasverbruik van 1815 m <voetnoot nummer="3"/>per jaar. Zoals u uit de media heeft kunnen vernemen zullen deze bedragen als gevolg van de stijging van brandstofkosten en de aanpassing van de energiebelasting in 2005 naar verwachting hoger liggen. </antwoord>
      <antwoord nummer="4">Ik deel de mening dat drinkwater een primaire levensbehoefte is. Op grond van de leveringsvoorwaarden is het mogelijk dat het niet betalen van de rekening kan leiden tot het afsluiten van gas, elektriciteit of water. Een onderscheid moet worden gemaakt tussen administratieve handelingen en het onderbreken of afsluiten van de levering. In situaties waarin de incasso en afsluitprocedures zijn uitbesteed betekent afsluiting van gas of elektriciteit niet direct ook afsluiting van water. In de afspraken tussen Evides en de energiebedrijven bijvoorbeeld geldt dat bij wanbetaling water pas in de allerlaatste instantie wordt afgesloten: eerst CAI, dan gas, dan elektriciteit en dan pas water. Uit gesprekken die ik hebgehad met de sector en een aantal waterleidingbedrijven is mij gebleken dat de procedure ingeval van het niet betalen van de rekening is dat de afnemer eerst schriftelijk (herhaaldelijk) aangemaand wordt de rekening alsnog te betalen. Ook wordt soms telefonisch contact gezocht met de afnemer. Mocht na herhaalde aanmaning de rekening niet worden betaald, dan kan worden overgegaan tot het inschakelen van een incassobureau. In het uiterste geval kan worden overgegaan tot onderbreking van de waterlevering. Mijn indruk is dat in de afgelopen jaren slechts in een beperkt aantal gevallen het water is afgesloten. Overigens kunnen afnemers met betalingsproblemen een beroep doen op verschillende instanties voor schuldhulpverlening. In die gevallen wordt over het algemeen niet tot afsluiting overgegaan. Wanneer afnemers echter volharden in het niet betalen van facturen of het niet mee willen werken aan een proces van schuldsanering, rest bedrijven slechts de mogelijkheid de toelevering van elektriciteit, gas of water te beëindigen. Ik inventariseer op welke wijze netbeheerders en vergunninghoudende leveranciers invulling geven aan artikel 95b, zevende lid Elektriciteitswet 1998 en artikel 44, zevende lid Gaswet. </antwoord>
      <antwoord nummer="5">Het is de keuze van sommige waterleidingbedrijven om de facturering en incasso via energiebedrijven te laten lopen. Energiebedrijven die op verzoek van waterleidingbedrijven de waterkosten in rekening brengen doen dit apart, dat wil zeggen gespecificeerd. De rekening wordt gecombineerd opgemaakt met de energiekosten. Ik zie geen aanleiding bedrijven te verplichten hun factureringsproces anders in te richten. Overigens merk ik op dat – zoals aangegeven in het kabinetsstandpunt over de bekostiging waterbeheer (kamerstuk 29 428, nr. 1) – het kabinet er naar streeft te komen tot één geïntegreerd waterketentarief. </antwoord>
      <noten afkomstig="antwoord"/>
   </antwoorden>
</kvr>
