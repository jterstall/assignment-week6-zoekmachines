<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rietkerk (CDA) aan de ministers van Binnenlandse Zaken en Koninkrijksrelaties, van Justitie en van Volksgezondheid, Welzijn en Sport over straatroven in Rotterdam. (Ingezonden 24 januari 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15130
</item>
         <item attribuut="Inhoud">Vragen naar aanleiding van artikelen in de Volkskrant van 22 en 23 januari 2002 over het grote aantal jeugdigen betrokken bij toenemend aantal gevallen van straatroof in Rotterdam.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Welzijn (Jeugdigen)</item>
         <item attribuut="Trefwoorden">Jeugdcriminaliteit Misdaadpreventie</item>
         <item attribuut="Vindplaats">Kamervragen met antwoord 2001-2002, nr. 675, Tweede Kamer</item>
         <item attribuut="Vraagnr_bij_indiening">2010204940</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS) Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Rietkerk</persoon>
         </item>
         <item attribuut="Datum_reaktie">2002-02-22</item>
         <item attribuut="Datum_indiening">2002-01-24</item>
         <item attribuut="Document-id">KVR15130</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1417" allpagenumbers="1417 1418 1419" vetnummer="2010204940" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15130" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="675" onderwerp="" indiendatum="2002-01-24">
         <vrager partij="CDA" oorsprong="parlement">Rietkerk</vrager>
         <vraagt-aan>de ministers van Binnenlandse Zaken en Koninkrijksrelaties, van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-02-22">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister van Justitie en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het bericht «Jonge berovers hebben Rotterdam in de greep» over het sterk toenemend aantal straatroven in Rotterdam, waarbij daders van 10 jaar geen uitzondering zijn? <voetnoot nummer="1"/>
      </vraag>
      <vraag nummer="2">Is er sprake van een trendmatige ontwikkeling in de dalende gemiddelde leeftijd van daders en in het toenemend gebruik van geweld bij straatroof? </vraag>
      <vraag nummer="3">Welke maatregelen zijn of worden genomen om de bedoelde vormen van straatroof in te dammen? </vraag>
      <vraag nummer="4">Deelt u de mening, dat er meer geïnvesteerd moet worden in vrijwillige gezinsondersteuning om de overdracht van normen en waarden binnen gezinnen te bevorderen? </vraag>
      <vraag nummer="5" voetnoot="2">In hoeverre speelt het probleem van onvoldoende begeleiding door de gezinsvoogdij ook in de gemeente Rotterdam? <voetnoot nummer="2"/>Welke maatregelen gaat u treffen om dit probleem landelijk op te lossen? </vraag>
      <vraag nummer="6">Hoeveel vacatures heeft de politieregio Rotterdam-Rijnmond op dit ogenblik? Welke relatie ziet u tussen het toenemend aantal gevallen van straafroof en het aantal vacatures in de regio of de politiesterkte in algemene zin? </vraag>
      <noten afkomstig="vraag">
         <noot nummer="1" datum="2002-01-22" bron="De Volkskrant">De Volkskrant, 22 januari 2002</noot>
         <noot nummer="2" datum="2002-01-23" bron="De Volkskrant">De Volkskrant, 23 januari 2002</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Of er sprake is van een trendmatige ontwikkeling in de dalende gemiddelde leeftijd van daders en in het toenemend gebruik van geweld bij straatroof is op basis van de huidige gegevens moeilijk vast te stellen. Uit de politieregistratie is niet eenduidig het delict straatroof te achterhalen. Straatroof wordt vaak juridisch omschreven als diefstal met geweld (artikel 312 W v Sr.), incidenteel aangevuld met artikel 317 W v Sr. (afpersing) en artikel 311 W v Sr (tassensnijderij). Gelet op verricht onderzoek in het verleden wordt in de praktijk een onderscheid gemaakt tussen beroving op straat en tasjesroof. Aangezien de politieregistratie geen duidelijk beeld geeft van het delict straatroof zijn er ook moeilijk trendmatige ontwikkelingen van daderprofielen uit deze registratie te achterhalen. Uit een onderzoek naar straatroof over de periode 1991–1999 in Amsterdam (de Haan e.a., 2000.) blijkt dat er bij de verdachten van straatroof in 1999 in vergelijking met 1991 absoluut en relatief een toename van het aantal verdachten in de leeftijdscategorie 12–18 jaar valt waar te nemen (van 25 % naar 34%). Een onderzoek van de politie Flevoland uit november 2000 wijst voor deze regio op een verschuiving naar jongere leeftijd van verdachten van straatroof. Met zijn schriftelijke reactie naar aanleiding van vragen van de Kamerleden Nicolai en Vos over straatrovers in Rotterdam (kenmerk 2010205120), heeft de minister van Justitie het rapport «Straatroof» ter informatie aan de Tweede Kamer aangeboden. Daaruit blijkt dat in veel politieregio’s de daders relatief jong zijn. In veel gevallen wordt in dat verband melding gemaakt van minderjarige en schoolgaande jongens. Volgens de ondervraagde personen is geen duidelijk beeld ontstaan over toenemend gebruik van geweld bij straatroof. In het plan van aanpak voor straatroof in 2000 van de politieregio Rotterdam Rijnmond werd geconstateerd dat geweld vaak niet functioneel is voor straatroof, maar vaak disproportioneel is. </antwoord>
      <antwoord nummer="3">In een aantal gebieden in het arrondissement Rotterdam waar een groot aantal straatroven wordt gepleegd wordt een integrale aanpak gevolgd, waarbij inzet van een straatroofteam, en daarmee gerichte inzet van politie wordt gegarandeerd. Daarnaast worden preventieve maatregelen getroffen onder andere bestaande uit communicatie richting bewoners en bezoekers van de hot-spot gebieden met aanwijzingen hoe straatroven te voorkomen zijn. Andere maatregelen die in het kader van de aanpak van straatroven worden genomen zijn onder meer scootercontroles en controles in het openbaar vervoer. De aanpak van geweld heeft bij het OM hoogste prioriteit. Dit betekent dat een verdachte van straatroof altijd wordt voorgeleid en dat in alle gevallen voorlopige hechtenis wordt gevorderd. Het OM laat dit jaar een onderzoek uitvoeren gericht op het verdiepen van het inzicht in het fenomeen straatroof. In dit onderzoek zal aandacht worden besteed aan dader- en slachtofferprofielen. Daarnaast zal een vergelijking worden gemaakt tussen verschillende wijzen van aanpak van straatroof door politie, bestuur en OM. Afhankelijk van de resultaten van het onderzoek zal het OM, uiteraard in nauwe afstemming met de Rotterdamse driehoek, bezien of andere maatregelen geboden zijn om de straatroven op een adequate wijze te kunnen aanpakken. In het rapport «Straatroof» wordt inzicht verschaft in achtergronden en mogelijkheden voor een preventieve en repressieve aanpak van het fenomeen straatroof. Met name het hoofdstuk dat een stappenplan beschrijft om te komen tot een plan van aanpak is te zien als een handreiking voor onder meer de regiopolitie om het fenomeen straatroof terug te dringen. </antwoord>
      <antwoord nummer="4">Vrijwillige gezinsondersteuning kan bijdragen aan de overdracht van waarden en normen binnen gezinnen. Overdracht van waarden en normen vindt echter niet alleen binnen het gezin plaats. De buurt of wijk waarin de jeugd opgroeit speelt ook een belangrijke rol. De school, de sportvereniging, de kinderopvang, de peuterspeelzalen zijn alle plaatsen waar overdracht van waarden en normen plaatsvindt. De gemeenschappelijkheid in die overdracht en het expliciteren van waarden en normen is belangrijk. Intensivering van de ondersteuning van ouders en jeugdigen kan daaraan een bijdrage leveren. Aandacht voor de diverse leefgebieden van een jeugdige, waar onder het gezin, en voor het thema «normen en waarden» speelt ook op diverse plaatsen in de strafrechtketen een rol. Bijvoorbeeld in het individuele hulpverleningsplan in het kader van ITB (Individuele TrajectBegeleiding), waarvan het verbeteren van de relatie tussen jeugdige en ouders onderdeel kan uitmaken. Bij de leerstraf in het kader van Halt-afdoeningen en bij «Stop» (reactie op delictgedrag van twaalfminners) maakt overdracht van normen en waarden nadrukkelijk onderdeel uit van de interventie. Op dit moment lopen er zes proefprojecten in een tweetal trajecten op het gebied van een samenhangende benadering op buurt- en wijkniveau ten aanzien van opvoedingsondersteuning. Het betreft de projecten in het kader van CtC (Communities that Care) en O&amp;O (opvoedingsondersteuning en ontwikkelingsstimulering). Het gaat hierbij om strategie-ontwikkeling gericht op een samenhangende benadering op buurt- en wijkniveau. In deze aanpak werken alle partijen samen, op basis van door de ouders en jeugdigen genoemde problemen en opvoedingsvragen. De Adviescommissie jeugd in de wijk onder voorzitterschap van de heer Opstelten heeft als opdracht gekregen te adviseren aan de bewindslieden van VWS en Justitie over de wenselijkheid en mogelijkheid voor breedschalige implementatie van CtC en O&amp;O. Op grond van dit advies zal besloten worden of en zo ja op welke wijze een investering zal plaatsvinden. De reactie van het kabinet op het advies van deze Commissie zal deel uitmaken van de kabinetsreactie op het RMO-advies «aansprekend opvoeden», die in de eerste helft van 2002 zal worden uitgebracht. In het project «Justitie-keten en opvoedingsondersteuning» wordt onderzocht hoe een politiecontact van een kind aan kan worden gegrepen om de ouders een aanbod van opvoedingsondersteuning te doen. Eén van de activiteiten binnen dit project is gericht op het bevorderen van de samenwerking tussen politie en Justitie en de bestaande voorzieningen voor vrijwillige opvoedingsondersteuning, opdat ouders al in een vroegtijdig stadium kunnen worden ondersteund. </antwoord>
      <antwoord nummer="5">Allereerst wil ik benadrukken dat de problematiek over de jeugdige straatrovers die in de media naar voren is gekomen los moet worden gezien van de kwaliteit van de begeleiding van de gezinsvoogdij. De berichtgeving waar u in uw vraag op doelt is verschenen naar aanleiding van het rapport van prof. Slot «909 zorgen: onderzoek naar de doelmatigheid van de ondertoezichtstelling». Bij brief van 19 december 2001 (kamerstukken 2001–2002, 28 000 VI, nr. 46) is u genoemd rapport toegezonden door de staatssecretaris van Justitie. In deze brief bent u tevens op de hoogte gebracht van de maatregelen die reeds in gang zijn gezet en die binnenkort getroffen gaan worden om landelijk de kwaliteit van de uitvoering van de ondertoezichtstelling te verbeteren. </antwoord>
      <antwoord nummer="6">Het korps Rotterdam-Rijnmond kent in totaal 146 vacatures, waarvan 135,6 vacatures een executieve functie betreft. Voor 2002 is overigens een instroom van 208 agenten vanuit de politieopleidingen voorzien. Het is evident dat er een relatie bestaat tussen het werkaanbod en de beschikbare capaciteit. De politie oefent haar taken uit in ondergeschiktheid aan het bevoegde gezag. Binnen het zogenaamde driehoeksoverleg worden prioriteiten en posterioriteiten bepaald ten aanzien van de taakuitoefening door de politie. Binnen dit overleg dienen vervolgens de consequenties van de beschikbare capaciteit in relatie tot het werkaanbod te worden bezien en gewogen. Voorts is duidelijk dat het werkaanbod van de politie fluctueert. Dit betekent dat het vraagstuk van evenwicht tussen de benodigde capaciteit in relatie tot het werkaanbod een structureel aandachtspunt vormt van zowel het bevoegde gezag als de politieleiding. </antwoord>
      <noten afkomstig="antwoord"/>
   </antwoorden>
</kvr>
