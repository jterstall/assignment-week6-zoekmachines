<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Rey en Hofstra (beiden VVD) over de postverzorging van PTT-Post. (Ingezonden 24 april 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7141
</item>
         <item attribuut="Rubriek">Communicatie, media en informatievoorziening (Post)</item>
         <item attribuut="Trefwoorden">Posterijen</item>
         <item attribuut="Vindplaats">Kamervragen met antwoord 1997-1998, nr. 1247, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Van Rey</persoon>
            <persoon partij="VVD">Hofstra</persoon>
         </item>
         <item attribuut="Datum_reaktie">1998-05-22</item>
         <item attribuut="Datum_indiening">1998-04-24</item>
         <item attribuut="Document-id">KVR7141</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2551" allpagenumbers="2551 2552" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7141" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1247" onderwerp="" indiendatum="1998-04-24">
         <vrager partij="VVD" oorsprong="parlement">Van Rey</vrager>
         <vrager partij="VVD" oorsprong="parlement">Hofstra</vrager>
         <vraagt-aan/>
      </vraagdata>
      <antwoorddata antwoorddatum="1998-05-22">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van de vele perspublicaties inzake klachten over de trage postverzorging van PTT-Post? <voetnoot nummer="1"/>
      </vraag>
      <vraag nummer="2">Wilt u een reactie geven op deze klachten en met name de administratieve en financiële lastenverzwaring die voor het bedrijfsleven hieruit voortvloeit? </vraag>
      <vraag nummer="3">Wilt u overleg plegen met PTT-Post en bepleiten om deze «mankementen» op te lossen? </vraag>
      <vraag nummer="4">Is het waar dat de Nederlandse Mededingingsautoriteit een onderzoek instelt inzake het tarief dat bedrijven en particulieren voor het gebruik van postbussen aan PTT-Post moeten betalen? Zo ja, wilt u de Kamer hieromtrent informeren? </vraag>
      <vraag nummer="5">Overweegt u de «Monopoliegrens» van PTT-Post te verlagen? Zo ja, wilt u de Kamer hieromtrent informeren? Zo neen, waarom niet? </vraag>
      <noten afkomstig="vraag">
         <noot nummer="1">Ondernemen, Dagblad De Limburger, Limburgs Dagblad</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Bij de verzelfstandiging van KPN in 1989 is aan PTT Post een grote mate van vrijheid in de bedrijfsvoering gegeven. Aansturing door de overheid vindt op hoofdlijnen plaats. De doelstellingen die PTT Post op het gebied van kwaliteit moet verwezenlijken zijn in het Besluit algemene richtlijnen post (Barp) opgenomen. Voor brieven is dit voor de kwaliteit in het Besluit algemene richtlijnen post (Barp) uitgewerkt met de bepaling dat brieven de dag na de terpostbestelling moeten worden bezorgd. Over het algemeen kan worden vastgesteld dat PTT Post aan deze norm voldoet. Ten eerste is bij de evaluatie van de richtlijnen die in de zomer van 1997 heeft plaatsgevonden gebleken dat betrokkenen over het algemeen tevreden zijn over de kwaliteit van dienstverlening van PTT Post. Daarnaast wordt regelmatig door het onafhankelijke onderzoeksbureau Intomart, in opdracht van PTT Post, onderzoek verricht naar de kwaliteit van de dienstverlening. Ook op basis van dit onderzoek kan worden vastgesteld dat de kwaliteit aan de vereisten voldoet. Tenslotte kan op basis van internationale vergelijking worden vastgesteld dat PTT Post een kwalitatief goede prestatie levert. Dit sluit niet uit dat de dienstverlening in incidentele gevallen minder kan zijn. Volledigheidshalve merk ik op dat ook andere partijen dan PTT Post vrij zijn om pakjes te vervoeren. </antwoord>
      <antwoord nummer="3">Mede met het oog op de bij vraag 2 genoemde grote mate van vrijheid in de bedrijfsvoering ben ik van mening dat het in eerste instantie aan het bedrijfsleven is om in onderling overleg een oplossing te vinden voor de gesignaleerde problemen. Er vindt ook regelmatig overleg plaats tussen PTT Post en marktpartijen in het Overlegorgaan Post. Bovendien is naar ik heb begrepen de afspraak gemaakt dat MKB Nederland en PTT Post voortaan regelmatig de klachten van ondernemend Nederland zullen behandelen. Ik zie op dit moment dan ook geen reden om een overleg met PTT Post omtrent de kwaliteit van de dienstverlening aan te gaan. </antwoord>
      <antwoord nummer="4">Deze vraag is door de Minister van Economische Zaken aan de directeur-generaal van de Nederlandse Mededingingsautoriteit voorgelegd. De directeur-generaal van de NMa heeft daarop bericht dat hij naar aanleiding van een groot aantal klachten van bedrijven en particulieren thans onderzoekt of de door PTT Post voorgenomen tariefsverhoging voor postbussen mogelijk in strijd is met het verbod op misbruik van economische machtspositie in de zin van artikel 24 van de Mededingingswet. PTT Post heeft inmiddels op verzoek van de NMa nadere inlichtingen over de tariefsverhoging aan de NMa verstrekt. Volgens de directeur-generaal van de NMa zal uiterlijk 21 augustus uitsluitsel worden gegeven over de uitkomsten van het onderzoek. </antwoord>
      <antwoord nummer="5">Ja, ik overweeg de grens van het monopolie te verlagen. Mede ter implementatie van de Richtlijn 97/67 van het Europees Parlement en de Raad betreffende gemeenschappelijke regels voor de ontwikkeling van de interne markt voor postdiensten in de Gemeenschap en de verbetering van de kwaliteit van de dienst (de EU-postrichtlijn) heb ik een aanpassing van de Postwet in voorbereiding. Deze aanpassing is samen met een beleidsbrief, conform de bestaande regels, op 8 mei jl. aan het Overlegorgaan Post en Telecommunicatie (OPT) en de Onafhankelijke Post en Telecommunicatie Autoriteit (OPTA) ter reactie aangeboden. Ten aanzien van de monopoliegrens bestaat het voornemen om deze te verlagen van 500 naar 100 gram. Tevens is een tariefcriterium van 3 keer het basistarief (3 keer 80 cent) toegevoegd. Deze beide grenzen liggen lager dan de maximumgrenzen die in de EU-postrichtlijn zijn aangegeven respectievelijk 350 gram en 5 keer het basistarief. De thans voorgestelde aanpassingen moeten worden gezien als een eerste stap naar verdere liberalisatie van de postmarkt. De intentie is om in het jaar 2003 de gehele markt te liberaliseren mits dit spoort met de ontwikkelingen in het buitenland. Ik hoop u hiermee voldoende te hebben geïnformeerd. </antwoord>
      <noten afkomstig="antwoord"/>
   </antwoorden>
</kvr>
