<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hofstra en Cornielje (beiden VVD) aan de minister van Verkeer en Waterstaat over wegwerkzaamheden aan auto(snel)wegen in het gebied Zwolle-Ommen-Meppel-Hoogeveen. (Ingezonden 28 november 2001); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14880
</item>
         <item attribuut="Inhoud">Nadere vragen over de verkeersproblematiek door wegwerkzaamheden op de A28 en N48 in het gebied Zwolle-Ommen-Meppel-Hoogeveen. Zie ook eerder vragen, Aanhangsel van de Handelingen II, 2001-2002, 199.</item>
         <item attribuut="Rubriek">Verkeer, vervoer en waterstaat (Wegen)</item>
         <item attribuut="Trefwoorden">Verkeer Wegen</item>
         <item attribuut="Vindplaats">Kamervragen met antwoord 2001-2002, nr. 473, Tweede Kamer</item>
         <item attribuut="Vraagnr_bij_indiening">2010202930</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Hofstra</persoon>
            <persoon partij="VVD">Cornielje</persoon>
         </item>
         <item attribuut="Datum_reaktie">2002-01-03</item>
         <item attribuut="Datum_indiening">2001-11-28</item>
         <item attribuut="Document-id">KVR14880</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="993" allpagenumbers="993 994 995" vetnummer="2010202930" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14880" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="473" onderwerp="" indiendatum="2001-11-28">
         <vrager partij="VVD" oorsprong="parlement">Hofstra</vrager>
         <vrager partij="VVD" oorsprong="parlement">Cornielje</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-01-3">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich de schriftelijke vragen van de leden Hofstra en Verbugt over de files bij de wegwerkzaamheden op de A28 en N48 in het gebied Zwolle–Ommen–Meppel–Hoogeveen? <voetnoot nummer="1"/>
      </vraag>
      <vraag nummer="2">Waarom heeft u die vragen niet volledig beantwoord? </vraag>
      <vraag nummer="3" voetnoot="2">Hoe kunt u dan tot de conclusie komen dat het toegepaste 3+1 systeem voldoende restcapaciteit heeft? <voetnoot nummer="2"/>En hoe kan dan worden verantwoord dat gelijktijdig ook de N48 (Ommen–Hoogeveen) wordt afgesloten? </vraag>
      <vraag nummer="4">Hoe heeft het overleg plaatsgehad tussen de directies Noord en Oost van Rijkswaterstaat inzake het gelijktijdig afsluiten van de N48? En wat waren de resultaten van dit overleg? </vraag>
      <vraag nummer="5">Wilt u in uw antwoorden van 2 november jongstleden genoemde berekeningen van de restcapaciteit voor de A28 bij gelijktijdig afsluiting van de N48 aan de Kamer overleggen? </vraag>
      <vraag nummer="6">In hoeverre zijn gemeenten bij de voorbereiding van de werkzaamheden betrokken, te meer omdat er toch noodsituaties zijn ontstaan, bijvoorbeeld op de kwetsbare lokale wegen tussen Balkbrug en Zuidwolde/Hoogeveen? </vraag>
      <vraag nummer="7">Waarom wordt in dit geval op de A28 en/of de N48 niet ’s nachts gewerkt? Kan de minister de financiële consequenties hiervan aangegeven? Onder welke omstandigheden wordt de keuze voor ’s nachts werken wel gemaakt? Kan de Kamer over de dan gehanteerde afwegingscriteria worden geïnformeerd? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="199" documentjaargang="2001-2002">Aanhangsel Handelingen, nr. 199, vergaderjaar 2001–2002.</noot>
         <noot nummer="2">Er staan tijdens de wegwerkzaamheden geregeld files van 10 kilometer lengte</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De bedoelde vragen zijn destijds zo volledig mogelijk beantwoord. </antwoord>
      <antwoord nummer="3">Bij de beoordeling van de vraag of voldoende restcapaciteit tijdens de uitvoering van de wegwerkzaamheden in het gebied Zwolle–Hoogeveen ter beschikking zou blijven, is het van belang een onderscheid te maken tussen de onderscheiden werkvakken. Op de A28 zijn in 2001 de onderstaande werkzaamheden uitgevoerd 1. gedeelte Lankhorst–Zuidwolde (noordbaan) 2. gedeelte Lichtmis–Staphorst (westbaan) 3. reconstructie wegdek Vechtbrug (Zwolle Noord; oost- en westbaan) Algemeen: Bij de beoordeling of afsluiting van de N48 zou leiden tot onaanvaardbare verkeersdrukte op de werkvakken op de A28 is gebruik gemaakt van de intensiteitgegevens zoals die zich op het betreffende wegvak feitelijk voordoen (de ongestoorde situatie). ad 1: Op het wegvak Lankhorst–Zuidwolde (A28) werd op de noordelijke hoofdrijbaan een verbreding van het wegdek inclusief een overlaging uitgevoerd. Op dit weggedeelte biedt het verschil tussen de maximale capaciteit bij toepassing een van 3–1 systeem (3100 N/Z resp. 3500 mvt/u Z/N) en de feitelijke spitsuurintensiteit (1600 mvt) voldoende ruimte om een gedeelte van het verkeer dat gebruik zou willen maken van de N48 over het betreffende weggedeelte om te leiden. Uitgegaan is van de aanname dat ten gevolge van de afsluiting van de N48 de helft van de maximale uurintensiteit (die is bepaald op 750 mvt in de avondspits) zich zou afwikkelen via de A28.(De andere helft van het verkeer zou zich, gelet op de bestemmingen, afwikkelen via verschillende routes over het onderliggend wegennet) In de praktijk is deze aanname niet gelogenstraft daar op dit weggedeelte geen structurele filevorming plaatsvond. Het 3–1 systeem heeft ter plaatse goede diensten bewezen. Slechts incidenteel vormde zich een file wanneer voor kortdurende perioden de wegafzetting van links naar rechts moest worden omgezet en de betreffende rijstrook korte tijd geheel aan het verkeer werd onttrokken. ad 2: De werkzaamheden bestonden uit het verbreden van de hoofdrijbaan. Ook hier is aangenomen dat de helft van de maximale intensiteit op de N48 zich zou afwikkelen via de A28. Ten gevolge van de toevoeging van het «N48-verkeer» zou op dit wegvak, in geval van toepassing van het 3–1 systeem, de maximale rijbaancapaciteit (ca 3500 mvt) kunnen worden benaderd. Ook op dit wegvak hebben zich tijdens de werkzaamheden geen structurele capaciteitsproblemen gemanifesteerd. ad 3: Bij de reconstructiewerkzaamheden aan de Vechtbruggen is gekozen voor de toepassing van een 3–1 systeem. De keuze voor deze oplossing werd ingegeven door het feit dat de breedte van de bruggen geen andere oplossing toelaat. Reële mogelijkheden voor het gedeeltelijk afwikkelen van het verkeer via het onderliggend wegennet zijn ter plaatse niet voorhanden, gezien de kwaliteit van dit wegennet en de weinige rivierovergangen. Het betrokken wegvak is onder normale omstandigheden reeds in de spitsuren zwaar belast. De spitsuurintensiteit op werkdagen ligt tussen de 3500 en 3900 motorvoertuigen (m.v.t.), terwijl de maximale capaciteit van het wegvak rond de 4300 m.v.t. ligt. Vóóraf kon dus worden ingeschat, dat een 3–1 systeem, dat een geprognosticeerde restcapaciteit heeft van 3100 m.v.t. per rijbaan, voor verkeersoverlast zou zorgen. Uit verkeerskundig oogpunt staat de afsluiting van de N48 vrijwel geheel los van de problematiek bij de Vechtbrug. Ook indien de N48 normaal voor het verkeer zou zijn opengesteld, zouden zich ter plaatse van de Vechtbrug capaciteitsproblemen hebben voorgedaan. Mede gezien de complexiteit van het werk, beperking van de geluidhinder voor de omwonenden en de veiligheid van de wegwerkers is gekozen voor uitvoering overdag. Financiën hebben in deze afweging geen rol gespeeld. Toen tijdens de uitvoering bleek, dat dagelijks sprake was van aanzienlijk meer verkeershinder dan voorzien, was het te laat om de organisatie van het werk nog aan te passen naar continu dienst om zodoende de uitvoeringsduur én de verkeershinder te beperken. Het volkomen vermijden van verkeershinder was gegeven de situatie ter plaatse evenwel (ongeacht de uitvoeringswijze) niet mogelijk geweest. In de komende jaren (2003–2004) zijn wederom uitgebreide reconstructiewerken voorzien aan het aansluitende deel van de A28, traverse Zwolle in samenhang met de aanleg van een zogenaamde «plusstrook». Om herhaling van de verkeersoverlast bij de uitvoering van deze werken zoveel mogelijk te voorkomen dan wel te beperken, wordt nu al overleg opgestart met de beheerders van het overig wegennet, om te bezien of een deel van het verkeer tijdens deze werkzaamheden over andere wegen afgewikkeld kan worden. Bij dit wegvak zijn de mogelijkheden daartoe beter, omdat het grootste deel van het werk tussen de IJssel en de Overijsselse Vecht ligt. Daarnaast wordt onderzocht, op welke wijze de uitvoeringsduur maximaal kan worden bekort. </antwoord>
      <antwoord nummer="4">Over de planning en werkwijze van de wegwerkzaamheden op de N48 is overleg gevoerd tussen vertegenwoordigers van de directie Oost Nederland (dienstkring Zwolle), de directie Noord Nederland (dienstkring Drenthe), de provincie Overijssel en de gemeente De Wolden. Hierbij is het volgende overeengekomen: verkeer op de N35 uit oostelijke richting en met bestemming Hoogeveen–Groningen wordt voor de aansluiting met de N348 richting Ommen omgeleid via Zwolle. Verkeer op de N377 vanuit de richtingen Dedemsvaart/Slagharen met bestemming Hoogeveen/Groningen wordt omgeleid naar de A28 via Nieuwleusen. Verkeer uit noordelijke richting op de A28 met bestemmingen richting Ommen (via de N48) wordt op de A28 voor het klaverblad Hoogeveen doorverwezen via de A28 naar de aansluitingen Meppel en Nieuwleusen. Uiteraard werd door elk van de bij het overleg betrokken partijen onderkent dat een deel van de weggebruikers de aangegeven omleidingroutes niet zou volgen en op grond van eigen inzichten en voorkeuren zich een weg zou zoeken via het onderliggend wegennet. Met betrekking tot de werkzaamheden aan de Vechtbruggen is overleg gevoerd met de gemeente Zwolle. Dit overleg had een meer informerend karakter, omdat voor dit werk geen omleidingroutes via het onderliggend netwerk waren voorzien en weinig sluipverkeer werd verwacht. De kwaliteit van het overig wegennet en het beperkt aantal rivierovergangen in het gebied, laten omleiding van het verkeer over dit wegennet nauwelijks toe. Er is derhalve naar mijn mening, zulks in tegenstelling tot uw conclusies geuit tijdens de behandeling van de begroting op het Infrastructuurfonds (zie Handelingen Tweede Kamer, TK20–1351 van 7 november 2001/middelste kolom) in geen geval door Rijkswaterstaat «ten noorden van Zwolle ongecoördineerd van alles tegelijk aangepakt». </antwoord>
      <antwoord nummer="5" voetnoot="1">Ja. In bijgevoegd overzicht is aangegeven wat de intensiteiten op de onderscheiden wegvakken is bij «normaal gebruik» van zowel de A28 als de N48. Tevens is aangegeven wat de beschikbare capaciteit is onder toepassing van het 3–1 systeem zowel in een situatie met als ook zonder afsluiting van de N48 <voetnoot nummer="1"/>
      </antwoord>
      <antwoord nummer="6">De gemeenten zijn intensief betrokken geweest bij de voorbereiding van de werkwijze (zie antwoord op vraag 4). </antwoord>
      <antwoord nummer="7">Uitgangspunt voor het plannen van onderhoudswerkzaamheden is het beperken van de verkeershinder. Kleine werkzaamheden worden doorgaans uitgevoerd in de verkeersluwe perioden. Gegeven de noodzaak om het werkvak af te zetten en in te richten als ook voor aanvang van de ochtendspits weer vrij te geven, is de werkbare periode ’s nachts echter beperkt van 21h00 tot 05h00). Wanneer asfalteringswerken van grotere omvang (op een wegvak van meer dan 300–500 meter) moeten worden uitgevoerd, dan wordt het werkvak voor een langere periode afgezet. Indien onder toepassing van 4–0 respectievelijk 3–1 systemen geen aanzienlijke verkeershinder wordt verwacht, dan zal (ter beperking van de kosten én verhoging van de kwaliteit van het op te leveren werk) alleen onder daglichtomstandigheden worden gewerkt. Worden daarentegen wel extreme effecten op de doorstroming van het verkeer voorzien, dan zal worden gekozen voor continudienst. Grote werken uitsluitend tijdens de nachtelijke uren uitvoeren heeft grote financiële en technische consequenties. Ter illustratie moge het navolgende dienen: Iedere avond dient, zodra de feitelijke verkeersintensiteit zulks toelaat, ter beveiliging van de wegwerkers een fysieke, degelijke verkeersbarrier langs het wegvak te worden opgesteld en voor aanvang van de ochtendspits te worden verwijderd. Omdat alle operationele handelingen met werkmaterieel in een verkeersluw gebied moet plaatsvinden en per nacht niet meer dan 300 á 400 meter kan worden geasfalteerd, zal per nacht een afzetting van circa 1000 meter nodig zijn. De daarmee gepaard gaande kosten bedragen circa 40 000,– per nacht. Een standaard werkvak van 5000 meter vergt alleen ten behoeve van de dagelijks terugkerende afzettingen al snel een bedrag van f 500 000,– tot 700 000,–. De effectieve uitvoeringstijd per nacht wordt (uitgaande van werken tussen 21h00 en 05h00) ten gevolge van de noodzakelijke solide veiligheidsmaatregelen met circa 3 uren bekort tot 5 uur. Doordat asfalt na aanbrengen enige tijd moet afkoelen (tot circa 50 graden) voordat het (zonder schade aan de nieuwe verharding) voor het verkeer kan worden vrijgegeven, is de werkelijke voortgang van het werk beperkt en zal de uitvoeringsduur navenant toenemen. Hierbij dient te worden aangevuld dat door het steeds weer hernieuwd opstarten van de werkzaamheden telkenmale verbindingslassen tussen de wegvakken zullen ontstaan waardoor de levensduur van het wegdek nadelig wordt beïnvloed en sneller dan normaal hetzelfde wegvak weer zal moeten worden gerenoveerd. Ik acht een dergelijke handelwijze bezien tegen het licht van de door mij nagestreefde kosteneffectiviteit niet wenselijk. Ten aanzien van de genoemde wegvakken is reeds bij het antwoord op vraag 3 aangegeven dat er op de A28, gedeelten Lankhorst–Zuidwolde respectievelijk Lichtmis–Staphorst geen enkele aanleiding was om vanuit verkeerskundig oogpunt in de nachtelijke uren te werken. Ten aanzien van het gedeelte van de A28/Vechtbruggen zouden, achteraf oordelend over de feitelijke verkeershinder, de werkzaamheden ook in de nachtelijke uren voortgezet moeten zijn. Bij de werken op de N48, een enkelbaans autoweg met beperkte breedte, was er onvoldoende ruimte naast het werkvak beschikbaar om het verkeer (zelfs na het instellen van een verkeersregeling) op een veilige wijze langs het werkvak doorgang te kunnen doen vinden. Afsluiten van de N48 is dan de enige reële mogelijkheid. Voor het lange afstandsverkeer is er een goede omleidingroute (A28) aanwezig. Voor het lokale verkeer op de N48 is het onderliggende wegennet van voldoende kwaliteit. Nu er geen directe noodzaak is om de werkzaamheden in de nachtelijke uren uit te voeren, zijn voor het nachtwerk op de N48 ook geen financiële consequenties in beeld gebracht. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
