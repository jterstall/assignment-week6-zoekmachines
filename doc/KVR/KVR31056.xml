<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Spekman (PvdA), De Wit (SP), Azough (GroenLinks), Anker (ChristenUnie) en Pechtold (D66) aan de staatssecretaris van Justitie over het Meldpunt Asielzoekers met Psychische Problemen. (Ingezonden 22 januari 2008);Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31056
</item>
         <item attribuut="Inhoud">Nadere vragen over het resultatenonderzoek van het Meldpunt Asielzoekers met Psychische problemen (MAPP). Daaruit blijkt onder andere dat het psychologisch onderzoek een grote rol speelt bij het al dan niet behandelen van de asielaanvraag in de normale procedure. Binnen de huidige asielprocedure ontbreekt nu de mogelijkheid om na een MAPP- onderzoek een verklaring te verkrijgen van een bevoegd professional dat de asielzoeker (in een later stadium) in staat is gehoord te worden. Zie ook Aanhangsel van de Handelingen II, 2007-2008, 554.</item>
         <item attribuut="Rubriek">Gezondheidszorg (Geestelijke gezondheidszorg) Welzijn (Vreemdelingen en asielzoekers)</item>
         <item attribuut="Trefwoorden">Geestelijke gezondheidszorg Vluchtelingen</item>
         <item attribuut="Vindplaats">Kamervragen met antwoord 2007-2008, nr. 1492, Tweede Kamer</item>
         <item attribuut="Vraagnr_bij_indiening">2070809010</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Spekman</persoon>
            <persoon partij="SP">De Wit</persoon>
            <persoon partij="GroenLinks">Azough</persoon>
            <persoon partij="ChristenUnie">Anker</persoon>
            <persoon partij="D66">Pechtold</persoon>
         </item>
         <item attribuut="Datum_reaktie">2008-02-29</item>
         <item attribuut="Datum_indiening">2008-01-22</item>
         <item attribuut="Document-id">KVR31056</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3195" allpagenumbers="3195 3196 3197" vetnummer="2070809010" code="0708tkkvr1492" lopendefooter="Tweede Kamer, vergaderjaar 2007–2008, Aanhangsel" filenaam="KVR31056" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1492" onderwerp="" indiendatum="2008-01-22">
         <vrager partij="PvdA" oorsprong="parlement">Spekman</vrager>
         <vrager partij="SP" oorsprong="parlement">De Wit</vrager>
         <vrager partij="GroenLinks" oorsprong="parlement">Azough</vrager>
         <vrager partij="ChristenUnie" oorsprong="parlement">Anker</vrager>
         <vrager partij="D66" oorsprong="parlement">Pechtold</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2008-02-29">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hoe wordt in de verschillende fases van de asielprocedure getoetst of er psychische beletselen bij asielzoekers bestaan die consistente en coherente verklaringen omtrent het asielrelaas in de weg kunnen staan? <voetnoot nummer="1"/>Wordt hiermee door Nederland volledig aan het Istanbul Protocol voldaan? In hoeverre wordt binnen de asielprocedure gebruik gemaakt van de vele uitvoerige richtlijnen die het United Nations High Commissioner for Refugees (UNHCR) handbook biedt waar het gaat om het rekening houden met de geestelijke gesteldheid van de asielzoekers bij de beoordeling van het asielverzoek? </vraag>
      <vraag nummer="2">Noopt de huidige asielpraktijk naar uw mening tot het treffen van aanvullende maatregelen bij het horen van asielzoekers met psychische problemen die (mogelijkerwijs) kunnen interfereren met het afleggen van consistente en coherente verklaringen? Zo neen, waarom niet? </vraag>
      <vraag nummer="3" voetnoot="2">In hoeverre bent u voornemens om op de korte termijn naar aanleiding van de conclusies uit het rapport van de Nationale Ombudsman dat in 2007 is verschenen <voetnoot nummer="2"/>maatregen te treffen? </vraag>
      <vraag nummer="4">Hoe staat u tegenover het idee om het signaleren en vaststellen van psychische problemen bij asielzoekers te laten uitvoeren door een onafhankelijke, door de beroepsgroep erkende psycholoog of psychiater? Waarom deelt u deze mening? </vraag>
      <vraag nummer="5">In hoeverre hebben asielzoekers met psychische problemen hangende de beslissing op hun asielaanvraag toegang tot de reguliere geestelijke gezondheidszorg? Is het waar dat asielzoekers met psychische problemen in de tijdelijke noodvoorziening in Ter Apel geen toegang hebben tot deskundige psychiatrische zorg en behandeling? Zo ja, waarom niet en bent u bereid om spoedig hierin te voorzien? </vraag>
      <vraag nummer="6">Is het waar dat de beoordeling van het asielverzoek van een groep asielzoekers bij wie het Meldpunt Asielzoekers met Psychische Problemen (MAPP) deskundig heeft vastgesteld dat psychische klachten interfereren met het vermogen om consistent en coherent te verklaren momenteel stilligt? Waarom wordt de beoordeling van deze asielverzoeken stilgelegd? Om hoeveel gevallen gaat het in totaal? </vraag>
      <vraag nummer="7">Wat gaat u ondernemen om te voorkomen dat de asielaanvraag van betrokkenen die vanwege psychische problemen niet consistent en coherent verklaren uiteindelijk wordt afgewezen omdat zij niet in de gelegenheid zijn gesteld om aannemelijk te maken vluchtmotieven te hebben? Deelt u de mening dat een dergelijke situatie in sommige gevallen kan leiden tot schending van het Vluchtelingenverdrag? Zo neen, hoe wordt dit dan ondervangen? </vraag>
      <vraag nummer="8">Bent u bereid om in deze gevallen alternatieve individuele mogelijkheden van inhoudelijk onderzoek naar het asielrelaas in te stellen? Zo ja, welke? Zo neen, waarom niet? </vraag>
      <vraag nummer="9">Onderkent u dat binnen de huidige asielprocedure de mogelijkheid ontbreekt om na een MAPP-onderzoek een verklaring te verkrijgen van een bevoegd professional dat de asielzoeker (in een later stadium) in staat is gehoord te worden? </vraag>
      <vraag nummer="10">Bent u bereid deze vragen binnen twee weken te beantwoorden? </vraag>
      <noten afkomstig="vraag">
         <noot nummer="1">Tweede Kamer, vergaderjaar 2007–2008, Aanhangsel nr. 554</noot>
         <noot nummer="2">2007/286</noot>
      </noten>
   </vragen>
   <antwoorden aantal="9">
      <antwoord nummer="1 en 2" voetnoot="1">Zoals ik in mijn antwoord op de vragen van het lid Spekman van 20 september 2007 heb aangegeven, zijn verschillende situaties te onderscheiden. Ik verwijs u naar mijn antwoord op vraag 5 van die kamervragen. <voetnoot nummer="1"/>Kort gezegd komt het er op neer dat de vreemdeling zelf kan aangeven dat er medische belemmeringen zijn om te worden gehoord, maar ook dat de IND-medewerker op eigen initiatief dergelijke belemmeringen kan opmerken. In beide gevallen zal een medisch rapport nodig zijn om de vraag te beantwoorden of en wanneer de betrokken vreemdeling kan worden gehoord. Daarnaast vinden regelmatig speciale trainingen plaats in het horen van getraumatiseerde asielzoekers en wordt bij de beoordeling van het asielrelaas een gebrek aan consistentie van het asielrelaas afgezet tegen de mogelijk psychische gesteldheid van de vreemdeling. Momenteel wordt onderzocht hoe er in de asielprocedure meer aandacht kan zijn voor de medische problematiek van de vreemdeling. De lessen die geleerd worden uit het Meldpunt Asielzoekers met Psychische Problemen (MAPP)-project worden daarin meegenomen. Ook ben ik nog in afwachting van een nader advies van de ACVZ over hoe (het onderzoek naar) de inbedding van medische omstandigheden in de asielprocedure meer precies vorm kan worden gegeven. Dit als verdere uitwerking van het eerdere advies «Secuur en Snel». Hierbij is ook aandacht gevraagd voor het Istanbul Protocol. </antwoord>
      <antwoord nummer="3">In deze zaak ging het niet om de beoordeling of het nader gehoor zorgvuldig heeft plaatsgevonden. Centraal in deze klachtbehandeling stond de vraag of los van de formele asielprocedure de behandeling van verzoeker op grond van de vereisten die de Nationale ombudsman hanteert, behoorlijk was. Gelet op de specifieke omstandigheden van de verzoeker concludeert de Nationale ombudsman dat de onderzochte gedraging niet behoorlijk was. Omdat op grond van specifieke omstandigheden de klacht gegrond is verklaard, zie ik geen aanleiding maatregelen te treffen, in de zin van een wijziging van het (algemene) beleid. Daarbij bevat het rapport geen aanbeveling voor het treffen van maatregelen. </antwoord>
      <antwoord nummer="4">Ik verwijs in dit verband allereerst naar mijn antwoord op vraag 8 van de kamervragen van het lid Spekman van 20 september 2007. De mogelijkheid om psychische problemen te laten vaststellen door een psycholoog of psychiater is reeds aanwezig. Als een asielzoeker met een medische rapportage aangeeft dat een gehoor niet mogelijk is, dan zal de IND dat oordeel overnemen en niet tot het houden van een gehoor overgaan. Daarbij is wel van belang dat vast komt te staan wanneer de betrokken asielzoeker wel kan worden gehoord. De IND zal na ommekomst van de termijn, genoemd in het medische rapport, navragen of er inmiddels een nieuw medisch rapport is waaruit blijkt of betrokkene inmiddels wel kan worden gehoord. </antwoord>
      <antwoord nummer="5">De toegang van asielzoekers in procedure tot de geestelijke gezondheidszorg (hierna: ggz) is op dezelfde manier vormgegeven als voor ingezetenen en daarmee gelijkgestelden. Voor de asielzoeker gelden dezelfde aanmeld- en intakeprocedures. De gezondheidszorg in de Tijdelijke Noodvoorziening (hierna: TNV) is beperkt tot behandeling van medisch noodzakelijke zorg, omdat de vreemdeling slechts korte tijd verblijft in de TNV. Als de vreemdeling acuut psychiatrische zorg nodig heeft, wordt hij in TNV doorverwezen naar de ggz: de vreemdeling heeft dus in de TNV toegang tot deskundige psychiatrische zorg en behandeling. De zorg die in de TNV wordt verleend, is behandelend van aard. Daaraan moet geen adviserende rol worden toebedeeld in het kader van de toelatingsprocedure. </antwoord>
      <antwoord nummer="6">Ja, zie ook mijn antwoord op vraag 4 van de vragen van 20 september 2007. Het is op grond van de ingebrachte medische stukken niet mogelijk om een zorgvuldig besluit te nemen, omdat niet van eventueel afgelegde verklaringen kan worden uitgegaan en een onderzoek naar de asielmotieven niet mogelijk is. Het stilleggen van de procedure geschiedt in het belang van de asielzoeker. Op deze wijze krijgt de asielzoeker de gelegenheid om zodanig te herstellen dat de asielprocedure kan worden vervolgd. Vanaf 5 juli 2007 wordt geregistreerd of er een medische belemmering is voor het nemen van een beslissing. Sinds 5 juli 2007 is dat in ongeveer 100 gevallen gebeurd. Daarvan is in bijna 40 gevallen de procedure op enig moment weer ter hand genomen, in ruim 60 gevallen moet er nog worden gehoord. Voor de duidelijkheid voeg ik hier nog wel aan toe dat deze getallen niet enkel zien op MAPP-zaken, maar ook op zaken die om andere redenen (tijdelijk) niet gehoord kunnen worden vanwege medische redenen. </antwoord>
      <antwoord nummer="7">In het geval een gehoor heeft plaatsgevonden, wordt in voorkomende gevallen bij de beoordeling een gebrek aan consistentie van het asielrelaas afgezet tegen de mogelijk psychische gesteldheid van de vreemdeling. Ook is er bijvoorbeeld de mogelijkheid dat, in het geval door de vreemdeling voldoende aanknopingspunten zijn verstrekt, de Minister van Buitenlandse Zaken gevraagd wordt een individueel ambtsbericht op te stellen om het asielrelaas nader te onderzoeken. Een asielzoeker, die niet kan verklaren over zijn asielmotieven, maakt het onmogelijk die motieven te onderzoeken. Er kan dus niet vastgesteld worden of er een gegronde vrees voor vervolging bestaat, zolang de vreemdeling niet kan worden gehoord. Uiteindelijk zal in een asielprocedure een beslissing moeten worden genomen. Als niet via bijvoorbeeld het asielrelaas van meegereisde familieleden een asielrelaas van betrokkene is af te leiden, en daarop kan worden beslist, is de uiterste consequentie dat een asielaanvraag moet worden afgewezen. Deze handelwijze is in de jurisprudentie onderschreven. Indien de vreemdeling later een nieuwe asielaanvraag indient, als hij wel kan worden gehoord, zal deze niet als een herhaalde aanvraag op de voet van artikel 4:6 Awb worden afgewezen maar inhoudelijk worden beoordeeld. </antwoord>
      <antwoord nummer="8">Als het mogelijk is om op andere wijze dan door een gehoor van de betrokken vreemdeling de benodigde informatie te verzamelen, dan zal dat zeker gebeuren. Als betrokkene bijvoorbeeld deel uitmaakt van een gezin, en dat gezin heeft verklaringen afgelegd die ook op betrokkene betrekking hebben, dan kan een beoordeling worden gemaakt van diens vrees voor vervolging. Of als uit andere – objectieve – bronnen duidelijk blijkt welke asielmotieven de betrokkene kan hebben, is het eveneens mogelijk een inschatting te maken. </antwoord>
      <antwoord nummer="9">Nee. Het blijkt mogelijk om een medisch rapport te overleggen, zoals al blijkt uit het feit dat het MAPP dergelijke rapporten opstelt. </antwoord>
      <antwoord nummer="10">Dit bleek helaas niet mogelijk. </antwoord>
      <noten afkomstig="antwoord">
         <noot nummer="1">Kamerstukken II, 2007/08, Aanhangsel, nr. 554</noot>
      </noten>
   </antwoorden>
</kvr>
