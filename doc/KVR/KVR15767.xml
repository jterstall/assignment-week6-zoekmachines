<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wagenaar (PvdA) aan de staatssecretarissen van Verkeer en Waterstaat en van Onderwijs, Cultuur en Wetenschappen, dhr. Van der Ploeg over de onvrede met de herverdeling van radiofrequenties. (Ingezonden 25 april 2002); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15767
</item>
         <item attribuut="Inhoud">Lokale en regionale radiostations zouden ontevreden zijn over de herverdeling van FM-frequenties.</item>
         <item attribuut="Rubriek">Communicatie, media en informatievoorziening (Omroepen) Communicatie, media en informatievoorziening (Radio en televisie)</item>
         <item attribuut="Trefwoorden">Radio Regionale omroepen</item>
         <item attribuut="Vindplaats">Kamervragen met antwoord 2001-2002, nr. 1236, Tweede Kamer</item>
         <item attribuut="Vraagnr_bij_indiening">2010209690</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Wagenaar</persoon>
         </item>
         <item attribuut="Datum_reaktie">2002-06-06</item>
         <item attribuut="Datum_indiening">2002-04-25</item>
         <item attribuut="Document-id">KVR15767</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2609" allpagenumbers="2609 2610 2611" vetnummer="2010209690" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15767" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1236" onderwerp="" indiendatum="2002-04-25">
         <vrager partij="PvdA" oorsprong="parlement">Wagenaar</vrager>
         <vraagt-aan>de staatssecretarissen van Verkeer en Waterstaat en van Onderwijs, Cultuur en Wetenschappen, dhr. Van der Ploeg</vraagt-aan>
      </vraagdata>
      <antwoorddata antwoorddatum="6 juni 2002), zie ook Aanhangsel Handelingen nr. 1190, vergaderjaar 2001–2002">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder>de staatssecretaris van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de berichten van lokale en regionale radiostations over hun onvrede met de herverdeling van FM-frequenties? <voetnoot nummer="1"/>
      </vraag>
      <vraag nummer="2">Deelt u de mening dat vanwege de herverdeling van FM-frequenties de lokale en regionale zenders niet het sluitstuk mogen worden van deze herverdeling waardoor zij mogelijk in een uitzend-technisch of financieel nadeliger positie komen? Zo ja, hoe gaat u dit voorkomen? Zo nee, waarom niet? </vraag>
      <vraag nummer="3">Kunt in verband met het voorgaande uitleg geven waarom sommige lokale omroepen zoals in Schagen hun huidige frequentie dreigen te verliezen? </vraag>
      <vraag nummer="4">Deelt u de mening dat ook radiostations die tot nu toe alleen via de kabel hun programma’s verspreiden een kans moeten hebben om in het kader van «zerobase» een FM-frequentie te verwerven? Zo ja, hoe geeft u hier gestalte aan? Zo nee, waarom niet? </vraag>
      <vraag nummer="5" voetnoot="2">Wordt er bij de genoemde herverdeling afdoende rekening gehouden met het maximum demografisch bereik van 20% voor niet-landelijke commerciële radiostations? <voetnoot nummer="2"/>Mogen radiostations tussen wie een directe concernrelatie bestaat ieder 20% bereik hebben of tezamen niet meer dan 20%? Beperkt een dekking van meer dan 20% de ruimte voor overige radiostations, waaronder ook nieuwkomers? </vraag>
      <vraag nummer="6">Klopt het dat noch de Opta noch de NMa klachten van met name nieuwkomers met betrekking tot vermeende mededingingsbeperkingen in de frequentieverdeling kan behandelen? Zo ja, acht u dit een lacune in de wetgeving die verbetering behoeft? Zo nee, waarom niet? </vraag>
      <noten afkomstig="vraag">
         <noot nummer="1">Zie bijvoorbeeld: http://www.olon.nl/olonpublic/ olon8804.html#2 ; http://hofstad.nl.com/column/column22.html ; Http://www.radiowereld.net/home/ medianieuws/001.zerobase/zero basenieuws/default.asp?readid=7665&amp;currentpage=8 ;</noot>
         <noot nummer="2" datum="2002-04-12" bron="Zoals vastgelegd in de «Regeling vaststelling eenmalig bedrag commerciële radio-omroep 2002», Staatscourant">Zoals vastgelegd in de «Regeling vaststelling eenmalig bedrag commerciële radio-omroep 2002», Staatscourant, 12 april 2002</noot>
      </noten>
   </vragen>
   <antwoorden aantal="6">
      <antwoord nummer="1">Ja, deze berichten zijn mij bekend. </antwoord>
      <antwoord nummer="2">Er is sprake van een tijdelijke verdeling, waarbij de huidige partijen een verlenging voor een jaar krijgen. De landelijke partijen krijgen daarbij een pakket met Zero Base frequenties zoveel mogelijk rond hun zogenaamde kernfrequentie, waardoor in de meeste gevallen het bereik erop vooruit gaat. Ten opzichte van de huidige situatie kunnen er echter verschillen optreden in dekkingsgebieden. Dit is inherent aan de nieuwe indeling van de frequentieruimte. Voor de niet landelijke commerciële partijen is tevens getracht om hun kernfrequenties toe te wijzen of in geografische zin hun huidige verzorgingsgebied te benaderen met andere frequenties. Door de Zero Base indeling is dit niet in alle gevallen gelukt. Er zijn tevens in een aantal gevallen verschillen ontstaan in relatie met de huidige dekkingspercentages. Ook dit is inherent aan de nieuwe Zero Base planning. De oorspronkelijke zero base planning is erop ingericht om zoveel mogelijk dekkingspercentage te creëren. Een tijdelijke toewijzing in het kader van de verlengingen aan zittende partijen kan, gezien de uitgangspunten van de oorspronkelijke zero base frequentieplanning niet altijd een optimaal resultaat opleveren. Verdere optimalisatie ten behoeve van de huidige niet landelijke commerciële partijen gaat direct ten koste van ruimte voor nieuwkomers. Bij de Kamerbehandeling in het eerste kwartaal is voor de positie van nieuwkomers prioriteit gevraagd. Gegeven de tijdsdruk op de tijdelijke verdeling en bovenstaande invloeden, is naar mening van het kabinet een goede indeling bereikt die zoveel als mogelijk rekening houdt met nieuwkomers en gevestigde belangen. Door middel van een uitbreidingsonderzoek voor niet landelijke commerciële omroep wordt getracht op termijn alsnog tegemoet te komen aan de uitbreidingswensen ten opzichte van de huidige situatie. Tevens kan bij de definitieve verdeling dit punt opnieuw de aandacht krijgen. Er is immers nu sprake van een tijdelijke kavelindeling, waarbij ook voor niet landelijke commerciële omroep bestemde frequenties zijn gebruikt voor landelijke kavels en omgekeerd. Bij de voorbereiding voor de definitieve verdeling kan alsnog sprake zijn van een andere belangenafweging. Voor zover de vraag betrekking heeft op de financiële positie van de regionale en lokale publieke omroepen, kan ik u het volgende melden: De technische omschakelkosten voor de publieke omroepen komen ten laste van de overheid. In het overleg met uw Kamer op 28 maart 2001 is aangegeven dat nader onderzoek zal plaatsvinden in hoeverre een compensatieregeling voor de niet-technische omschakelkosten voor de publieke omroepen tot de mogelijkheden behoort. Tot deze kosten behoren o.a. kosten van algemene publieksvoorlichting (exclusief voorlichting op de radio zelf) en wijziging van voorlichtingsmateriaal zoals stickers, borden, logo’s etc. Het Kabinet is van mening dat een tegemoetkoming van rijkswege gerechtvaardigd is. Het Kabinet zal een tegemoetkoming voor in redelijkheid te maken kosten uitwerken op basis van door belanghebbenden ingediende begrotingen voor deze omschakelkosten. Het ministerie van Onderwijs, Cultuur en Wetenschappen en het ministerie van Verkeer en Waterstaat zijn momenteel in gesprek met de belangenorganisaties van de regionale en lokale publieke omroepen, de Stichting ROOS en de OLON. De omschakelkosten voor de commerciële radio-omroepen zullen voor eigen rekening van de omroepen zijn. </antwoord>
      <antwoord nummer="3">Zie onder 2. Het gaat met name om lokale publieke omroepen die thans een frequentie hebben buiten de lokale omroepband. Ten behoeve van Zero Base krijgen deze omroepen een of meerdere nieuwe frequenties, waarbij het huidige verzorgingsgebied zoveel mogelijk benaderd wordt. Voor de lokale omroep Schagen is de uitwerking van deze omstemming aanzienlijk nadeliger dan de overige omstemmingen. Thans wordt een voorstel uitgewerkt om in het kader van het nog op te starten optimalisatieonderzoek voor de lokale omroep met de lokale omroep Schagen een pilot te beginnen die tevens de nadelige effecten kan opheffen. Overigens worden alle omstemmingen binnen het wettelijk kader voor de lokale publieke omroep uitgevoerd. </antwoord>
      <antwoord nummer="4">Ja, zie de artikelen 24 en 25 van de Regeling aanvraag en vergelijkende toets commerciële radio-omroep (Stcrt. 2002, 90). Daaruit blijkt dat de voorkeur in eerste instantie uitgaat naar aanvragers die (al dan niet via de kabel) actief zijn en zijn geweest. Indien twee of meer aanvragers aan dit criterium voldoen, worden de aanvragers onderling gewogen op basis van het volgende criterium (een combinatie van marktaandeel, kabelbereik en inkomsten uit reclame). </antwoord>
      <antwoord nummer="5">Dat voldoende rekening wordt gehouden met het maximum demografisch bereik van 20% voor niet-landelijke commerciële radio-omroep blijkt uit de artikelen 1, onderdeel d, en 23, vijfde en zesde lid, van de Regeling aanvraag en vergelijkende toets commerciële radio-omroep. Ten aanzien van de vraag over de directe concernrelatie merk ik op dat ingevolge de hiervoor genoemde regeling commerciële omroepinstellingen zodanig met elkaar verbonden kunnen zijn dat zij als eenzelfde instelling moeten worden beschouwd. Elke aanvrager kan slechts één aanvraag indienen. Dit betekent dat eenzelfde instelling niet meer dan één aanvraag mag indienen. Indien de aanvraag leidt tot een vergunning voor niet-landelijke commerciële radio-omroep, kan daarmee maximaal 20% demografisch bereik worden behaald. Met de vraag over de beperking van de ruimte voor overige radiostations wordt kennelijk gedoeld op de ratio van de maximering van het demografisch bereik. Zoals in het kabinetsstandpunt met betrekking tot de uitgifte van frequenties voor commerciële radio-omroep van 1 februari 2002 (Kamerstukken II 2001/2002, 24 095, nr. 87, blz. 6) is opgemerkt wordt daarmee de vigerende regel voor de niet-landelijke commerciële radio-omroep gehandhaafd. Verhoging van het bereik zou de ruimte voor nieuwkomers te zeer beperken. Wat de ruimte voor de overige radio-stations betreft, merk ik op dat zittende (of daarmee verbonden) partijen geheel (FM-vergunninghouders voor FM en AM) of gedeeltelijk (AM-vergunninghouders voor AM) zijn uitgesloten voor deelname aan de vergelijkende toets. </antwoord>
      <antwoord nummer="6">De Minister van Verkeer en Waterstaat is, zoals bekend, belast met de vergunningverlening voor het gebruik van frequentieruimte (artikel 3.3 Telecommunicatiewet). Bij de aan de vergunningverlening voorafgaande integrale belangenafweging worden onder meer aspecten van mededinging betrokken. Op grond van artikel 3.6, tweede lid, onderdeel d, van de Telecommunicatiewet kan de minister een vergunning weigeren als verlening van de vergunning de daadwerkelijke mededinging op de relevante markt aanzienlijk zou beperken. Ook kan een reeds verleende vergunning om dezelfde reden door de minister worden ingetrokken (artikel 3.7, tweede lid, onderdeel f, Telecommunicatiewet). De minister is verplicht een op mededingingsrechtelijke gronden voorgenomen wijziging of intrekking van een vergunning voor advies voor te leggen aan de Nederlandse mededingingsautoriteit (NMa). Dit volgt uit artikel 18.3 van de Telecommunicatiewet. Voorts geldt dat evenals in andere sectoren zich ook in de praktijk van de commerciële radio-omroep situaties kunnen voordoen waarin de mededinging feitelijk beperkt of vervalst wordt. Te denken valt aan kartelafspraken of misbruik van een economische machtspositie. De NMa is op basis van de Mededingingswet bevoegd om hiertegen op te treden, al dan niet naar aanleiding van klachten. De Onafhankelijke Post en Telecommunicatie Autoriteit (OPTA) heeft ten aanzien van frequentiegebruik door commerciële radio-omroepeninstellingen geen specifieke wettelijke taak. Zoals blijkt uit het hierboven staande hebben de minister en de NMa diverse bevoegdheden om de mededinging met betrekking tot de commerciële radio-omroep te waarborgen. Het wordt mede daarom niet nodig geacht om daarnaast ook OPTA te belasten met taken ten aanzien van het onderhavige onderwerp. </antwoord>
      <noten afkomstig="antwoord"/>
   </antwoorden>
</kvr>
