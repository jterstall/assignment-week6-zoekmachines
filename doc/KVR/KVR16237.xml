<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rietkerk (CDA) aan de minister van Binnenlandse Zaken en Koninkrijksrelaties over een wijkverbod voor drugsverslaafden in Rotterdam. (Ingezonden 24 juli 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16237
</item>
         <item attribuut="Inhoud">Gevraagd wordt onder meer of de aanpak van burgemeester Opstelten van Rotterdam om 97 drugsverslaafden overdag een wijkverbod op te leggen binnen de grenzen van de Gemeentewet blijft.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Drugsbestrijding) Criminaliteit en openbare orde (Handhaving openbare orde)</item>
         <item attribuut="Trefwoorden">Criminaliteitsbestrijding Drugsbestrijding Openbare orde en veiligheid</item>
         <item attribuut="Vindplaats">Kamervragen met antwoord 2001-2002, nr. 1642, Tweede Kamer</item>
         <item attribuut="Vraagnr_bij_indiening">2010213000</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Rietkerk</persoon>
         </item>
         <item attribuut="Datum_reaktie">2002-09-10</item>
         <item attribuut="Datum_indiening">2002-07-24</item>
         <item attribuut="Document-id">KVR16237</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3489" allpagenumbers="3489 3490" vetnummer="2010213000" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16237" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1642" onderwerp="" indiendatum="2002-07-24">
         <vrager partij="CDA" oorsprong="parlement">Rietkerk</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-09-10">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Hebt u kennisgenomen van het bericht «Opstelten balanceert op randje»? <voetnoot nummer="1"/>
      </vraag>
      <vraag nummer="2">Deelt u de mening, dat de aanpak van de burgemeester om 97 drugsverslaafden overdag een wijkverbod op te leggen, binnen de grenzen van de Gemeentewet blijft? </vraag>
      <vraag nummer="3">Zo neen, bent u bereid om zo spoedig mogelijk een wettelijke basis te creëren op grond waarvan een dergelijke maatregel wél mogelijk is? </vraag>
      <noten afkomstig="vraag">
         <noot nummer="1" datum="2002-07-22" bron="Algemeen Dagblad">Algemeen Dagblad, 22 juli 2002</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">De gebiedsontzeggingen zijn gebaseerd op artikel 172, derde lid, van de Gemeentewet, waarin aan de burgemeester de bevoegdheid wordt verleend bij verstoring van de openbare orde, of bij ernstige vrees voor het ontstaan daarvan, de bevelen te geven die noodzakelijk te achten zijn voor de handhaving van de openbare orde (de z.g. «lichte bevelsbevoegdheid»). De gebiedsontzeggingen houden in dat men gedurende de sluitingsuren van de tippelzone aan de Keileweg – van 06.00 tot 18.00 uur – zich niet mag begeven dan wel bevinden in de deelgemeente Delfshaven of in Nieuw Mathenesse. De verstrekte besluiten bevatten een nauwkeurige omschrijving van het van toepassing zijnde gebied. Tevens is in alle gevallen in het besluit aangegeven waar een dagbestemming – met hulpverlening – voor de desbetreffende persoon is geregeld. Het besluit is zes maanden geldig. Schending van de gebiedsontzegging impliceert dat men het bevel niet opvolgt en zich schuldig maakt aan overtreding van artikel 184 van het Wetboek van Strafrecht. Door de politie is inmiddels diverse malen proces-verbaal opgemaakt. De burgemeester van Rotterdam heeft mij bericht dat de deelgemeente Delfshaven en Nieuw Mathenesse aanhoudend worden geteisterd door overlast. De overlast in de openbare ruimte wordt voor een belangrijk deel veroorzaakt door personen die overdag in de deelgemeente verblijven. Tussen 18.00 uur ’s avonds en 6.00 uur ’s ochtends houden deze personen zich op aan de tippelzone aan de Keileweg. Na sluiting van de tippelzone verspreiden zij zich over de daarnaast gelegen deelgemeente Delfshaven en Nieuw Mathenesse. Het gedrag van genoemde personen laat zich – aldus de burgemeester – als volgt kenschetsen: samenscholing, intimiderend groepsgedrag, handel in drugs, openlijk drugsgebruik, geweldpleging, het doelloos ophouden in de portieken van woningen en/of winkels, belemmering van de vrije doorgang, schreeuwen, urineren, het incidenteel gebruiken van de wijk als afwerkplek, onvoorspelbare agressiviteit en het anderszins lastigvallen van burgers. Dit gedrag brengt bij de bewoners reële en concrete gevoelens van onveiligheid teweeg en laat zich niet veranderen door middel van politieoptreden op basis van strafrechtelijke bepalingen dan wel de algemene plaatselijke verordening (APV). De overlast gaat – zo meldt de burgemeester – dag na dag onverminderd door en teistert aanhoudend de bewegingsvrijheid, de veiligheid en het veiligheidsgevoel van de buurtbewoners. Volgens informatie van de burgemeester zijn de gebiedsontzeggingen opgelegd aan 52 personen, die deel uitmaken van de in de media genoemde groep van 97 personen. Deze groep van 97 «verslaafden, dealers, pooiers, runners en andere randfiguren» (aldus de burgemeester) betreft een oorspronkelijke lijst van personen die staan vermeld in de persoonsgebonden aanpak (PGA). De PGA is een gezamenlijke dossiervoering door politie, openbaar ministerie, gemeente en diverse hulpverleningsinstanties. Voor elke van deze 97 personen is sprake van een afzonderlijk adviestraject. Waar de een vatbaar is voor het strafrecht, heeft bij een ander gestructureerde hulpverlening meer kans van slagen, terwijl bij een derde gezocht moet worden naar een integrale aanpak, enzovoort. Bij deze afweging wordt eveneens de mogelijkheid opgenomen om een traject in het kader van de strafrechtelijke opvang verslaafden (SOV) op te leggen. Een aantal personen komt hiervoor momenteel in aanmerking. De groep van 97 heeft als gezamenlijke kenmerken een omvangrijk strafdossier (hierbij is veelal sprake van vermogenscriminaliteit, geweldpleging en overtreding van de Opiumwet) en een ruim aantal overtredingen op grond van de APV, terwijl voorts sprake is van zogenaamd zorgmijdend gedrag. Dit betekent dat eerdere hulpverlening vruchteloos is gebleven dan wel dat categorisch is geweigerd om aan enige vorm van hulpverlening medewerking te verlenen. De politie heeft per persoon al tientallen keren proces-verbaal opgemaakt. Sommige personen hebben meer dan 60 overtredingen op naam staan. De meeste van de 52 personen die een gebiedsontzegging krijgen of al gekregen hebben, zijn uitvoerig begeleid door justitie en hulpverleningsinstellingen. Veel van deze personen zijn echter niet gediend van hulp en vermijden zorgvuldig alle hulpaanbod. Voor deze mensen is een op maat aangepast hulpaanbod (huisvesting, werk, medische behandeling) ontwikkeld. Conclusie van de burgemeester is dat deze personen ondanks talloze malen verbaliseren en intensief begeleiden overlast blijven veroorzaken. Blijkbaar is een «reguliere» aanpak voor deze mensen niet toereikend. Naar de mening van de burgemeester kan geconcludeerd worden dat deze personen in strafrechtelijke zin onverbeterlijk zijn en dat zij zich meer in algemene zin niets aan de samenleving gelegen laten liggen. De gebiedsontzeggingen zijn echter niet aan deze gehele groep opgelegd. Voordat een beschikking op naam is opgesteld, heeft een minutieuze doorlichting van het strafdossier plaatsgevonden en is, aldus de verkregen informatie van de burgemeester van Rotterdam, met name onderzoek gedaan naar de frequentie en actualiteit van de overlastmeldingen in de politieregistratie. Verder is gekeken naar overige persoonlijke omstandigheden die van belang kunnen zijn, zoals detentie, ziekte, vrijwillige aanmelding SOV en woonplaats. Er resteerde na doorlichting een groep van 52 personen. Na afstemming in de driehoek heeft de burgemeester besloten voor deze personen een gebiedsontzegging op te stellen. Degenen die in Delfshaven en het aangrenzende Nieuw Mathenesse een woonadres hebben, vallen buiten deze categorie. De verstoring van de openbare orde door de betrokken groep personen in de deelgemeente Delfshaven en Nieuw Mathenesse is naar de mening van de burgemeester volstrekt onacceptabel. De rechten van de bewoners van dit gebied op een veilige en leefbare woonomgeving zijn gedurende lange tijd op een onaanvaardbare wijze geschonden. Alle eerdere maatregelen (preventief, repressief, als ook op het gebied van hulpverlening en het bevorderen van de sociale veiligheid) hebben in onvoldoende mate geleid tot het herstel van de openbare orde. De burgemeester is van mening dat hij in een dergelijke situatie alle mogelijke middelen dient in te zetten om de openbare orde te herstellen en de bewoners van het desbetreffende gebied te beschermen. In de afweging tussen enerzijds het belang van de handhaving van de openbare orde de belangen van de rechtsorde respecterende burgers, en anderzijds de belangen van notoire overlastgevers en de rechtsorde schendende burgers om zich zonder beperkingen binnen de gemeente te bewegen, beschouwt de burgemeester het als onvermijdelijk en volledig gerechtvaardigd om eerstgenoemde belangen voorrang te geven. Ik deel de opvatting van de burgemeester dat hij in een dergelijke situatie alle mogelijke middelen dient in te zetten om de openbare orde te herstellen en de bewoners van het desbetreffende gebied te beschermen. Deze middelen dienen uiteraard wel te passen binnen de geldende wet- en regelgeving. Met betrekking tot de onderhavige gebiedsontzeggingen is inmiddels op 6 september jl op verzoek van een aantal belanghebbenden een belangwekkende voorlopige uitspraak gedaan door de Rotterdamse bestuursrechter (voorzieningenrechter) over de houdbaarheid van een wijkverbod/gebiedsontzegging op basis van artikel 172, derde lid, van de Gemeentewet (LJN-nummer: AE7306). In die voorlopige voorzieningsprocedure is geoordeeld dat de burgemeester in beginsel bevoegd was om in de onderhavige gevallen toepassing te geven aan deze bepaling. Tegelijkertijd heeft de voorzieningenrechter evenwel bepaald dat de bestreden besluiten inhoudende een wijkverbod/gebiedsontzegging voor wat betreft de vereiste proportionaliteit de toets der kritiek niet kunnen doorstaan. «In aanmerking nemende de inbreuk die verweerder door gebruik te maken van de bevoegdheid ex artikel 172, derde lid, van de Gemeentewet op het recht van verzoekers op bewegingsvrijheid maakt, had verweerder eerst moeten nagaan of minder verstrekkende maatregelen in dit geval tot een oplossing hadden kunnen leiden. (.....) De voorzieningenrechter houdt het voor mogelijk dat ten aanzien van gebiedsontzeggingen voor de duur van 4 weken niet was geconcludeerd dat sprake is van disproportionaliteit.» De voorzieningenrechter heeft de bestreden besluiten geschorst met ingang van het tijdstip dat is gelegen 4 weken na bekendmaking (uitreiking) van die besluiten. </antwoord>
      <antwoord nummer="3">Het is aan de bestuursrechter om in beroep in definitieve zin uitspraak te doen omtrent de mogelijkheden en reikwijdte van dergelijke gebiedsontzeggingen. Het is daarom naar mijn oordeel op dit moment te prematuur na te gaan of wijziging van de wet is geïndiceerd, en zo ja, op welke wijze. Daarbij neem ik tevens in overweging dat afgewacht zal moeten worden op welke wijze de door de burgemeester thans op bezwaar te nemen besluiten, waarbij rekening zal moeten worden gehouden met de overwegingen van de voorzieningenrechter, zullen uitwerken. </antwoord>
      <noten afkomstig="antwoord"/>
   </antwoorden>
</kvr>
