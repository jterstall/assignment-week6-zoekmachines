<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rietkerk en Ross-van Dorp (beiden CDA) aan de minister van Volkshuisvesting, Ruimtelijke Ordening en Milieubeheer over de Aanwijzing streekplan Gelderland. (Ingezonden 2 april 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9365
</item>
         <item attribuut="Rubriek">Ruimtelijke ordening en infrastructuur (Streekplannen) Staats- en bestuursrecht (Overig)</item>
         <item attribuut="Trefwoorden">Gelderland Overheidsbemoeienis Streekplannen Toezicht</item>
         <item attribuut="Vindplaats">Kamervragen met antwoord 1998-1999, nr. 1371, Tweede Kamer</item>
         <item attribuut="Vraagnr_bij_indiening">2989910850</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="CDA">Rietkerk</persoon>
            <persoon partij="CDA">Ross-van Dorp</persoon>
         </item>
         <item attribuut="Datum_reaktie">1999-05-18</item>
         <item attribuut="Datum_indiening">1999-04-02</item>
         <item attribuut="Document-id">KVR9365</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2725" allpagenumbers="2725 2726" vetnummer="2989910850" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9365" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1371" onderwerp="" indiendatum="1999-04-2">
         <vrager partij="CDA" oorsprong="parlement">Rietkerk</vrager>
         <vrager partij="CDA" oorsprong="parlement">Ross-van Dorp</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="1999-05-18">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het bericht de «Aanwijzing slaat niet op de Achterhoek»? <voetnoot nummer="1"/>
      </vraag>
      <vraag nummer="2" voetnoot="2">Bent u het eens met de uitspraak van uw staatssecretaris van Volkshuisvesting, Ruimtelijke Ordening en Milieubeheer dat de aanwijzing geen betrekking heeft op de Achterhoek? Zo ja, waarom hebt u de Kamer in uw brief van 24 maart jl. <voetnoot nummer="2"/>daarover niet geïnformeerd? </vraag>
      <vraag nummer="3">Voor welk deel van de provincie Gelderland is de «strafmaatregel» wel van toepassing en welke gemeenten betreft het? </vraag>
      <vraag nummer="4">Deelt u de mening dat in dorpen en kernen woningen kunnen worden gebouwd voor de sociaal- en economisch gebondenen? Wordt deze lijn vertaald in de nieuwe Huisvestingswet? Wanneer biedt u de Kamer de novelle behorend bij de nieuwe Huisvestingswet aan? </vraag>
      <vraag nummer="5">Deelt u de mening dat er ruimte is voor bedrijvigheid buiten de grote steden en, zo ja, volgt u dan het Streekplan Gelderland op dit punt? Zo neen, waarom niet en past dit bij de uitspraak dat «het rijk zich niet te veel met de Achterhoek moet bemoeien»? </vraag>
      <noten afkomstig="vraag">
         <noot nummer="1" datum="1999-03-27" bron="De Gelderlander">De Gelderlander, 27 maart 1999</noot>
         <noot nummer="2" documenttype="Kamerstuk" kamerstuk-id="25 180" documentnummer="100">Kamerstuk 25 180, nr. 100</noot>
      </noten>
   </vragen>
   <antwoorden aantal="5">
      <antwoord nummer="1">Ja </antwoord>
      <antwoord nummer="2">De uitspraak van de Staatssecretaris is juist. De onderwerpen die ingevolge de aanwijzing door de provincie nader in het streekplan geregeld moeten worden betreffen in hoofdzaak de ruimtelijke ontwikkeling op de Veluwe, Rivierengebied en de Vallei. Wel is met de provincie afgesproken dat in het streekplan zelf het bundelingsbeleid, dat voor de gehele provincie geldt, nader wordt geoperationaliseerd om de streekplanuitwerkingen beter te kunnen aansturen. De provincie heeft mij bij brief van 2 februari jl. aangegeven deze operationalisering op te nemen in het streekplan. In mijn brief van 24 maart jl. heb ik U geïnformeerd over de voortgang van het proces waaromtrent meermalen overleg is geweest met de Kamer en dit naar zijn inhoud bekend werd verondersteld. </antwoord>
      <antwoord nummer="3">De aanwijzing betrof het zoveel mogelijk bundelen van de verstedelijking in stadsgewesten en enkele grotere stedelijke gemeenten en het zoveel mogelijk beperken van de uitbreiding van het stedelijk ruimtebeslag in de open ruimten. Daarnaast ging de aanwijzing in op de gewenste fasering van woningbouw en werklocaties. Deze aspecten betreffen in hoofdzaak de gemeenten in de gebieden die in de VINEX en de Actualisering van de VINEX zijn aangeduid als «restrictief beleid rijk» en «restrictief beleid provincie». </antwoord>
      <antwoord nummer="4">Binnen de uitgangspunten van het bundelings- en concentratiebeleid voor wonen en werken kunnen dorpen en kernen bouwen voor de sociaal- en economisch gebondenen. Afstemming van bouwprogramma’s op deze doelgroepen is een verantwoordelijkheid van gemeenten zelf. In de nieuwe Huisvestingswet wordt aan gemeenten die te maken hebben met bovengemeentelijk ruimtelijk restrictief beleid onder specifieke voorwaarden de mogelijkheid geboden om woningzoekenden zonder economische of «sociale» (maatschappelijke) binding met marktregio een woonvergunning te weigeren. In de «nieuwe» (het voorstel tot herziening van) Huisvestingswet wordt deze lijn als volgt vertaald: gemeenten kunnen aan woningzoekenden eisen stellen van maatschappelijke en/of economische binding aan de regionale woningmarkt, als die gemeenten gelegen zijn in gebieden waar de provincie in het streekplan restrictief beleid (rijks of provinciaal) heeft vastgelegd en waar als gevolg daarvan op de regionale woningmarkt schaarste optreedt voor de doelgroepen van volkshuisvestingsbeleid. Deze eisen kunnen worden bepaald voor nieuwe of bestaande woningen tot f 300 000 koopprijs (gedifferentieerd naar regio), f 60 000 kavelprijs of f 1085 huurprijs («IHS-grens»). De novelle bij het wetsvoorstel tot herziening van de Huisvestingswet zal naar verwachting spoedig in uw bezit kunnen zijn. </antwoord>
      <antwoord nummer="5">Ik deel de mening dat er ruimte dient te zijn voor bedrijvigheid buiten de grote steden. Het streekplan gaf daaraan echter een uitwerking die niet in overeenstemming werd geacht met nationaal ruimtelijk beleid. Het gaat er om dat de ruimte voor bedrijvigheid in hoofdzaak wordt geconcentreerd bij de stadsgewesten en enkele regionale opvangkernen. In het streekplan is aan teveel kleinere kernen ruimte voor verstedelijking geboden. De eerder bij punt 2 genoemde voorstellen van de provincie Gelderland voor een nadere operationalisering van het bundelingsbeleid geven mij het vertrouwen dat tot overeenstemming met de provincie kan worden gekomen. De uitspraak van de Staatssecretaris dat het rijk zich niet teveel met de Achterhoek moet bemoeien was vooral bedoeld als stimulans voor de regio om het goede woon- en werkklimaat en het fraaie landschap te versterken. Daaraan voegde de Staatssecretaris toe: «Maar als alles wordt toegestaan leg je de bijl aan de wortels van zowel de verstedelijking als van het platteland». Ik deel die mening, uiteraard. </antwoord>
      <noten afkomstig="antwoord"/>
   </antwoorden>
</kvr>
