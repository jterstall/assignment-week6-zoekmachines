<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Sociale Zaken en Werkgelegenheid over babyopvang die te wensen over laat. (Ingezonden 14 januari 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22186
</item>
         <item attribuut="Inhoud">Vragen naar aanleiding van het bericht in RTL nieuws van 12 januari 2005, dat de er te weinig tijd en kennis voor deze opvang bij de leidsters van crèches is.</item>
         <item attribuut="Rubriek">Welzijn (Kinderopvang)</item>
         <item attribuut="Trefwoorden">Kinderopvang</item>
         <item attribuut="Vindplaats">Kamervragen met antwoord 2004-2005, nr. 888, Tweede Kamer</item>
         <item attribuut="Vraagnr_bij_indiening">2040506330</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-02-07</item>
         <item attribuut="Datum_indiening">2005-01-14</item>
         <item attribuut="Document-id">KVR22186</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1881" allpagenumbers="1881 1882" vetnummer="2040506330" code="0405tkkvr888" lopendefooter="Tweede Kamer, vergaderjaar 2004–2005, Aanhangsel" filenaam="KVR22186" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="888" onderwerp="" indiendatum="14januari 2005">
         <vrager partij="SP" oorsprong="parlement">Gerkens</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-02-7">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw reactie op het bericht dat de babyopvang te wensen over laat? <voetnoot nummer="1"/>
      </vraag>
      <vraag nummer="2">Deelt u de stelling dat er te weinig tijd en te weinig kennis voor deze opvang bij de leidsters van crèches is? Zo ja, wat gaat u doen om dit te verbeteren? </vraag>
      <vraag nummer="3">Hoe staan deze berichten in verhouding tot de zelfregulering van de branche en de afspraken die daarover gemaakt zijn? </vraag>
      <vraag nummer="4">Bent u het eens met het voorstel van het Nederlands Instituut voor Zorg en Welzijn (NIZW) om meer aandacht voor baby’s in de opleiding op te nemen? Zo ja, wat gaat u doen om dit te ondersteunen? Zo neen, waarom niet? </vraag>
      <vraag nummer="5">Zijn deze berichten voor u aanleiding om in de wet Kinderopvang opnieuw de leidster-kind-ratio vast te leggen? Zo ja, per wanneer gaat u dit doen? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-01-12" bron="RTL nieuws">RTL nieuws, 12 januari 2005, 19.30 uur</noot>
      </noten>
   </vragen>
   <antwoorden aantal="5">
      <antwoord nummer="1">Aanleiding voor het item over babyopvang bij RTL nieuws was de cursus voor leidsters die door het NIZW (Nederlands Instituut voor Zorg en Welzijn) ontwikkeld is en die de kwaliteit van de babyopvang ten goede komt. Deze cursus is gericht op het verbeteren van de vaardigheden van leidsters die baby’s opvangen. Het NIZW is door SZW financieel in staat gesteld deze cursus te ontwikkelen en te implementeren. Aanleiding voor het opzetten van het NIZW-project, dat van start is gegaan in 2002, was gelegen in de uitkomsten van onderzoek naar de kwaliteit van kinderopvang en de effecten daarvan op kinderen. Geconcludeerd werd dat de basiskwaliteit goed was, maar dat aandacht voor de kwaliteit van de interactie tussen leidsters en kinderen kwaliteit van de opvang verder kan verhogen. Dit heeft geleid tot het financieren van het project Kwaliteit babyopvang bij het NIZW, waarmee beoogd wordt bij leidsters van kinderdagverblijven, door middel van gerichte pedagogische ondersteuning, de kennis en vaardigheden te versterken die bijdragen aan het verbeteren van de kwaliteit van de opvang van baby’s in kinderdagverblijven. Tegelijkertijd is tevens subsidie verstrekt aan het Nederlands Consortium Kinderopvang Onderzoek (NCKO) om wetenschappelijk onderzoek te verrichten naar de pedagogische kwaliteit van de kinderopvang in Nederland. Dit is een langdurig onderzoek (8 jaar) waarin a) een instrument ontwikkeld wordt om de kwaliteit van de kinderopvang te meten; b) de kwaliteit ook daadwerkelijk gemeten wordt; c) vervolgens – waar nodig – geïntervenieerd wordt om de kwaliteit bij te sturen. De resultaten van deze meting onder 300 kinderdagverblijven zullen eind 2007 beschikbaar komen. Daarnaast doet het NCKO onderzoek naar de kwaliteit van de opvang bij 50 kinderdagverblijven als onderdeel van de nulmeting bij de start van de Wet kinderopvang. De resultaten hiervan zullen in de zomer van 2005 beschikbaar komen. Het lijkt me niet verstandig om nu reeds op de uitkomsten vooruit te lopen. Uiteraard zal ik u t.z.t. op de hoogte brengen van de resultaten van deze onderzoeken. Overigens wil ik u erop wijzen dat de betrokkenen bij de nieuwsuitzending van RTL nieuws (medeweker NIZW en hoogleraar Universiteit van Nijmegen) hebben aangegeven, dat zij zich niet konden vinden in de teneur van de uitzending van RTL nieuws. In de uitzending deed men het voorkomen alsof er in meer dan de helft van de kinderdagverblijven sprake zou zijn van slechte babyopvang. Deze uitspraken zijn niet gebaseerd op de mening van betrokken organisaties. Het NIZW heeft ter correctie van de teneur die uit deze uitzending sprak, een reactie op de site www.infokinderopvang.nl. geplaatst. </antwoord>
      <antwoord nummer="2">Op dit moment heb ik geen reden om deze stelling te onderschrijven. Uiteraard vind ik het van groot belang dat de opvang van baby’s van goede kwaliteit is. Dat is ook de reden dat ik het NIZW in staat heb gesteld deze cursus te ontwikkelen en te implementeren en dat het NCKO grootschalig onderzoek verricht naar de kwaliteit van de Nederlandse kinderopvang. </antwoord>
      <antwoord nummer="3">De nieuwe Wet kinderopvang doet een beroep op de eigen verantwoordelijkheid van ouders en instellingen en hun organisaties om zelf invulling te geven aan de wettelijke eis van verantwoorde kinderopvang. Betrokken partijen hebben dit opgepikt door in het Convenant «Verantwoorde kinderopvang: verdere stappen naar de toekomst» op alle relevante punten afspraken over het waarborgen van kwaliteit te maken. De kwaliteitsregelgeving in de kinderopvang kan mede daardoor op een breed draagvlak in de sector steunen. Specifiek voor de leidster-kind-ratio geldt dat de afspraken in het Convenant op hoofdlijnen overeenkomen met wat hierover eerder in het Tijdelijk Besluit kwaliteitsregels kinderopvang op grond van de Welzijnswet was opgenomen. Onderdeel van het onderzoek van het NCKO is de ontwikkeling van een zelfevaluatie instrument om de kwaliteit van kinderopvang te meten. Instellingen kunnen daarmee zelf hun kwaliteit bijsturen waar dat nodig is, wat past in de ideeën rondom zelfregulering van de branche. </antwoord>
      <antwoord nummer="4">Als signalen uit de sector aangeven, dat er meer aandacht voor de opvang van baby’s nodig is in de opleiding van leidsters, dan onderschrijf ik die stelling van harte. In zowel het project van het NIZW als in het onderzoeksplan van het NCKO is overleg met de opleidingen opgenomen. </antwoord>
      <antwoord nummer="5">Nee. Zie eerdere antwoorden. </antwoord>
      <noten afkomstig="antwoord"/>
   </antwoorden>
</kvr>
