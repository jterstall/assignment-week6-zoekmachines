<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Voûte-Droste en Hofstra (beiden VVD) over concurrentievervalsing door malafide en illegale bedrijven. (Ingezonden 22 januari 1998); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6661
</item>
         <item attribuut="Inhoud">Betreft toenemende oneigenlijke concurrentie die bonafide bedrijven (met kostenposten voor arbodiensten en naleving van milieuwetten) ondervinden van illegaal opererende bedrijven.</item>
         <item attribuut="Rubriek">Bedrijfsleven en industrie (Midden- en kleinbedrijf) Belastingen (Belastingfraude) Criminaliteit en openbare orde (Fraude) Handel en economie (Mededinging) Milieu (Milieudelicten)</item>
         <item attribuut="Trefwoorden">Economische delicten Fraude Mededinging Midden- en kleinbedrijf Milieudelicten</item>
         <item attribuut="Vindplaats">Kamervragen met antwoord 1997-1998, nr. 844, Tweede Kamer</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Voûte-Droste</persoon>
            <persoon partij="VVD">Hofstra</persoon>
         </item>
         <item attribuut="Datum_reaktie">1998-03-09</item>
         <item attribuut="Datum_indiening">1998-01-22</item>
         <item attribuut="Document-id">KVR6661</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1727" allpagenumbers="1727 1728 1729" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6661" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="844" onderwerp="" indiendatum="1998-01-22">
         <vrager partij="VVD" oorsprong="parlement">Voûte-Droste</vrager>
         <vrager partij="VVD" oorsprong="parlement">Hofstra</vrager>
         <vraagt-aan/>
      </vraagdata>
      <antwoorddata antwoorddatum="9 maart 1998). Zie ook Aanhangsel Handelingen nr. 711, Vergaderjaar 1997–1998">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer en van Justitie en de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Deelt u de mening dat er een verontrustende toename is van concurrentievervalsing van malafide en illegale bedrijven ten opzichte van bedrijven die voldoen aan de wet? <voetnoot nummer="1"/>
      </vraag>
      <vraag nummer="2">Is het u bekend dat een middelgroot bedrijf dat de milieuwetten naleeft, een kostenpost heeft van ongeveer 125 000 gulden, en arbo-diensten van 100 000 gulden per jaar, terwijl malafide bedrijven door onvoldoende toezicht van bijvoorbeeld inspectiediensten deze kosten niet betalen? </vraag>
      <vraag nummer="3">Bent u bereid maatregelen te treffen opdat inspectiediensten doelmatiger toezicht houden en beter gaan samenwerken? </vraag>
      <vraag nummer="4">Hoe denkt u de inzet van «stromannen» en valse papieren door deze bedrijven tegen te gaan? </vraag>
      <vraag nummer="5">Welke maatregelen gaat u treffen om opsporing en vervolging van fraude door illegale en malafide bedrijven beter aan te pakken? </vraag>
      <noten afkomstig="vraag">
         <noot nummer="1">Zie het rapport van KPMG BEA in opdracht van MKB Nederland en VNO-NCW (De Telegraaf, 20 januari 1998)</noot>
      </noten>
   </vragen>
   <antwoorden aantal="5">
      <antwoord nummer="1">Het rapport van KPMG/BEA geeft de opvattingen weer van een aantal ondernemers uit een viertal sectoren van de economie die zij in discussiebijeenkomsten met de onderzoekers hebben geuit. Het onderzoek heeft dus een beperkte opzet. Ik laat de resultaten van het onderzoek geheel voor rekening van de onderzoekers. Ik heb geen aanwijzingen dat sprake is van een verontrustende toename van concurrentievervalsing door malafide en illegale bedrijven ten opzichte van bedrijven die zich houden aan de wet. </antwoord>
      <antwoord nummer="2">De kosten die bedrijven moeten maken voor de naleving van de milieuwetten lopen sterk uiteen. Zij bestaan onder andere uit administratieve lasten, investeringen en milieubeschermende voorzieningen en kosten voor de afvoer van afvalstoffen. Het is een misverstand te menen, dat het zich niet houden aan de milieuwetgeving altijd uitsluitend besparingen oplevert. Bedrijven die zich niet aan (alle) milieuregels houden lopen te allen tijde het risico te worden beboet en/of aansprakelijk te worden gesteld voor veroorzaakte milieuschade. Uit het onderzoeksrapport van Bakkenist getiteld «Administratieve lasten Wet milieubeheer in beeld» uit 1996 komt overigens naar voren dat de administratieve lasten van bedrijven die onder de werking van een AMvB voor de betreffende branche vallen uiteenlopen van circa f 800,– (voor een slagerij) tot circa f 8 600,– (voor een tankstation) per inrichting. Bij vergunningplichtige bedrijven zijn de administratieve lasten volgens dat rapport gemiddeld f 26 700,–. Het bedrag van f 125 000,– is ontleend aan de kosten van de afvalverwerking bij een dakbedekkingsbedrijf. Dit bedrag is absoluut niet maatgevend voor alle middelgrote bedrijven en ook niet voor alle dakbedekkingsbedrijven. Het ontlopen van de wettelijke verplichting tot aansluiting bij een arbodienst mag evenmin zonder meer worden vertaald als een financiële besparing. Zonder deskundige inbreng ten aanzien van preventieve maatregelen en ontstaan van ziekteverzuim, respectievelijk het onnodig voortduren van verzuim doorgaans groter zijn dan wanneer die deskundigheid wel beschikbaar is. Inschakeling van arbodiensten bespaart, naar redelijke verwachting, op kosten van loondoorbetaling wegens ziekte. Blijkens gegevens uit de ZARA-werkgeverspanelmeting van medio 1996 betaalden bedrijven overigens gemiddeld f 186,– per werknemer per jaar voor dienstverlening door arbodiensten. Uitgaande van de gebruikelijke CBS-classificaties worden bedrijven met een personeelsomvang tussen de 100 en 500 werknemers als «middelgroot» beschouwd. Dit betekent dat bedrijven van dergelijke omvang per jaar totaal gemiddeld f 18 600,– (bij 100 werknemers) tot f 93 000,– (bij 500 werknemers) aan arbodiensten betalen. Hoewel uitschieters denkbaar zijn, bijvoorbeeld in geval van extreme arbeidsrisico’s, mag een bedrag van f 100 000,– niet als kenmerkend voor middelgrote bedrijven worden aangemerkt. </antwoord>
      <antwoord nummer="3">Wat betreft de samenwerking bij het toezicht op de naleving van de Arbo-wetgeving en de milieuwetgeving kan het volgende worden opgemerkt. In toenemende mate is reeds sprake van diverse vormen van samenwerking en informatie-uitwisseling tussen inspectiediensten. In dit verband kan worden gewezen op de brief van 29 augustus 1997 van de ministers van Volkshuisvesting, Ruimtelijke Ordening en Milieubeheer, van Verkeer en Waterstaat en van Justitie over de handhaving van milieuwetgeving en de subsidieverlening aan Tankercleaning Rotterdam (kamerstuk 22 343 en 24 791, nr. 29). Tussen de Arbeidsinspectie en de Hoofdinspectie Milieuhygiëne vindt tweemaal per jaar overleg plaats met betrekking tot de afstemming van nieuwe projecten en evaluatie van afgeronde projecten. Hierover is een nota en een brief combizorg (kamerstuk 23 400 XV, nr. 55 en SOZA-96-660) naar de Tweede Kamer gestuurd. Tevens wordt door de Arbeidsinspectie en de Inspectie Milieuhygiëne gezamenlijk projectmatig opgetreden en vindt ook op regionaal niveau regulier afstemming plaats tussen de Arbeidsinspectie en de Inspectie Milieuhygiëne. Ook in breder verband wordt door de Arbeidsinspectie met andere diensten samengewerkt. Zo start in maart 1998 op regionaal niveau een project dat onder meer gericht is op bedrijven die door ontduiking van nalevingsvoorschriften concurrentievervalsing veroorzaken. In dit project wordt samengewerkt door Arbeidsinspectie, politie, reinigingspolitie, milieudienst, brandweer, verkeer en waterstaat, inspectie gezondheidsbescherming en bouwtoezicht. In het kader van de aanpak van malafide werkgevers vindt informatie-uitwisseling en samenwerking plaats tussen Belastingdienst, Uvi’s en Arbeidsinspectie. Daarnaast bestaat er met betrekking tot gegevensuitwisseling in de sfeer van looncontroles een apart convenant tussen Belastingdienst en Uvi’s. Tevens participeert de Arbeidsinspectie in regionale interdisciplinaire fraudeteams (RIF’s) waarbij door middel van multidisciplinair onderzoek in fraudegevoelige sectoren fraude met uitkeringen, sociale premies, belastingen en illegale tewerkstelling is te achterhalen. Met de ECD vindt in multi-disciplinair verband samenwerking plaats op het terrein van de Wet arbeid vreemdelingen en binnen het platform Bijzondere Opsporingsdiensten. Wat betreft de handhaving van milieuregelgeving zij er nog op gewezen dat de Inspectie Milieuhygiëne, de Douane en de Rijksverkeersinspectie nauw samenwerking bij de controle van bij voorbeeld de Europese verordening vervoer afvalstoffen. Daarvoor zijn tussen deze diensten convenanten afgesloten. Uit het voorgaande moge blijken, dat er reeds op tal van terreinen samenwerking tussen toezichthoudende instanties plaatsvindt. Uiteraard wordt voortdurend aandacht besteed aan de verdere verbetering van de doelmatigheid van het toezicht. </antwoord>
      <antwoord nummer="4">Bij een aanvraag van een vestigingsvergunning moet worden aangetoond dat door de bedrijfsleider en beheerder aan de vestigingseisen wordt voldaan door het overleggen van de aangewezen bewijsstukken. Indien een andere persoon dan de ondernemer binnen een onderneming als bedrijfsleider of beheerder functioneert dient hieromtrent een verklaring te worden ondertekend. Als achteraf blijkt dat de gegeven informatie over feiten en omstandigheden onjuist en onvolledig was, kan de vergunning worden ingetrokken. Als er sprake is van valse diploma’s kan een strafrechtelijk onderzoek worden ingesteld. Overigens heb ik thans geen aanwijzingen dat stromannen en valse papieren op grote schaal voorkomen. </antwoord>
      <antwoord nummer="5">In 1993 is door het Openbaar Ministerie en de Economische Controledienst besloten de systematische opsporingsactiviteiten in het kader van de strafrechtelijke handhaving van de vestigingswetten te beëindigen. Achtergrond van dit besluit was het door de Tweede Kamer gesteunde beleidsvoornemen van de toenmalige Minister van Economische Zaken om de Vestigingswet niet meer strafrechtelijk te doen handhaven. Overigens houdt het Openbaar Ministerie zich het recht voor om, in overleg met de Economische Controledienst, strafrechtelijk op te treden bij bepaalde ernstige overtredingen, in samenhang met overtredingen van andere wetgeving en wanneer de veiligheid in het geding is. Wat betreft de handhaving van de Vestigingswet zie ik thans geen aanleiding tot het nemen van maatregelen. Overigens wijs ik erop, dat in 1998 een evaluatie van de Vestigingswet zal worden gehouden. Op de conclusies daarvan wil ik thans niet vooruitlopen. Met betrekking tot de Arbowet zal in het jaarprogramma 1998 worden opgenomen dat in relevante sectoren programmatisch geïnspecteerd zal worden buiten reguliere kantooruren. Meer in het algemeen kan worden opgemerkt dat langs verschillende sporen wordt gewerkt aan de verbetering van de handhaving van wetgeving. Gewezen zij onder andere op diverse recente studies, zoals Handhaven met effect, Schijn bedriegt en Handhaven op niveau. Ook zij gewezen op de brief van 29 augustus 1997 van de ministers van Volkshuisvesting, Ruimtelijke Ordening en Milieubeheer, van Verkeer en Waterstaat en van Justitie over de handhaving van milieuwetgeving en de subsidieverlening aan Tankercleaning Rotterdam (kamerstuk 22 343 en 24 791, nr. 29). Ten slotte zij gewezen op de brief van 30 januari 1998 van de minister van Justitie waarin verslag wordt gedaan van de voortgang van de fraudebestrijding (Voortgangsrapportage fraudebestrijding 1997, kamerstuk 17 050, nr. 202). </antwoord>
      <noten afkomstig="antwoord"/>
   </antwoorden>
</kvr>
