<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Miltenburg (VVD) aan de staatssecretaris van Volksgezondheid, Welzijn en Sport en de minister van Economische Zaken over de eventuele toepassing van de Wet overgang van onderneming op de huishoudelijke zorg. (Ingezonden 17 november 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26867
</item>
         <item attribuut="Inhoud">Vragen naar aanleiding van een bericht in Trouw van 15 november 2006. Gevraagd wordt naar de gevolgen voor de gemeenten als de WOO inderdaad van toepassing is op de aanbestedingsprocedures voor huishoudelijke hulp. Deze vragen dienen als aanvulling op eerdere vragen ter zake, ingezonden op 16 november 2006.</item>
         <item attribuut="Rubriek">Bedrijfsleven en industrie (Overig) Gezondheidszorg (Maatschappelijke gezondheidszorg)</item>
         <item attribuut="Trefwoorden">CommerciÃ«le dienstverlening Thuiszorg</item>
         <item attribuut="Vindplaats">Kamervragen met antwoord 2006-2007, nr. 422, Tweede Kamer</item>
         <item attribuut="Vraagnr_bij_indiening">2060703250</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Van Miltenburg</persoon>
         </item>
         <item attribuut="Datum_reaktie">2006-12-01</item>
         <item attribuut="Datum_indiening">2006-11-17</item>
         <item attribuut="Document-id">KVR26867</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="909" allpagenumbers="909 910" vetnummer="2060703250" code="0607tkkvr422" lopendefooter="Tweede Kamer, vergaderjaar 2006–2007, Aanhangsel" filenaam="KVR26867" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="422" onderwerp="" indiendatum="2006-11-17">
         <vrager partij="VVD" oorsprong="parlement">Van Miltenburg</vrager>
         <vraagt-aan>de staatssecretaris van Volksgezondheid, Welzijn en Sport en de minister van Economische Zaken</vraagt-aan>
      </vraagdata>
      <antwoorddata antwoorddatum="2006-12-1">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met het artikel over de verwarring in de thuiszorg inzake de toepassing van de Wet overgang van onderneming (WOO) op de huishoudelijke zorg? <voetnoot nummer="1"/>
      </vraag>
      <vraag nummer="2">Is het waar, zoals gesteld in dit artikel, dat de WOO van toepassing is op aanbestedingsprocedures en dus in dit geval op de schoonmaakbedrijven? Wat zijn, indien de WOO van toepassing is op aanbestedingsprocedures, volgens de minister van Economische Zaken, de gevolgen voor de betrokken partijen? </vraag>
      <vraag nummer="3">Wat zijn de financiële en juridische gevolgen van de problemen in de aanbesteding voor gemeenten? </vraag>
      <vraag nummer="4">Op welke manier zijn gemeenten door de ministers van Volksgezondheid, Welzijn en Sport en van Economische Zaken begeleid in de aanbestedingsprocedure huishoudelijke hulp? Wilt u dit uitgebreid toelichten. </vraag>
      <vraag nummer="5">Waren de gemeenten op de hoogte van de Wet overgang van onderneming en de mogelijke gevolgen daarvan? Zo ja, wanneer en op welke manier zijn de gemeenten daarover geïnformeerd? Heeft u de gemeenten actief gewezen op het bestaan van deze wet? Zo neen, waarom niet? </vraag>
      <vraag nummer="6">Hebben de gemeenten rekening gehouden met het bestaan van de Wet overgang van onderneming bij de aanbestedingsprocedures? Zo ja, waaruit blijkt dat? Zo neen, komt dat door het gebrek aan kennis over de WOO of liggen daar andere oorzaken aan ten grondslag? Wat is volgens de oorzaak van de huidige onrust over de aanbestedingsprocedure in de huishoudelijke zorg? </vraag>
      <vraag nummer="7">Wat gaat u op zo kort mogelijke termijn doen om de gemeenten bij te staan? </vraag>
      <noten afkomstig="vraag">
         <noot nummer="1" datum="2006-11-15" bron="Trouw">Trouw, 15 november 2006</noot>
      </noten>
   </vragen>
   <toelichting>Deze vragen dienen ter aanvulling op eerdere vragen van het lid Verbeet (PvdA), ingezonden 16 november 2006 (vraagnummer 2060703110). </toelichting>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Nee, in zijn algemeenheid kan niet – zoals het CNV dat doet – worden gesteld dat schoonmaakbedrijven op grond van de CAO Schoonmaak verplicht zijn om personeel van een thuiszorginstelling over te nemen bij een contractswisseling. Het CNV baseert zich daarbij op de stelling dat het verlenen van huishoudelijk zorg in hoofdzaak schoonmaken is, zodat ook de CAO Schoonmaak op thuiszorgmedewerkers van toepassing zou zijn. Deze stelling heb ik door de Landsadvocaat laten toetsen. De Landsadvocaat is van mening dat niet in zijn algemeenheid kan worden gezegd dat het verlenen van hulp en zorg gelijkgesteld kan worden met schoonmaken. Huishoudelijke verzorging omvat meer taken en verantwoordelijkheden dan alleen schoonmaken, vergt andere vaardigheden van het personeel en is gericht op de mens, niet – zoals bij schoonmaak – op het gebouw. Ervan uitgaande dat het verlenen van huishoudelijke zorg – zoals thans door thuiszorginstellingen wordt geleverd – niet met schoonmaken gelijkgesteld kan worden, is van toepasselijkheid van de CAO Schoonmaak thans geen sprake. Daarmee valt de basis onder de redenering van het CNV weg. Dan is er dus ook geen sprake van dat het huidige personeel van een thuiszorginstelling «automatisch» in dienst komt van het bedrijf dat het contract verwerft. Van toepasselijkheid van de CAO Schoonmaak is naar zijn mening alleen sprake als gezegd kan worden dat de thuiszorginstelling voornamelijk schoonmaakwerkzaamheden verricht. Ik merk hierbij op, dat de stellingname van het CNV zoals die uit de verschillende berichten in de media blijkt, het tegenovergestelde is van de positie die de CAO-partijen (waaronder het CNV) bij de totstandkoming van de CAO Thuiszorg hebben ingenomen. Bij onderhandelingsprotocol van 10 november 2005 hebben deze partijen juist afgesproken dat huishoudelijke verzorging in het kader van de Wmo onder de CAO Thuiszorg zou vallen. De huidige stellingname van het CNV wekt dan ook enige bevreemding. Overigens kan het zich zeker voordoen dat in een bepaalde situatie sprake is van een overgang van onderneming als bedoeld in de Wet Overgang van Ondernemingen (WOO, tot wijziging van art. 7:662-666 Burgerlijk Wetboek). Dat zal per concreet geval moeten worden bezien. In zijn algemeenheid kan niet worden gesteld dat bij iedere aanbestedingsprocedures altijd sprake zal zijn van een overgang van onderneming in de zin van de wet. Kort gezegd is sprake van overgang van een onderneming in de zin van de WOO indien een economische eenheid krachtens overeenkomst wordt overgedragen waarbij die economische eenheid haar identiteit behoudt. Om te beoordelen of er sprake is van overgang van onderneming moeten onder andere de volgende aspecten in aanmerking worden genomen; de aard van de onderneming, de vraag in hoeverre en de mate waarin materiële en immateriële activa, personeel en klanten worden overgenomen, de mate waarin de activiteiten voor en na de overdracht overeenkomen en de duur van een eventuele onderbreking van die activiteiten. Indien in een bepaalde situatie daadwerkelijk sprake is van een overgang van onderneming, schrijft de wet voor dat alle rechten en verplichtingen van de werknemers van de vervreemdende onderneming van rechtswege overgaan op de verkrijgende ondernemer en kunnen werknemers aanspraak maken op een arbeidsovereenkomst bij de nieuwe werkgever. Aangenomen mag worden dat de partijen die hebben ingeschreven zich hiervan vergewist hebben. Als een partij dit heeft nagelaten hoeft dat echter geen consequenties te hebben voor het aanbesteden en het gunnen in aanbestedingen. Een rechter zou in dat geval kunnen bepalen dat een schoonmaakbedrijf dat een contract is gegund, werknemers van het vervreemdende bedrijf in dienst moet nemen en/of andere arbeidsvoorwaarden moet toepassen dan waar hij vanuit was gegaan. Dat zijn echter risico’s voor het schoonmaakbedrijf die inherent zijn aan het ondernemen. In het geval dat de aanbestedende dienst onjuiste of onvolledige informatie heeft verschaft, ligt dit eventueel anders. </antwoord>
      <antwoord nummer="3">Zoals blijkt uit mijn antwoord op vraag 2, heeft de kwestie van het al dan niet overnemen van onderneming in beginsel geen gevolgen voor de aanbesteding door gemeenten. </antwoord>
      <antwoord nummer="4">Om gemeenten te ondersteunen bij de invoering van de Wmo heb ik een gereedschapskist laten ontwikkelen met diverse handreikingen, onder andere een handreiking «Inkoop en aanbesteding». Ik heb de Kamer deze handreikingen onlangs toegestuurd. Om deze handreiking toe te lichten, zijn acht regionale voorlichtingsbijeenkomsten over inkoop en aanbesteding georganiseerd, begeleid door experts op dit terrein. Ook kunnen gemeenten met algemene vragen hierover terecht bij de helpdesk invoering Wmo. Tot slot zijn recent collectieve spreekuren voor gemeenten georganiseerd, waarbij inkoop een van de onderwerpen was. Tevens kunnen gemeenten met algemene vragen over aanbestedingproceduresen in het algemeen terecht bij Europa Decentraal en het kennisnetwerk PIANOo. </antwoord>
      <antwoord nummer="5">Het is ten principale de verantwoordelijkheid van de aanbestedende diensten en vooral degenen die met offertes reageren op de aanbesteding; de aanbieders om zich te orienteren op de geldende regelgeving. </antwoord>
      <antwoord nummer="6">Ik heb daar geen informatie over. De organisaties die offertes uitbrengen in een aanbestedingsprocedure moeten in principe rekening houden met een eventuele toepasselijkheid van de Wet overgang van onderneming. Dat was altijd al het geval en daarin is niets veranderd. </antwoord>
      <antwoord nummer="7">De gemeenten hoeven zoals gezegd in deze niet te worden bijgestaan. Dat neemt niet weg dat ik de gemeenten door het antwoord op uw vragen op de hoogte zal stellen, om mogelijk ontstane verwarring weg te kunnen nemen. Zoals reeds bij de beantwoording van vraag 4 is vermeld, kunnen gemeenten met vragen terecht bij Europa Decentraal en PIANOo. Mocht er behoefte bestaan aan meer informatie, dan zal worden bezien hoe daarin kan worden voorzien. </antwoord>
      <noten afkomstig="antwoord"/>
   </antwoorden>
</kvr>
