<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de ministers van Buitenlandse Zaken en voor Vreemdelingenzaken en Integratie over de uitspraak van de Raad van State inzake MVV-adviesprocedures. (Ingezonden 22 januari 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19519
</item>
         <item attribuut="Inhoud">Vragen naar aanleiding van de uitspraak van de Afdeling bestuursrechtspraak van de Raad van State, 12 januari 2004 dat een negatief oordeel op de adviesaanvraag van referenten niet gezien wordt als een vereiste voor een Machtiging Voorlopig Verblijf (MVV)-aanvraag.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen Vreemdelingen</item>
         <item attribuut="Vindplaats">Kamervragen met antwoord 2003-2004, nr. 863, Tweede Kamer</item>
         <item attribuut="Vraagnr_bij_indiening">2030406630</item>
         <item attribuut="Afkomstig_van">Buitenlandse Zaken (BUZA) Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2004-02-17</item>
         <item attribuut="Datum_indiening">2004-01-22</item>
         <item attribuut="Document-id">KVR19519</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1829" allpagenumbers="1829 1830" vetnummer="2030406630" code="0304tkkvr863" lopendefooter="Tweede Kamer, vergaderjaar 2003–2004, Aanhangsel" filenaam="KVR19519" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="863" onderwerp="" indiendatum="2004-01-22">
         <vrager partij="GroenLinks" oorsprong="parlement">Vos</vrager>
         <vraagt-aan>de ministers van Buitenlandse Zaken en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2004-02-17">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Kent u de uitspraak van de Afdeling Bestuursrechtspraak van de Raad van State van 12 januari 2004 (nr. 200305128)? </vraag>
      <vraag nummer="2">Klopt het dat de Raad van State een negatief oordeel op de adviesaanvraag van referenten niet ziet als een vereiste voor een Machtiging Voorlopig Verblijf (MVV)-aanvraag en dat de adviesaanvraag ook niet is gericht op enig rechtsgevolg en een afwijzend besluit op een adviesaanvraag daarom niet kan worden gelijk gesteld met een afwijzend besluit? Zo ja, wat is uw oordeel over dit standpunt van de Raad van State? </vraag>
      <vraag nummer="3">Deelt u de opvatting van de Raad van State dat het niet onevenredig bezwarend voor vreemdelingen en referenten is om, na een negatieve uitspraak over de adviesaanvraag, desalniettemin een MVV-verzoek in te dienen, omdat anders geen rechtsmiddelen open staan tegen de negatieve uitspraak op de adviesaanvraag? Zo ja, welke consequenties heeft deze uitspraak van de Raad van State voor vreemdelingen en referenten voor wat betreft de betaling van leges? </vraag>
      <vraag nummer="4">In hoeveel zaken zal de uitspraak van de Raad van State tot gevolg hebben dat betrokkenen bij een adviesprocedure niet-ontvankelijk zullen worden verklaard? Kunt u aangeven welke gevolgen deze uitspraak heeft voor de visadienst en de ambassades? </vraag>
      <vraag nummer="5">Kunt u aangeven welke maatregelen u gaat nemen om te garanderen dat MVV-verzoeken zo snel mogelijk worden behandeld, nu de adviesaanvraagprocedure, die expliciet bedoeld was om de doorlooptijden te versnellen, blijkbaar niet aan rechterlijke toetsing onderhevig is? </vraag>
      <vraag nummer="6">Bent u bereid te voorzien in (wettelijke) maatregelen waardoor de adviesaanvraagprocedures gezien moeten worden als besluit in de zin van de Algemene Wet Bestuursrecht waartegen rechtsmiddelen openstaan? Zo neen, waarom niet? </vraag>
      <vraag nummer="7">Bent u bereid te voorzien in maatregelen waardoor voorkomen wordt dat de uitspraak van de Raad van State tot gevolg heeft dat overschrijdingen van de referteperiode (Vreemdelingencirculaire B2/6.4.1) en het bereiken van meerderjarigheid aan de verlening van verblijfsvergunningen in de weg staan? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">In haar uitspraak van 12 januari 2004 (200306128/1) oordeelt de Afdeling dat het oordeel van de Minister over de situatie van referent een onderdeel vormt van de beoordeling van de aanvraag van een mvv doch geen vereiste is voor het indienen van de aanvraag.Een dergelijk oordeel van de Minister is – aldus de Afdeling – ook niet gericht op enig rechtsgevolg. Derhalve kan een (negatief) oordeel van de Minister in de referentenprocedure niet met een afwijzend besluit op een (op de Nederlandse diplomatieke vertegenwoordiging ingediende) mvv-aanvraag gelijk worden gesteld. In de Vreemdelingencirculaire 2000 is het beleid opgenomen met betrekking tot de mvv-procedure.De machtiging tot voorlopig verblijf wordt door de vreemdeling voor wie de machtiging is bestemd in persoon aangevraagd bij de Nederlandse diplomatieke of consulaire vertegenwoordiging in diens land van herkomst of van bestendig verblijf. Indien de vreemdeling beschikt over een referent hier te lande, kan laatstgenoemde verzoeken om een advies in verband met een door de vreemdeling in het land van herkomst of bestendig verblijf in te dienen aanvraag tot het verlenen van een machtiging tot voorlopig verblijf (de zogenoemde referentenprocedure). Ten aanzien van de referentenprocedure is in het beleid bepaald dat bij een negatief oordeel op het verzoek om advies rechtsmiddelen mogelijk zijn.Deze mogelijkheid tot het instellen van rechtsmiddelen tegen een negatief oordeel van de Minister stond in de procedure bij de Afdeling ter discussie.De Afdeling heeft geoordeeld dat het instellen van rechtsmiddelen tegen een negatief oordeel niet mogelijk is.Uiteraard wordt het oordeel van de Afdeling gerespecteerd en zal hieraan uitvoering worden gegeven. </antwoord>
      <antwoord nummer="3">Ik deel het oordeel van de Afdeling dat wanneer een referent of vreemdeling van mening is dat ten onrechte een negatief advies is afgegeven en dat hij van mening is weldegelijk in aanmerking te komen voor een mvv, het niet bezwarend is dat hij hiertoe een mvv-aanvraag indient. De uitspraak van de Afdeling heeft geen verandering teweeggebracht in de legesheffing. </antwoord>
      <antwoord nummer="4">In gevolge de uitspraak van de Afdeling kunnen betrokkenen geen rechtsmiddelen aanwenden tegen een negatief advies van de Minister. Dit betekent dat in circa 6100 gevallen het ingestelde bezwaar tegen een negatief advies van de Minister niet-ontvankelijk zal worden verklaard. Op dit moment worden alle mogelijke gevolgen van deze uitspraak geïnventariseerd.Echter, bij de huidige stand van zaken is nog niet te overzien wat de te verwachte gevolgen zijn van deze uitspraak voor de Visadienst en de Nederlandse diplomatieke vertegenwoordigingen. </antwoord>
      <antwoord nummer="5">Er kan nog steeds gebruik gemaakt worden van de adviesaanvraagprocedure, met dien verstande dat er geen rechtsmiddelen kunnen worden aangewend.In het geval van een positief advies verandert er in dat opzicht dan ook niets.Het afgelopen jaar zijn de doorlooptijden van mvv-aanvragen reeds verkort door een aantal ingrepen die geen verband houden met de adviesaanvraagprocedure. Zo is de communicatie tussen de Nederlandse diplomatieke vertegenwoordigingen en de Immigratie- en Naturalisatiedienst (IND) aanzienlijk verbeterd en heeft de IND de afhandeling van mvv-aanvragen overgenomen van de vreemdelingendiensten.Net als bij de afhandeling van mvv-aanvragen zal de IND ten aanzien van de afhandeling van verzoeken om advies er naar streven om deze binnen een redelijke termijn van drie maanden te behandelen. </antwoord>
      <antwoord nummer="6">Momenteel wordt door het Ministerie van Buitenlandse Zaken in samenwerking met het Ministerie van Justitie gewerkt aan de totstandkoming van een Visumwet. Hierin wordt bezien op welke wijze een wettelijke basis gecreëerd kan worden voor de referentprocedure. </antwoord>
      <antwoord nummer="7">Zoals is aangegeven in antwoord op vraag 4 worden momenteel de implicaties van de uitspraak van de Afdeling in kaart gebracht en wordt bezien welke maatregelen ten behoeve van de mvv-adviesprocedures nodig en mogelijk zijn.Hierbij zal uiteraard ook aandacht worden besteed aan de mogelijke gevolgen voor de overschrijdingen van de referteperiode en het bereiken van de meerderjarigheid tijdens de adviesprocedure. </antwoord>
      <noten afkomstig="antwoord"/>
   </antwoorden>
</kvr>
