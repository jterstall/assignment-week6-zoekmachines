<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden M. M. van der Burg en Van Heemst (beiden PvdA) over bewakingscamera's. (Ingezonden 9 juli 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3580
</item>
         <item attribuut="Inhoud">Vragen over de privacy aspecten bij het gebruik van camera's in openbare ruimten of langs de openbare weg.</item>
         <item attribuut="Rubriek">Staats- en bestuursrecht (Privacy)</item>
         <item attribuut="Trefwoorden">Privacy</item>
         <item attribuut="Vindplaats">Kamervragen met antwoord 1995-1996, nr. 1612, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">M. M. van der Burg</persoon>
            <persoon partij="PvdA">Van Heemst</persoon>
         </item>
         <item attribuut="Datum_reaktie">1996-08-22</item>
         <item attribuut="Datum_indiening">1996-07-09</item>
         <item attribuut="Document-id">KVR3580</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3283" allpagenumbers="3283 3284" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1612" onderwerp="" indiendatum="1996-07-9">
         <vrager partij="PvdA" oorsprong="parlement">M. M. van der Burg</vrager>
         <vrager partij="PvdA" oorsprong="parlement">Van Heemst</vrager>
         <vraagt-aan/>
      </vraagdata>
      <antwoorddata antwoorddatum="1996-08-22">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de staatssecretaris van Binnenlandse Zaken, dhr</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Herinnert u zich uw uitspraak tijdens het algemeen overleg over de Nota Veiligheidsbeleid 1995–1998, d.d. 20 februari jl., dat u weinig ziet in het gebruik van camera’s in openbare ruimten of langs de openbare weg en dat ervaring met het project Rotterdam heeft uitgewezen dat het effect van dit instrument maar zeer beperkt is ten opzichte van andere (beveiligings)maatregelen? <voetnoot nummer="1"/>
      </vraag>
      <vraag nummer="2">Bent u op dit moment nog dezelfde mening toegedaan? </vraag>
      <vraag nummer="3">Bent u het eens met de Registratiekamer dat in Amsterdam sprake is van gericht filmen van een plek en/of van personen en dat dit de privacy aantast en in strijd is met de Wet Persoonsregistratie, ook indien met borden iedereen die in beeld komt wordt gewaarschuwd? Zo neen, waarom niet? </vraag>
      <vraag nummer="4">Bent u het eens met de Registratiekamer dat bewakingscamera’s vanwege de binding aan een specifiek doel alleen in het openbaar mogen worden opgehangen ter beveiliging van plaatsen waar zich in het verleden al eens aantoonbaar problemen hebben voorgedaan? </vraag>
      <vraag nummer="5" voetnoot="1">Herinnert u zich de toezegging tijdens het genoemde overleg dat de verkenning van de WODC naar de omvang en effectiviteit van cameratoezicht in het algemeen, in april dit jaar zou zijn afgerond en dat u aan de hand van deze resultaten en die van lopende experimenten maatregelen zou overwegen? <voetnoot nummer="1"/>Wat is de huidige stand van zaken met betrekking tot de uitvoering van deze toezegging? Wanneer zijn uw aanbevelingen en voorstellen te verwachten? Bent u bereid, gelet op de situatie in het Amsterdamse Wallengebied, hierbij spoed te betrachten? </vraag>
      <vraag nummer="6">Bent u bereid om de Kamer in elk geval zo spoedig mogelijk de resultaten van het WODC-onderzoek en die van de experimenten toe te sturen? </vraag>
      <vraag nummer="7">Hebt u kennisgenomen van de opvatting van de Registratiekamer dat zij bereid is een individuele burger bij een proefproces tegen een camerahouder met raad en daad ter zijde te staan? Zou door de politie van het regiokorps Amsterdam/ Amstelland een dergelijk proefproces aangespannen kunnen worden, gezien de vrees dat de camera’s mede kunnen worden gebruikt om op de hoogte te geraken van eventuele politie-acties? </vraag>
      <vraag nummer="8">Kunt u uiteenzetten welke bestuursrechtelijke, civielrechtelijke en strafrechtelijke mogelijkheden nu al bestaan om direct of indirect tegen de plaatsing van camera’s langs de openbare weg op te treden? </vraag>
      <vraag nummer="9">Kunt u toezeggen dat bij de herziening van de Wet Persoonsregistratie ook het aanbrengen en gebruik van bewakingscamera’s wordt meegenomen? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="24 225" documentnummer="6">Kamerstuk 24 225, nr. 6 blz. 9 t/m 10</noot>
      </noten>
   </vragen>
   <toelichting>Deze vragen dienen ter aanvulling op vragen ter zake van het lid Van Heemst, ingezonden 3 juli 1996. </toelichting>
   <antwoorden aantal="3">
      <antwoord nummer="1 t/m 6" voetnoot="1 2">Tijdens het overleg met de vaste commissie voor Binnenlandse Zaken over de Nota Veiligheidsbeleid 1995–1998 op 20 februari jl. <voetnoot nummer="1"/>heeft de staatssecretaris van Binnenlandse Zaken een terughoudend standpunt ingenomen ten aanzien van het gebruik van camera’s voor preventieve doeleinden in openbare ruimtes of langs de openbare weg, welk standpunt hij met name baseerde op ervaringen opgedaan in Rotterdam. Zoals ook aan de vaste commissie meegedeeld heeft het WODC onderzoek gedaan naar de toepassing en de effectiviteit van toezicht met camera’s. De resultaten van dit onderzoek zijn bij brief van 25 juni jl. <voetnoot nummer="2"/>zoals toegezegd aan de Tweede Kamer toegezonden. Zoals in deze brief is aangegeven, achten wij duidelijkheid nodig over het doel waarvoor en de omstandigheden waaronder het gebruik van camera’s mogelijk is, met name in het licht van de bescherming van de persoonlijke levenssfeer. Daarom zullen wij gezamenlijk bezien welke – eventueel wettelijke – maatregelen nodig zijn om helderheid te verschaffen over de voorwaarden waaronder cameratoezicht toelaatbaar wordt geacht. Een werkgroep, samengesteld uit ambtenaren van de ministeries van Binnenlandse Zaken en Justitie zal ons zo spoedig mogelijk hierover adviseren. De punten die aan de orde worden gesteld in de vragen 3 en 4 zullen ook door deze werkgroep worden bezien. Zoals in onze brief vermeld, heeft dit onderwerp ook de aandacht van de Registratiekamer, die onderzoek op dit terrein zal starten en naar verwachting met aanbevelingen zal komen. Wij geven er de voorkeur aan de bevindingen van de interdepartementale werkgroep en de Registratiekamer af te wachten alvorens nadere uitspraken te doen. In onze brief van 25 juni jl. zegden wij toe u over de uitkomsten van onze gedachtenvorming te zullen informeren. </antwoord>
      <antwoord nummer="7 en 8">Van een dergelijke opvatting van de Registratiekamer is ons niet gebleken. Naar het oordeel van de burgemeester ligt het niet voor de hand door de politie een proefproces tegen een van de camerahouders in het Amsterdamse Wallengebied te starten. De politie heeft geen informatie dat haar optreden als gevolg van de aanwezigheid van camera’s is belemmerd of dat personen met gebruik van door deze camera’s vastgelegde beelden zijn gechanteerd. Het openbaar ministerie heeft eveneens aangegeven dat er geen sprake is van een strafbaar feit. In het WODC rapport wordt ingegaan op de beperkte civielrechtelijke en strafrechtelijke mogelijkheden om op te treden tegen het gebruik van camera’s. De interdepartementale werkgroep zal de juridische, waaronder de bestuursrechtelijke, aspecten bij haar advisering betrekken. </antwoord>
      <antwoord nummer="9">Het voorstel voor de nieuwe Wet bescherming persoonsgegevens ter vervanging van de Wet Persoonsregistraties, zal tevens betrekking hebben op cameratoezicht, voorzover sprake is van opslag van beelden, die tevens persoonsgegevens zijn. Ook zal in het wetsvoorstel een specifieke bepaling worden opgenomen inzake de rechtmatigheid van de verwerking van beelden die verkregen zijn door middel van onopgemerkte waarneming. Het wetsvoorstel zal, overeenkomstig de aard van de materie die het beoogt te regelen, niet voorzien in een wettelijke regeling van het cameratoezicht (monitoring) op zich zonder vastlegging van gegevens. Zoals reeds onder vraag 1 t/m 6 is opgemerkt zal in een daartoe ingestelde ambtelijke werkgroep worden bezien welke (wettelijke) criteria zullen moeten gelden voor de toelaatbaarheid van de vele verschillende vormen van cameratoezicht. Daarbij zal tevens worden bezien in hoeverre artikel 441b van het Wetboek van Strafrecht aanpassing behoeft. Dit artikel verbiedt de heimelijke videosurveillance van klanten tot dusver alleen in restaurants, cafe´s en winkels. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="24 225" documentnummer="6">Kamerstuk 24 225, nr. 6</noot>
         <noot nummer="2">Just-96-714</noot>
      </noten>
   </antwoorden>
</kvr>
