<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) aan de ministers van Volkshuisvesting, Ruimtelijke Ordening en Milieubeheer, voor Ontwikkelingssamenwerking, van Financiën en de staatssecretaris van Economische Zaken over ontbossing in Indonesië. (Ingezonden 2 mei 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13881
</item>
         <item attribuut="Inhoud">Vragen over de financiering door Nederlandse banken van oliepalmplantages in Indonesië, die zich schuldig maken aan illegale houtkap en het platbranden van oerbossen.</item>
         <item attribuut="Rubriek">Bedrijfsleven en industrie (Bank- en verzekeringswezen) Natuur (Algemeen)</item>
         <item attribuut="Trefwoorden">Bossen Handelsbanken Indonesië Internationale betrekkingen op milieugebied</item>
         <item attribuut="Vindplaats">Kamervragen met antwoord 2000-2001, nr. 1368, Tweede Kamer</item>
         <item attribuut="Vraagnr_bij_indiening">2000110250</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">2001-06-19</item>
         <item attribuut="Datum_indiening">2001-05-02</item>
         <item attribuut="Document-id">KVR13881</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2853" allpagenumbers="2853 2854" vetnummer="2000110250" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13881" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1368" onderwerp="" indiendatum="2001-05-2">
         <vrager partij="GroenLinks" oorsprong="parlement">M. B. Vos</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer, voor Ontwikkelingssamenwerking, van Financiën en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="19 juni 2001), zie ook Aanhangsel Handelingen nr. 1245, vergaderjaar 2000–2001">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder>de minister van Financiën en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het onderzoek in opdracht van Milieudefensie over de relatie tussen drie Nederlandse banken en ontbossing in Indonesië? <voetnoot nummer="1"/>
      </vraag>
      <vraag nummer="2">Kunt u bevestigen dat deze drie Nederlandse banken oliepalmplantages in Indonesië financieren, terwijl tenminste één van de gefinancierde bedrijven zich schuldig maakt aan illegale houtkap en het platbranden van oerbossen? </vraag>
      <vraag nummer="3">Wat is uw reactie op deze activiteit van Nederlandse banken vanuit het perspectief van internationaal milieubeleid, vanuit OS-beleid, vanuit handelsbeleid en vanuit beleid ten aanzien van maatschappelijk verantwoord ondernemen? </vraag>
      <vraag nummer="4">Bent u, alles overziend, van mening dat dit soort financieringen niet plaats zouden moeten vinden? </vraag>
      <vraag nummer="5">Zijn er nationale regels dan wel internationale afspraken die de rijksoverheid aanknopingspunten bieden om deze banken op hun gedrag aan te spreken of deze leningen direct te verbieden? </vraag>
      <noten afkomstig="vraag">
         <noot nummer="1" datum="2001-04-26" bron="Trouw">Trouw, 26 april 2001</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">In het onderzoek wordt een dergelijke relatie aangegeven. De Nederlandse overheid beschikt thans helaas niet over gegevens waarmee deze informatie op haar juistheid kan worden beoordeeld. Ik heb de betrokken banken verzocht mij zoveel mogelijk nadere informatie te verschaffen. Ook is onze ambassade in Jakarta verzocht om nadere informatie. Van de uitkomst zal ik u te zijner tijd op de hoogte stellen. Wel kan ik u in dit verband wijzen op het rapport «Funding Forest Destruction» van Greenpeace Nederland (maart 2000), over de betrokkenheid van Nederlandse banken bij de financiering van oliepalmplantages in Indonesië tussen 1994–1999. </antwoord>
      <antwoord nummer="3 en 4">De Nederlandse regering veroordeelt illegale houtkap en het platbranden van tropisch regenwouden. Het door Nederland gevoerde beleid inzake internationale milieubescherming, ontwikkelingssamenwerking, internationale handel, en de bevordering van maatschappelijk verantwoord ondernemen is er op gericht dit soort activiteiten te voorkomen. Bovendien sluiten deze activiteiten niet aan bij internationaal overeengekomen doelstellingen, zoals die van het biodiversiteitsverdrag, de Internationale Tropisch Hout Overeenkomst (ITHO), de actieprogramma’s van het «lntergovernmental Panel on Forests», het «lntergovernmental Forum on Forests», het Klimaatverdrag en de uitgangspunten van de Europese bossenstrategie. Nederland benadrukt momenteel in de ITHO en in het kader van het Zesde Milieuactieprogramma van de Europese Commissie de noodzaak om illegale houtkap en illegale handel in hout tegen te gaan. De regering is van mening dat de bestrijding van illegale houtkap primair een verantwoordelijkheid is van de landen waarin het probleem zich voordoet. Nederland wil landen daarbij naar vermogen bijstaan. De regering acht het een verantwoordelijkheid van Nederlandse bedrijven om de milieurisico’s van hun buitenlandse activiteiten voorafgaand aan die activiteiten te onderzoeken en aan de resultaten ervan, indien nodig, consequenties te verbinden. Dit past in het kader van maatschappelijk verantwoord ondernemen en in de ketenbenadering waarin de verantwoordelijkheid van elke schakel in de keten wordt benadrukt. Op die manier kan betrokkenheid bij het soort activiteiten, zoals aangegeven in het onderhavige onderzoek, worden voorkomen. Het Ministerie van Buitenlandse Zaken zal contact opnemen met de verantwoordelijke autoriteiten in Indonesië en het probleem van illegale houtkap en het platbranden van oerbossen aan de orde stellen. </antwoord>
      <antwoord nummer="5">Er zijn geen bindende nationale of internationale regels op basis waarvan de Nederlandse overheid bedrijven kan aanspreken op betrokkenheid bij voornoemde activiteiten. Wel zijn er de OESO-richtlijnen voor multinationale ondernemingen (waaronder ook banken vallen), welke internationaal op ministerieel niveau zijn bekrachtigd. De deelnemende staten (waaronder Nederland) zijn onder andere gehouden de implementatie van deze richtlijnen actief te bevorderen. De richtlijnen dienen als toetssteen voor bedrijven bij investeringen in het buitenland. Hoewel de Richtlijnen niet juridisch bindend zijn, kunnen bedrijven wel degelijk aangesproken worden op het naleven van de richtlijnen. Een vermoeden van niet-naleving kan door belanghebbenden worden aangekaart in het Nationale Contactpunt Multinationale ondernemingen. De staatssecretaris van EZ heeft de Kamer onlangs zijn plan voorgelegd om de OESO-richtlijnen in Nederland kracht bij te zetten door van ondernemers een duidelijke inspanning te vragen om de OESO-richtlijnen na te leven als zij gebruik willen maken van het Nederlandse export- en investeringsbevorderend instrumentarium. Bovendien zullen waar mogelijk aanvragen van ondernemers worden getoetst op eenduidig en transparant toetsbare criteria, waaronder milieu. Doel is om onverantwoorde vormen van ondernemen met gebruik van het instrumentarium zoveel mogelijk te voorkomen. </antwoord>
      <noten afkomstig="antwoord"/>
   </antwoorden>
</kvr>
