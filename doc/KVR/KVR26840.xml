<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de ministers voor Vreemdelingenzaken en Integratie, van Buitenlandse Zaken en de staatssecretaris van Volksgezondheid, Welzijn en Sport over seksuele oriëntatie als grond voor asiel. (Ingezonden 3 oktober 2006); Antwoord</item>
         <item attribuut="Bestand">35Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26840
</item>
         <item attribuut="Inhoud">Vragen naar aanleiding van artikel 'Op de vlucht voor homohaat: over discriminatie en discretie' (Nieuwsbrief Asiel- en Vluchtelingenrecht 2006, nr. 3, p. 124-126) van mr. Sabine Jansen, waarin wordt bepleit dat Nederland (in navolging van bijvoorbeeld Zweden) meer personen asiel gaat geven op grond van seksuele oriëntatie, gezien het feit dat in meerdere landen homoseksualiteit strafbaar is (wat volgens de auteur op zichzelf een daad van vervolging is).</item>
         <item attribuut="Rubriek">Staats- en bestuursrecht (Grondrechten) Staats- en bestuursrecht (Vreemdelingenrecht) Welzijn (Overig) Welzijn (Vreemdelingen en asielzoekers)</item>
         <item attribuut="Trefwoorden">Discriminatie Seksualiteit Vluchtelingen Vreemdelingen</item>
         <item attribuut="Vindplaats">Kamervragen met antwoord 2006-2007, nr. 394, Tweede Kamer</item>
         <item attribuut="Vraagnr_bij_indiening">2060700640</item>
         <item attribuut="Afkomstig_van">Vreemdelingenzaken en Integratie (VI) Buitenlandse Zaken (BUZA) Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2006-11-29</item>
         <item attribuut="Datum_indiening">2006-10-03</item>
         <item attribuut="Document-id">KVR26840</item>
         <item attribuut="Omvang">5 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="843" allpagenumbers="843 844 845 846 847" vetnummer="2060700640" code="0607tkkvr394" lopendefooter="Tweede Kamer, vergaderjaar 2006–2007, Aanhangsel" filenaam="KVR26840" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="394" onderwerp="" indiendatum="2006-10-3">
         <vrager partij="D66" oorsprong="parlement">Lambrechts</vrager>
         <vraagt-aan>de ministers voor Vreemdelingenzaken en Integratie, van Buitenlandse Zaken en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="29 november 2006), zie ook Aanhangsel Handelingen nr. 241, vergaderjaar 2006–2007">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister van Buitenlandse Zaken en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="17">
      <vraag nummer="1" voetnoot="1">Heeft u kennisgenomen van het artikel «Op de vlucht voor homohaat; Over discriminatie en discretie», van mr. Sabine Jansen? <voetnoot nummer="1"/>
      </vraag>
      <vraag nummer="2" voetnoot="2 3">Deelt u de mening dat van homoseksuele asielzoekers verlangd mag worden om geen uiting te geven aan hun (seksuele) gevoelens, om hun homoseksualiteit in het land van herkomst te verbergen danwel er «discreet» mee om te gaan om zo vervolging te vermijden? Zo neen, waarom wordt in ambtsberichten, beschikkingen van de Immigratie- en Naturalisatiedienst (IND) en rechterlijke uitspraken nog altijd de (impliciete) eis aan homoseksuele vluchtelingen gesteld om de seksuele oriëntatie in het land van herkomst geheim te houden? <voetnoot nummer="2"/>Hoe verhoudt dit zich tot de motie Dittrich en Werkinstructie 219? <voetnoot nummer="3"/>
      </vraag>
      <vraag nummer="3">Is de (impliciete) eis de seksuele oriëntatie te verbergen niet in strijd met de bedoeling van het Vluchtelingenverdrag, omdat van de vluchteling in feite gevraagd wordt een fundamenteel mensenrecht op te geven? Werkt de Nederlandse overheid op deze wijze niet indirect mee aan de onderdrukking van de homoseksuele asielzoeker door de overheid van het land van herkomst? </vraag>
      <vraag nummer="4" voetnoot="4 5 6">Hoe verhoudt de (impliciete) eis om de seksuele oriëntatie te verbergen zich tot de Michigan Guidelines, <voetnoot nummer="4"/>de UN Refugee Agency (UNHCR) Guidelines <voetnoot nummer="5"/>en de Europese Unie-definitierichtlijn, <voetnoot nummer="6"/>nu deze richtlijnen stellen dat van een vluchteling niet gevraagd mag worden om karakteristieken die fundamenteel zijn voor de eigen identiteit (zoals seksuele oriëntatie) te veranderen of te verbergen om aan vervolging te ontkomen? </vraag>
      <vraag nummer="5" voetnoot="7">Bent u bereid in de Vreemdelingencirculaire een passage op te nemen waarin – duidelijker dan in Werkinstructie 219 – tot uitdrukking komt, dat van een homoseksueel niet verwacht kan worden dat zij/hij uit vrees voor vervolging haar/zijn seksuele oriëntatie verbergt? <voetnoot nummer="7"/>Zo neen, waarom niet? </vraag>
      <vraag nummer="6" voetnoot="8">Hoe reageert u op de lijn van de Nieuw-Zeelandse Refugee Status Appeals Authority, die blijkt uit het toekennen van een vluchtelingenstatus aan een Iraanse homoseksueel, omdat hij in Iran niet openlijk als homoseksueel kan leven en bij terugkeer zou worden gedwongen te kiezen tussen het ontkennen van de eigen seksuele oriëntatie en het risico van ernstige gerechtelijke of buitengerechtelijke bestraffing? <voetnoot nummer="8"/>Zou deze lijn niet ook van toepassing moeten zijn op Iraanse homoseksuelen die in Nederland asiel aanvragen? </vraag>
      <vraag nummer="7">Hoe reageert u op de stelling dat strafbaarstelling van homoseksualiteit een daad van vervolging is? Hoe reageert u op de constatering dat in een land waar homoseksualiteit strafbaar is homoseksuelen altijd het risico lopen vervolgd te worden in de zin van het Verdrag? Bent u bereid uw beleid zodanig aan te passen dat homoseksuelen (v/m) die afkomstig zijn uit een land waar homoseksualiteit strafbaar is in aanmerking komen voor asiel, tenzij de Nederlandse overheid aantoont dat de strafbepaling een dode letter is? Zo neen, waarom niet? </vraag>
      <vraag nummer="8" voetnoot="9">Wat is de reden dat u op 12 april 2006 het besluit- en vertrekmoratorium voor homoseksuele asielzoekers uit Iran heeft verlengd? <voetnoot nummer="9"/>
      </vraag>
      <vraag nummer="9">Is het u bekend dat bij de beoordeling van asielverzoeken van homoseksuelen die vervolgd worden door derden veelal een ander, namelijk sociaal-economisch, criterium aangelegd wordt dan in geval van vervolging door de overheid? Is bij dit sociaal-economische criterium voor «discriminatie» wellicht sprake van een onjuiste interpretatie van § 54 van het UNHCR-Handbook? Deelt u de mening dat ernstig (seksueel) geweld door derden wegens het behoren tot een sociale groep geen vervolging is in de zin van § 51 van het UNHCR-Handbook? </vraag>
      <vraag nummer="10">In hoeverre is inmiddels uitvoering gegeven aan de motie Lambrechts 10 waarin gevraagd wordt in ambtsberichten voortaan standaard en volledig te rapporteren over de situatie van homoseksuelen in (delen van) landen waar homoseksualiteit strafbaar is of in de praktijk ernstige discriminatie of bestraffing plaatsvindt? Kunt u aangeven waarom aan de positie van lesbische vrouwen, travestieten en transseksuelen in ambtsberichten zelden aandacht wordt besteed? </vraag>
      <vraag nummer="11">Bent u bereid om in ambtsberichten voortaan ook standaard en volledig te rapporteren over de mate van bescherming die de autoriteiten van herkomstlanden aan homoseksuelen bieden tegen vervolging door derden? Kan Buitenlandse Zaken hiertoe aan deskundige rechtshulpverlening in de landen van herkomst de vraag voorleggen of het gebruikelijk is dat bescherming geboden wordt aan homoseksuelen die aangifte doen van geweld door derden? </vraag>
      <vraag nummer="12">Deelt u de mening dat in landen waar homoseksualiteit strafbaar is homoseksuelen effectieve politiebescherming kunnen verwachten tegen vervolging door medeburgers vanwege hun seksuele oriëntatie? Zo ja, hoe stelt u zich dat voor? </vraag>
      <vraag nummer="13">Is het u bekend dat geen enkel ambtsbericht vermeldt dat er in het desbetreffende land aan homoseksuelen effectieve bescherming geboden wordt tegen geweld door derden? Vindt u de eis die in de praktijk gesteld wordt, namelijk dat de homoseksuele asielzoeker eerst (tevergeefs) bescherming moet inroepen, in dit verband niet een te zware eis? Zou het niet redelijker zijn de bewijslast om te keren in zoverre dat deze eis alleen gesteld wordt, wanneer uit openbare bronnen, zoals een algemeen ambtsbericht, blijkt dat de autoriteiten homoseksuelen over het algemeen voldoende bescherming bieden? Zo neen, hoe verhoudt zich dit tot het commentaar van de UNHCR op de EU-definitierichtlijn? 11 </vraag>
      <vraag nummer="14">Deelt u de mening dat gesteld kan worden dat een homoseksueel een binnenlands vluchtalternatief heeft wanneer in een ander deel van het land niet bekend is dat betrokkene homoseksueel is? Wordt dan niet (impliciet) van betrokkene verwacht om de eigen homoseksualiteit in het andere landsdeel geheim te houden of ten aanzien daarvan discretie te betrachten? Zo ja, acht u dit acceptabel? </vraag>
      <vraag nummer="15">Kunt u, gezien de eerdere uitspraken van de minister voor Vreemdelingenzaken en Integratie over dit onderwerp 12 , expliciet in uw beleid opnemen dat aan homoseksuele asielzoekers die later in de procedure verklaren dat hun seksuele oriëntatie de reden van hun vlucht was, artikel 4:6 Algemene wet bestuursrecht (Awb) niet tegengeworpen zal worden? Zo neen, waarom niet? </vraag>
      <vraag nummer="16">Deelt u de mening dat een asielzoeker die pas in Nederland (volledig) voor zijn seksuele oriëntatie uitkomt en die afkomstig is uit een land waar homoseksuelen worden vervolgd aanspraak moet kunnen maken op een vluchtelingenstatus? Zo ja, geldt dit ook als hij/zij nog geen daden van vervolging heeft meegemaakt? 13 </vraag>
      <vraag nummer="17">Bent u bereid om, evenals in Zweden te registreren aan hoeveel personen jaarlijks asiel wordt verleend op grond van seksuele oriëntatie, hoeveel van dergelijke verzoeken worden afgewezen en uit welke landen de betrokkenen afkomstig zijn? </vraag>
      <noten afkomstig="vraag">
         <noot nummer="1">Nieuwsbrief Asiel-en Vluchtelingenrecht (NAV 2006, nr. 3, p. 124–146)</noot>
         <noot nummer="2" datum="2003-04-17" bron="Ambtsbericht Iran, februari 2006, p. 65-67; beschikking, 26 januari 2005, IND nr. 0003-01-8066; ABRS">Ambtsbericht Iran, februari 2006, p. 65-67; beschikking, 26 januari 2005, IND nr. 0003-01-8066; ABRS, 17 april 2003, nr. 200300763/1</noot>
         <noot nummer="3">Motie Dittrich c.s. van 28 september 1999, Kamerstuk 19 637, nr. 474. Deze motie is geïmplementeerd in Werkinstructie 219</noot>
         <noot nummer="4">The Michigan Guidelines on Nexus to a Convention Ground: 5, 2002, University of Michigan Law School, Ann Arbour, USA</noot>
         <noot nummer="5" datum="2004-04-28" bron="UNHCR, Guidelines on International Protection: Religion-Based Refugee Claims under Article 1A (2) of the 1951 Convention and/or its 1967 Protocol relating to the Status of Refugees">UNHCR, Guidelines on International Protection: Religion-Based Refugee Claims under Article 1A (2) of the 1951 Convention and/or its 1967 Protocol relating to the Status of Refugees, 28 april 2004, § 13</noot>
         <noot nummer="6">Artikel 10 lid 1 onder d, EU-definitierichtlijn</noot>
         <noot nummer="7" titel="Van een homoseksueel of een transgender wordt niet verwacht dat hij zijn seksuele oriëntatie verbergt. Onderzocht moet worden wat de reden is van het verborgen houden van de seksuele oriëntatie. Als blijkt dat angst voor ontdekking de reden is en als hij daarnaast bij het openlijk beleven van zijn seksuele oriëntatie in zijn land van herkomst te vrezen heeft voor vervolging door de overheid of geen bescherming kan verwachten tegen vervolging door medeburgers, is hij vluchteling">Bijvoorbeeld: «Van een homoseksueel of een transgender wordt niet verwacht dat hij zijn seksuele oriëntatie verbergt. Onderzocht moet worden wat de reden is van het verborgen houden van de seksuele oriëntatie. Als blijkt dat angst voor ontdekking de reden is en als hij daarnaast bij het openlijk beleven van zijn seksuele oriëntatie in zijn land van herkomst te vrezen heeft voor vervolging door de overheid of geen bescherming kan verwachten tegen vervolging door medeburgers, is hij vluchteling»</noot>
         <noot nummer="8" datum="2004-07-7" bron="Refugee Status Appeals Authority, Refugee Appeal no. 74665/03, RPG Haines QC, Auckland">Refugee Status Appeals Authority, Refugee Appeal no. 74665/03, RPG Haines QC, Auckland, 7 juli 2004</noot>
         <noot nummer="9" datum="2006-04-14" bron="Besluit van de minister voor Vreemdelingenzaken en Integratie van 12 mei 2006, nr. 5417162/06/DVB, Staatscourant 17 mei 2006, nr. 96, p. 11. 10 Motie Lambrechts c.s., Kamerstuk 19 637, nr. 981. 11 EC Council Directive, Article 6: Actors of persecution or serious harm include: (...) (c) non-State actors, if it can be demonstrated that the actors mentioned in (a) en (b) (...) are unable or unwilling to provide protection against persecution or serious harm. UNHCR Comment on Article 6: (...) the term «demonstrated» should not increase the applicant’s burden of proof. Lack of state protection should be assumed if the standard of proof for a well-founded fear of persecution is met. UNHCR Comment on Article 7(2): Determining the availability of protection requires an assessment of the effectiveness, accessibility and adequacy of available protection in the individual case. (...) However, the assessment to be made is whether the applicant’s fear of persecution continues to be well-founded, regardless of the steps taken to prevent persecution or serious harm. UNHCR Annotated Comments on the EC Council Directive 2004/83/EC of 29 April 2004 12 Debat op 29 september 2005 naar aanleiding van een algemeen overleg op 14 september over het asielbeleid, Kamerstuk 19 637, nr. 982. 13 Zie ABRS">Besluit van de minister voor Vreemdelingenzaken en Integratie van 12 mei 2006, nr. 5417162/06/DVB, Staatscourant 17 mei 2006, nr. 96, p. 11. 10 Motie Lambrechts c.s., Kamerstuk 19 637, nr. 981. 11 EC Council Directive, Article 6: Actors of persecution or serious harm include: (...) (c) non-State actors, if it can be demonstrated that the actors mentioned in (a) en (b) (...) are unable or unwilling to provide protection against persecution or serious harm. UNHCR Comment on Article 6: (...) the term «demonstrated» should not increase the applicant’s burden of proof. Lack of state protection should be assumed if the standard of proof for a well-founded fear of persecution is met. UNHCR Comment on Article 7(2): Determining the availability of protection requires an assessment of the effectiveness, accessibility and adequacy of available protection in the individual case. (...) However, the assessment to be made is whether the applicant’s fear of persecution continues to be well-founded, regardless of the steps taken to prevent persecution or serious harm. UNHCR Annotated Comments on the EC Council Directive 2004/83/EC of 29 April 2004 12 Debat op 29 september 2005 naar aanleiding van een algemeen overleg op 14 september over het asielbeleid, Kamerstuk 19 637, nr. 982. 13 Zie ABRS, 14 april 2006, nr. 200601113/1 (Somalië)</noot>
      </noten>
   </vragen>
   <antwoorden aantal="15">
      <antwoord nummer="1">Ja. </antwoord>
      <antwoord nummer="2, 3 en 4">Van personen die stellen in hun land van herkomst vanwege hun seksuele oriëntatie te worden vervolgd, dan wel daartoe een gegronde vrees hebben, wordt niet verlangd terug te keren en bij terugkeer hun seksuele oriëntatie te verbergen. Het kan voorkomen dat in een land van herkomst de vrijheid om uiting te geven aan de seksuele oriëntatie wel bestaat, maar dat de mate van vrijheid niet even groot is als in Nederland. Dit vormt op zichzelf niet in alle gevallen een grond voor verblijfsaanvaarding. Zo kan het bijvoorbeeld voorkomen dat het uiting geven aan de seksuele oriëntatie in het dagelijks bestaan zonder problemen mogelijk is, maar dat voor georganiseerde uitingen van de seksuele oriëntatie geen toestemming wordt gegeven door de autoriteiten, dan wel dat een groot deel van de bevolking van het land dit sterk afwijst. Of sprake is van vervolging is een beoordeling die afhangt van de individuele situatie van de vreemdeling in combinatie met de specifieke situatie in het land van herkomst. Daarbij kunnen niet alleen de beperkingen die door de autoriteiten worden opgelegd leiden tot een verblijfsvergunning, maar kan ook discriminatie door derden onder omstandigheden leiden tot de inwilliging van het asielverzoek. In de door u aangehaalde beschikking van de IND is niet gesteld dat de vreemdeling zijn seksuele oriëntatie bij terugkeer dient te verbergen. Wel is in eerste instantie geoordeeld dat de individuele situatie van de vreemdeling afgezet tegen de algehele situatie in het land van herkomst niet leidt tot de conclusie dat de vreemdeling dermate in zijn leven zou zijn beperkt dat dit tot vervolging leidt. Op een later moment is dit oordeel door de IND heroverwogen en is alsnog geoordeeld dat een verblijfsvergunning asiel geïndiceerd was. In algemene ambtsberichten van de minister van Buitenlandse Zaken wordt de feitelijke situatie beschreven in een bepaald land en een bepaalde periode. Daarbij wordt geen beleidsmatig oordeel gegeven over de wijze waarop een asielverzoek dient te worden behandeld. Op de wijze waarop de rechter in beroepszaken overweegt, heb ik geen invloed. Het lijkt me ook niet wenselijk wanneer ik deze invloed wel zou hebben, dan wel dat ik op andere wijze de onafhankelijke rechtsspraak zou beïnvloeden. </antwoord>
      <antwoord nummer="5">Ik ben daartoe bereid en zal voor de eerstvolgende wijzigingsronde van de Vreemdelingencirculaire een voorstel tot aanpassing in die zin laten voorbereiden. </antwoord>
      <antwoord nummer="6">Zoals blijkt uit mijn antwoord op vraag 2 is het uitgangspunt van het Nederlandse beleid dat de beoordeling plaatsvindt op basis van de individuele situatie van de vreemdeling in combinatie met de specifieke situatie in het land van herkomst. Ik zie geen aanleiding om deze wijze van beoordeling te wijzigen. Met betrekking tot Iraanse homoseksuelen verwijs ik overigens naar mijn brief van 17 oktober 2006 (Kamerstukken II, 2006/07, 19 637, nr. 1094). </antwoord>
      <antwoord nummer="7">Ik ben het eens met de stelling dat strafbaarstelling van homoseksualiteit een daad van vervolging is. Echter voor het vluchtelingschap moet er dan wel sprake zijn van een bestraffingsmaatregel van een zeker gewicht, zoals beschreven in C1/4 2.10 van de Vreemdelingencirculaire. Overigens wordt bij de beoordeling van asielverzoeken niet slechts gekeken naar de regelgeving in landen van herkomst, maar wordt in belangrijke mate de dagelijkse praktijk in het betreffende land betrokken. Deze wijze van beoordelen doet meer recht aan het zorgvuldigheidsvereiste dan wanneer een asielverzoek slechts zou worden afgezet tegen de papieren werkelijkheid die in de verschillende landen in de wet is neergelegd. In een aantal landen van herkomst is de dagelijkse praktijk niet in overeenstemming met de wetten van het land. Landen waar asielzoekers vandaan komen, kunnen landen zijn die hun eigen wetten en verdragen niet zorgvuldig naleven, hetgeen juist tot vervolging kan leiden. Dit uitgangspunt geldt tevens wanneer het gaat om de seksuele oriëntatie als asielgrond. Ik hecht er dan ook aan om naast de wettelijke bepalingen ook de dagelijkse praktijk bij de beoordeling van asielverzoeken te blijven betrekken. </antwoord>
      <antwoord nummer="8">Zoals ik heb meegedeeld tijdens het AO op 12 april 2006 (Kamerstukken II, 2005/06, 19 637, nr. 1047) heb ik goed geluisterd naar de kritiek op Iran op het gebied van mensenrechten die leeft onder brede lagen van de bevolking en de leden van de Tweede Kamer. Tijdens dat AO heb ik tevens meegedeeld dat ik heb besloten tot verlenging van het besluit- en vertrekmoratorium voor homoseksuele asielzoekers uit Iran om te bezien of de positie van homoseksuelen zoals beschreven in het ambtsbericht van de minister van Buitenlandse Zaken zich bestendigt. Inmiddels heb ik uw Kamer, mede naar aanleiding van het algemeen ambtsbericht Iran augustus 2006 en een brief van Human Rights Watch van 5 oktober 2006, bericht dat homoseksuele asielzoekers die voor vervolging te vrezen hebben of bij terugkeer het risico op onmenselijke behandeling lopen in aanmerking komen voor een verblijfsvergunning asiel op grond van artikel 29, lid 1, onder c, van de Vreemdelingenwet 2000, behoudens contra-indicaties. </antwoord>
      <antwoord nummer="9">Ik herken niet het beeld dat bij de beoordeling van asielverzoeken van homoseksuelen die vervolgd worden door derden veelal een ander, namelijk sociaal-economisch, criterium aangelegd wordt. Ik deel niet de mening dat ernstig (seksueel) geweld door derden wegens het behoren tot een sociale groep geen vervolging is in de zin van § 51 van het UNHCR-Handbook. De beschreven situatie dient naar mijn mening in beginsel wel te worden gezien als vervolging in de zin van het Vluchtelingenverdrag. </antwoord>
      <antwoord nummer="10">Voor landen waar homoseksualiteit strafbaar is of in de praktijk ernstige discriminatie of bestraffing plaatsvindt, rapporteert het ambtsbericht standaard over de positie van homoseksuelen. Dit was in 2006 het geval in de ambtsberichten Burundi, China, Eritrea, Georgië, Irak, Iran, Kosovo, Liberia, Nepal, Nigeria, Sierra Leone, Soedan en Syrië. Afhankelijk van wat er over hun positie achterhaald kan worden, is de informatie in het ambtsbericht meer of minder uitgebreid. Waar informatie beschikbaar is, wordt tevens aandacht besteed aan de positie van lesbische vrouwen, en transseksuelen. Daarover zijn echter vaak weinig tot geen betrouwbare gegevens beschikbaar. </antwoord>
      <antwoord nummer="11">Zoals u weet maakt het Nederlandse asielbeleid geen onderscheid tussen vervolging door de autoriteiten of door derden. De minister van Buitenlandse Zaken is bereid om voor wat betreft de landen waar homoseksualiteit strafbaar is of in de praktijk ernstige discriminatie of bestraffing plaatsvindt, te trachten onderzoek te verrichten naar de mate waarin autoriteiten bescherming bieden tegen vervolging van homoseksuelen door derden. Bij dit onderzoek wordt gebruik gemaakt van zowel openbare bronnen als vertrouwelijke bronnen. Op deze laatste kan hier niet nader worden ingegaan. De minister van Buitenlandse Zaken is bereid uw Kamer vertrouwelijke inzage te geven in de onderliggende stukken die ten grondslag liggen aan de uitkomsten van dit onderzoek. </antwoord>
      <antwoord nummer="12">Deze vraag kan niet in het algemeen worden beantwoord. Of homoseksuelen effectieve bescherming kunnen vinden, hangt af van de omstandigheden in het land en van de individuele omstandigheden. </antwoord>
      <antwoord nummer="13">Uitgangspunt van de Vreemdelingenwet 2000 is dat de asielzoeker zelf het asielrelaas naar voren dient te brengen en dit aannemelijk dient te maken. Dit geldt voor alle onderdelen van het asielrelaas. Zo ook voor de (on)mogelijkheid om bescherming van de autoriteiten in te roepen bij vervolging door derden. Het is niet zo dat in alle gevallen geëist wordt dat asielzoekers bescherming inroepen van de eigen autoriteiten. Indien de asielzoeker aannemelijk kan maken dat het inroepen van bescherming bij voorbaat zinloos was, geldt deze eis niet. Bij de beoordeling of de asielzoeker dit aannemelijk heeft gemaakt wordt hetgeen bekend is over het land van herkomst betrokken. Ik kan mij niet vinden in het omkeren van de bewijslast zoals deze door de Vreemdelingwet 2000 is bepaald. Daarmee zou het aan de Nederlandse overheid worden om aannemelijk te maken dat asielzoekers niet worden vervolgd, hetgeen in strijd is met het principe dat de bewijslast op de vreemdeling rust. In overeenstemming met het commentaar van de UNHCR op de EU-definitierichtlijn wordt niet van de asielzoeker verlangd dat hij aantoont dat de autoriteiten niet in staat of bereid zijn bescherming te bieden. De asielzoeker moet dit aannemelijk maken. Voorts geldt, zoals gezegd, dat van de asielzoeker niet wordt verlangd aannemelijk te maken dat de autoriteiten niet in staat of bereid zijn bescherming te bieden indien de vreemdeling aannemelijk maakt dat het inroepen van bescherming bij voorbaat zinloos was. </antwoord>
      <antwoord nummer="14">Een vluchtalternatief kan slechts aan de orde zijn indien dit niet inhoudt dat de asielzoeker in het andere deel van het land zijn seksuele geaardheid dient te verbergen. </antwoord>
      <antwoord nummer="15">In de Vreemdelingencirculaire is reeds het volgende opgenomen. «(...) Bijzondere door de vreemdeling zelf ingebrachte en aannemelijk gemaakte omstandigheden kunnen echter aanleiding zijn om aan te nemen dat deze feiten redelijkerwijs niet eerder konden worden ingebracht. Met name inzake bij de tweede of volgende asielaanvraag aannemelijk gemaakte traumatiserende gebeurtenissen, zoals opgesomd in C1/4.4.2.3, is het onder omstandigheden voorstelbaar dat de vreemdeling ten tijde van de eerdere aanvraag terughoudend is geweest met het naar voren brengen van deze gebeurtenissen. Dit zal eerder het geval zijn wanneer de eerdere aanvraag binnen 48 procesuren is afgewezen. (...) Niettegenstaande het bovenstaande kunnen bijzondere, op de individuele zaak betrekking hebbende, feiten en omstandigheden aanleiding zijn om toepassing van artikel 4:6 Algemene wet bestuursrecht achterwege te laten. Deze bijzondere, op de individuele zaak betrekking hebbende, feiten en omstandigheden worden in elk geval aanwezig geacht wanneer de feiten en omstandigheden leiden tot de conclusie dat de vreemdeling aangemerkt dient te worden als verdragsvluchteling, of wanneer schending van artikel 3 van het Verdrag tot bescherming van de rechten van de mens en de fundamentele vrijheden dreigt. In het geval er twijfel bestaat of toepassing van artikel 4:6 Algemene wet bestuursrecht in een individuele zaak redelijk te achten is, verdient het de voorkeur de aanvraag – al dan niet binnen de aanmeldcentrumprocedure – inhoudelijk te beoordelen aan de hand van de artikelen 30 en 31 Vreemdelingenwet (...)» Ik meen dat met deze beleidsregels reeds voldoende recht wordt gedaan aan de beschreven situatie. Ik zie dan ook geen aanleiding deze beleidsregels te wijzigen. </antwoord>
      <antwoord nummer="16">Ja, ik deel die mening. Dit zal het geval zijn indien betrokkene uit een land komt waar sprake is van een systematische vervolging van homoseksuelen of van een actief opsporingbeleid jegens homoseksuelen. </antwoord>
      <antwoord nummer="17">Gegevens over seksuele oriëntatie, religie alsmede etniciteit worden niet in de centrale ICT-systemen geregistreerd en ik ben niet bereid daarin verandering te brengen. Zoals ik eerder aan uw Kamer heb gemeld, bestaan hiervoor goede redenen. Ten eerste is het de vraag in hoeverre het gepast is van vreemdelingen gegevens over seksuele oriëntatie, religie of etniciteit standaard te registreren. Deze gegevens liggen geheel en al in de persoonlijke levenssfeer van betrokkenen, en zijn in de Wet Bescherming Persoonsgegevens met extra waarborgen omkleed. De IND verzamelt en gebruikt deze gegevens slechts voor het beoordelen van de asielaanvraag. Ik meen dan ook dat verdere registratie slechts overwogen kan worden indien dit een duidelijk doel treft en de persoonlijke levenssfeer van de betrokkenen niet wordt geraakt. Naar mijn overtuiging is dit doel onvoldoende duidelijk aanwezig. Ten tweede is het de vraag in hoeverre het registreren van asielmotieven een goed inzicht geeft. Zo kunnen er meerdere asielmotieven aan de aanvraag ten grondslag liggen, terwijl er slechts één geregistreerd wordt. Of kan betrokkene asiel krijgen op een andere grond dan zijn of haar homoseksualiteit. Registraties waarin deze gegevens verwerkt zouden zijn, kunnen niet laten zien welke rol de gegevens hebben gespeeld bij de behandeling van het asielverzoek. Zelfs zal niet kunnen blijken óf de gegevens een rol hebben gespeeld. Dit geldt zowel voor inwilligende beslissingen als voor afwijzingen. Slechts door handmatig onderzoek op dossierniveau kan meer over de betreffende gegevens worden gezegd. Duidelijk zal zijn dat dit dermate tijdrovend is, dat dit slechts in zeer bijzondere situaties opportuun is. </antwoord>
      <noten afkomstig="antwoord"/>
   </antwoorden>
</kvr>
