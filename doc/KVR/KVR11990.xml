<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over sluiting van opvangcentra door het Bureau Jeugdzorg Friesland. (Ingezonden 19 juni 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11990
</item>
         <item attribuut="Inhoud">Aanvullende vragen op eerder gestelde vragen door het lid Arib, ingezonden op 15 juni 2000 (Aanh. Hand. II, 1999-2000, nr. 1534).</item>
         <item attribuut="Rubriek">Gezondheidszorg (Zorginstellingen) Welzijn (Jeugdigen)</item>
         <item attribuut="Trefwoorden">Jeugdhulpverlening Jeugdigen</item>
         <item attribuut="Vindplaats">Kamervragen met antwoord 1999-2000, nr. 1535, Tweede Kamer</item>
         <item attribuut="Vraagnr_bij_indiening">2990012690</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2000-07-07</item>
         <item attribuut="Datum_indiening">2000-06-19</item>
         <item attribuut="Document-id">KVR11990</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3485" allpagenumbers="3485 3486" vetnummer="2990012690" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11990" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1535" onderwerp="" indiendatum="2000-06-19">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-07-7">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Wat is u bekend over de mogelijke sluiting van de internaten Aekinga in Appelscha en/of Witakkerschool in Rijs, beiden orthopedagogische behandelcentra onder andere voor kinderen met ADHD? 1, 2 </vraag>
      <vraag nummer="2">Is het waar dat de provincie Friesland minder geld wil besteden aan de 24-uurs zorg omdat er al jaren sprake is van onderbezetting vanwege een trend van 24-uurs jeugdzorg naar dagopvang en ambulante zorg? Zo ja, kloppen de berichten dat in Friesland en Groningen rond de 200 jongeren wachten op een plaats in een opvanghuis, en hoe valt dat te rijmen met de dreigende sluiting? </vraag>
      <vraag nummer="3">Kunt u een overzicht geven van de bezetting van de 24-uurs zorg en de wachtlijsten voor alle vormen van jeugdzorg in de Noordelijke provincies, alsmede voor de landelijke wachtlijsten voor opvang van kinderen met ADHD? </vraag>
      <vraag nummer="4">Wat zijn de gevolgen voor de kinderen die aangewezen blijven op 24-uurs zorg, indien één van de instellingen wordt gesloten? </vraag>
      <vraag nummer="5">Is het waar dat ongeveer zeventig mensen worden bedreigd door ontslag vanwege de reorganisatieplannen? Zo ja, bent u van mening dat er alles aan gedaan moet worden om deze mensen voor de zorg te behouden, gezien de personeelstekorten in de jeugdzorg en wat gaat u hieraan doen? </vraag>
      <vraag nummer="6">Wat is uw reactie op de stelling van de ondernemingsraad dat de provincie te traag heeft gereageerd op de ontwikkelingen? </vraag>
      <noten afkomstig="vraag">
         <noot nummer="1" datum="2000-06-15" bron="Algemeen Dagblad">Algemeen Dagblad, 15 juni 2000</noot>
         <noot nummer="2" datum="2000-06-8" bron="Friesch Dagblad">Friesch Dagblad, 8 juni 2000</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Arib, ingezonden 15 juni 2000. </toelichting>
   <antwoorden aantal="6">
      <antwoord nummer="1">Mij is bekend dat de Stichting Jeugdzorg Friesland, na goedkeuring door de provincie Friesland, de locatie Aekinga per 1 januari 2001 wil sluiten. Sluiting van de Witakkerschool is niet aan de orde. </antwoord>
      <antwoord nummer="2">Ja, de provincie Friesland heeft dat voornemen. Op grond van informatie die ik heb verkregen van de provincies Friesland en Groningen kloppen de berichten dat rond de 200 jongeren wachten op een plaats in een opvanghuis niet. Beide provincies geven aan dat er geen structurele wachtlijsten zijn voor residentiële voorzieningen, hetgeen mede tot uiting komt in een gemiddeld bezettingspercentage van circa 85% van deze voorzieningen in 1999. </antwoord>
      <antwoord nummer="3">Het gemiddelde bezettingspercentage van alle vormen van 24-uurs zorg (residentiële voorzieningen) bedraagt in 1999 zowel voor Friesland, Groningen als Drenthe ca. 85% (bron: provinciale jaarverslagen jeugdhulpverlening 1999). Het bezettingspercentage van de verschillende vormen van 24-uurs zorg varieert tussen de ca. 70% en 100%. Actuele informatie over wachtlijsten in de jeugdzorg kan ik u, conform eerdere toezegging, naar verwachting begin 2001 geven. Wel kan ik u nu informatie geven op basis van de in 1998 uitgevoerde quick scan naar wachtlijsten in de jeugdzorg waarover u bij brief van 12 juni (DJB/JHV-98.1998) bent geïnformeerd. Uit een nadere analyse van deze gegevens blijkt voor de Noordelijke provincies dat wachtlijsten destijds met name voorkwamen voor ambulante jeugdhulpverlening en de kinder- en jeugdpsychiatrie. Er zijn mij geen gegevens bekend van het aantal kinderen met ADHD dat op wachtlijsten staat. </antwoord>
      <antwoord nummer="4">Voor de cliënten van Aekinga wordt voor een passend alternatief gezorgd door de Stichting Jeugdzorg Friesland. Gedeputeerde Staten van Friesland hebben dit als voorwaarde gesteld om in te kunnen stemmen met het plan voor sluiting van deze voorziening. Waarschijnlijk worden de cliënten hoofdzakelijk ondergebracht in andere residentiële voorzieningen van de Stichting Jeugdzorg Friesland. </antwoord>
      <antwoord nummer="5">Met de sluiting van Aekinga zijn 50 volledige arbeidsplaatsen gemoeid. Ik ben het met u eens dat deze mensen zoveel mogelijk voor de jeugdzorg behouden moeten blijven. De Stichting Jeugdzorg Friesland beheert meerdere voorzieningen voor jeugdzorg. Uit het plan van deze Stichting dat aan de provincie Friesland is aangeboden blijkt dat op korte termijn 30 arbeidsplaatsen opnieuw ingezet kunnen worden bij andere voorzieningen, met name voor het wegwerken van de wachtlijsten voor ambulante hulp en het Bureau Jeugdzorg. Daarnaast kunnen 10 arbeidsplaatsen herplaatst worden op bestaande vacatures binnen de Stichting Jeugdzorg Friesland. Voor de overige 10 arbeidsplaatsen wordt nog een passende oplossing gezocht. Er wordt een sociaal plan opgesteld waarover de Stichting Jeugdzorg Friesland en de provincie Friesland tot overeenstemming moeten komen. De Rijksoverheid is hierin geen partij. </antwoord>
      <antwoord nummer="6">Op grond van de meerjarenplannen Jeugdhulpverlening die ik de afgelopen jaren van de provincie Friesland heb ontvangen, kan ik niet concluderen dat de provincie te traag heeft gereageerd op de ontwikkelingen. De vermindering van dag- en nachtopvang en uitbreiding van de ambulante hulpverlening is een proces waar de provincie Friesland, in overleg met de uitvoerders, vanaf 1998 aan werkt. Dit neemt niet weg dat ik mij kan voorstellen dat de ondernemingsraad haar zorgen uitspreekt over de concrete sluiting van de locatie Aekinga. Ik onderschrijf daarom het belang van een goed sociaal plan. Gedeputeerde Staten van Friesland zijn bereid, op voorwaarde van goedkeuring door Provinciale Staten, een bijdrage te verstrekken in de kosten van de uitvoering van het sociaal plan. </antwoord>
      <noten afkomstig="antwoord"/>
   </antwoorden>
</kvr>
