<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Molenaar (PvdA) aan de staatssecretaris van Onderwijs, Cultuur en Wetenschappen, dhr. Van der Ploeg, over de documentaires op Net 3. (Ingezonden 6 maart 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15312
</item>
         <item attribuut="Inhoud">Vragen naar aanleiding van de uitspraken van de nieuwe netmanager van Net 3 over het te veel aan documentaires op het derde net en zijn wens dat deze plaatsmaken voor programma's over reizen en lifestyle (NRC Handelsblad, 13 februari 2002).</item>
         <item attribuut="Rubriek">Communicatie, media en informatievoorziening (Radio en televisie)</item>
         <item attribuut="Trefwoorden">Televisie</item>
         <item attribuut="Vindplaats">Kamervragen met antwoord 2001-2002, nr. 856, Tweede Kamer</item>
         <item attribuut="Vraagnr_bij_indiening">2010207480</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Molenaar</persoon>
         </item>
         <item attribuut="Datum_reaktie">2002-03-20</item>
         <item attribuut="Datum_indiening">2002-03-06</item>
         <item attribuut="Document-id">KVR15312</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1799" allpagenumbers="1799 1800" vetnummer="2010207480" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15312" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="856" onderwerp="" indiendatum="2002-03-6">
         <vrager partij="PvdA" oorsprong="parlement">Molenaar</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van der Ploeg,</vraagt-aan>
      </vraagdata>
      <antwoorddata antwoorddatum="2002-03-20">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u op de hoogte van de uitspraken van de nieuwe netmanager van Net 3 over het naar zijn mening, te veel aan documentaires op het derde net en zijn wens dat deze plaatsmaken voor programma’s over reizen en lifestyle? <voetnoot nummer="1"/>
      </vraag>
      <vraag nummer="2">Hoe ziet u de plaats van de Nederlandse documentaire in het cultuurbeleid? Acht u het een belangrijke aanvulling op het journalistieke nieuws? </vraag>
      <vraag nummer="3">Hoe staat u in het licht van de vorige vraag tegenover de uitlating van de nieuwe Netmanager dat er op Net 3 te veel documentaires worden uitgezonden? Bent u het eens met de Netmanager dat het «te veel» is? In relatie tot wat zou het dan «te veel» zijn? </vraag>
      <vraag nummer="4" voetnoot="2">Bent u van mening dat binnen de taakomschrijving van de netmanager uw voornemen om de Nederlandse documentaire film te stimuleren uitgevoerd kan worden? <voetnoot nummer="2"/>Zo ja, kunt u uitleggen waar dat uit blijkt en hoe dat valt te rijmen met de uitspraken van de nieuwe netmanager over minder documentaires en meer reizen en lifestyle programma’s? </vraag>
      <vraag nummer="5">Bent u op de hoogte van de taakomschrijving van de nieuwe netmanager? Komt die overeen met de wettelijke opdracht voor Net 3? Welke andere voorwaarden zoals een contract voor bepaalde of onbepaalde tijd, zijn aan de functie verbonden? Vindt er ook evaluatie plaats van de vervulling van de taken van de netmanager en worden daar eventuele consequenties aan verbonden? </vraag>
      <vraag nummer="6">Klopt het dat de reclameopbrengsten voor Net 3 teruglopen en kunt u aangeven wat de oorzaak daarvan is? Wat is het belang van de reclame Sterblokken op Net 3? Denkt u dat Net 3 zonder reclame kan en zo neen, waarom niet? </vraag>
      <vraag nummer="7">Hebben kijkcijfers en reclame invloed op de programmering van de documentaire? Kunt u aangeven of het tijdstip van uitzending invloed heeft op het aantal en de selectie van kijkers? </vraag>
      <vraag nummer="8">Bent u bereid het Filmfonds, het Cobofonds en het Stimuleringsfonds bij documentaire aanvragen die binnen hun fondsenbeleid vallen, maar niet passen in het netprofiel van de publieke omroep, toestemming te geven om die projecten toch te financieren? Of om ze – onder voorwaarden – in samenwerking met regionale en commerciële omroepen te financieren? Indien niet, waarom niet? </vraag>
      <vraag nummer="9">Klopt het dat de publieke omroep en wel speciaal het derde net het budget voor de documentaire in vergelijking met 3 jaar geleden heeft ingekrompen? Wat is de reden daarvan? Kunt u aangeven waarop en hoe is bezuinigd en of de bezuinigingen ten koste gaan van de (technische) kwaliteit? </vraag>
      <vraag nummer="10">Deelt u de mening dat zowel de NOS Raad van Bestuur als de netmanagers van Net 1, 2 en 3 geen afspiegeling van de maatschappij vormen aangezien zij allemaal van het mannelijke geslacht zijn? Heeft u invloed op deze benoemingen? Op welke manier is er gezocht naar een evenwichtige samenstelling tussen mannen en vrouwen? Bent u bereid de manier van zoeken op korte termijn te evalueren? </vraag>
      <noten afkomstig="vraag">
         <noot nummer="1" datum="2002-02-13" bron=", NRC Handelsblad" titel="Ned. 3 heeft teveel documentaires">«Ned. 3 heeft teveel documentaires», NRC Handelsblad, 13 februari 2002</noot>
         <noot nummer="2" documenttype="Kamerstuk" kamerstuk-id="27 432" documentnummer="34">Kamerstuk 27 432, nr. 34</noot>
      </noten>
   </vragen>
   <antwoorden aantal="8">
      <antwoord nummer="1 en 3">Ja. De heer Van Nieuwkerk heeft daarna via een ingezonden brief (NRC, 16 februari jl.) krachtig afstand genomen van het NRC-artikel van 13 februari jl. dat hij «bijna een karikatuur» vindt van zijn ideeën over de programmering van Nederland 3. Hij merkt op dat je kritisch naar het volume van documentaires kunt kijken en tegelijkertijd hoog kunt houden dat Nederland 3 een groot en belangrijk huis voor de echte documentaire is en dat graag wil blijven. </antwoord>
      <antwoord nummer="2">Ik ben van mening dat de documentaire een belangrijke plaats inneemt binnen de informatievoorziening, in het bijzonder ten behoeve van achtergrondinformatie en opinievorming. </antwoord>
      <antwoord nummer="4 en 5">Taak en positie van de netcoördinator staan omschreven in de Mediawet. Artikel 40b luidt dat de raad van bestuur voor ieder televisie- en radionet een coördinator benoemt. De coördinator is in dienst van de NOS; benoeming en ontslag geschieden op voordracht van het netbestuur. In datzelfde artikel is de taak van de netcoördinator omschreven. De benoeming is niet gebonden aan wettelijke termijnen. Het dagelijks functioneren van de netcoördinator wordt beoordeeld door de raad van bestuur en door het netbestuur. Voorts vindt op grond van de Mediawet iedere vijf jaar een evaluatie plaats van de wijze waarop de publieke omroep functioneert. Voor het tweede gedeelte van vraag 4 verwijs ik nogmaals naar de ingezonden brief van de heer Van Nieuwkerk. Zowel het Stimuleringsfonds Nederlandse culturele omroepprodukties als de raad van bestuur beschikken over extra financiële middelen voor de productie van documentaires. De taakomschrijving van de netcoördinator vormt geenszins een belemmering voor de stimulering van documentaires. Zo behoort het expliciet tot zijn taak om gezamenlijke projecten te stimuleren. De coördinator opereert, op grond van zijn taakomschrijving, in nauwe samenwerking met het netbestuur en de raad van bestuur. </antwoord>
      <antwoord nummer="6">Navraag bij de STER wijst uit dat de reclameopbrengst op Nederland 3 in 2001 lager was dan het jaar daarvoor. Deze daling bedroeg 3,7%, hetgeen geringer is dan de daling op de beide andere netten. Deze tendens gold overigens voor de totale markt van televisiereclame, die in 2001 met 6% ten opzichte van 2000 daalde. Het belang van reclame bij de publieke omroep heeft meerdere aspecten. In de eerste plaats vormen de STER-opbrengsten sedert jaar en dag een niet onbelangrijk deel van de inkomsten voor de publieke omroep, die worden gebruikt voor het maken en uitzenden van de programma’s via de drie tv-netten en vijf radio-netten. Ook blijkt bij het adverterend bedrijfsleven grote belangstelling te bestaan om via de publieke omroep specifieke publieksgroepen te kunnen bereiken, waaronder de kijkers van Nederland 3. Het reclamevrij maken van een van de publieke televisienetten leidt tot een aanzienlijke inkomstendaling voor de publieke omroep als geheel. Om de inkomsten op peil te houden zou of wel de Rijksomroepbijdrage moeten worden verhoogd, of wel de hoeveelheid reclame op de andere publieke programmanetten. Ik acht dat ongewenst. </antwoord>
      <antwoord nummer="7">De plaatsing van programma’s heeft uiteraard veel te maken met het zenderprofiel, de «opbouw», van een uitzendavond en de samenhang met de beide andere tv-netten. In algemene zin bestaat zeker een verband tussen het uitzendtijdstip en het aantal kijkers. Juist daarom is een uitgekiende programmering van groot belang. </antwoord>
      <antwoord nummer="8">Het is geen kwestie van toestemming geven, aangezien de drie fondsen autonoom beslissen over projecten die voor ondersteuning aan hen worden voorgelegd. Voor de «omroepfondsen» heeft het natuurlijk geen zin om documentaires te financieren, die vervolgens niet worden uitgezonden omdat ze niet passen in de netprofielen. Publieke regionale omroepen kunnen sedert medio 2000 een beroep doen op ondersteuning door het Stimuleringsfonds. Aangezien zowel het Cobofonds als het Stimuleringsfonds worden gefinancierd uit publieke omroepmiddelen – zij het op verschillende wijze – is ondersteuning van commerciële omroepen uit deze fondsen niet mogelijk en ook niet gewenst. </antwoord>
      <antwoord nummer="9">Navraag bij de NOS wijst het volgende uit: sedert vorig jaar zijn, in nauw overleg met de werkgroep documentaire van de NOS, in de zendschema’s van Nederland 1–2–3 duidelijk gemarkeerde «slots» gereserveerd voor documentaires. Op Nederland 1 is sprake van een toename van Nederlandse documentaires. De gehele «output» aan documentaires is op hetzelfde niveau gebleven. De extra financiële impuls voor maatschappelijke documentaires – de hierboven reeds genoemde middelen waarover de raad van bestuur beschikt – wordt ook voor het seizoen 2002–2003 gehandhaafd. </antwoord>
      <antwoord nummer="10">Waar het gaat om benoemingen waarvoor ik politieke verantwoordelijkheid draag, ben ik voorstander van de beste persoon, maar streef ik tevens naar een zo goed mogelijke afspiegeling van de maatschappelijke werkelijkheid in bestuurlijke gremia. Zoals hierboven reeds aangegeven, is de benoeming van de netcoördinatoren een zaak van de netbesturen en de raad van bestuur van de NOS. Ik heb op die benoemingen geen invloed, maar laat bij alle gelegenheden blijken dat ik belang hecht aan benoemingen die een goede afspiegeling vormen van de samenleving. Ik merk daarbij op dat de netcoördinatoren een belangrijke rol spelen in de professionele en operationele aansturing van de netten. Bij benoemingen zal derhalve primair de nadruk liggen op die professionele kwaliteiten. </antwoord>
      <noten afkomstig="antwoord"/>
   </antwoorden>
</kvr>
