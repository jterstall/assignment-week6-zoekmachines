<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit aan de minister van Economische Zaken over inkoopcombinaties. (Ingezonden 14 juli 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12137
</item>
         <item attribuut="Inhoud">Vragen over mogelijke marktverstorende effecten van inkoopcombinaties, waaraan grote supermarktketens als Albert Heijn deelnemen, naar aanleiding van artikel in AD Internet Nieuwsbrief Economie van 13 juli 2000.</item>
         <item attribuut="Rubriek">Bedrijfsleven en industrie (Concentraties) Bedrijfsleven en industrie (Midden- en kleinbedrijf) Handel en economie (Mededinging)</item>
         <item attribuut="Trefwoorden">Concentraties Detailhandel Mededinging</item>
         <item attribuut="Vindplaats">Kamervragen met antwoord 1999-2000, nr. 1667, Tweede Kamer</item>
         <item attribuut="Vraagnr_bij_indiening">2990013920</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2000-08-16</item>
         <item attribuut="Datum_indiening">2000-07-14</item>
         <item attribuut="Document-id">KVR12137</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3761" allpagenumbers="3761 3762" vetnummer="2990013920" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12137" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1667" onderwerp="" indiendatum="2000-07-14">
         <vrager partij="SP" oorsprong="parlement">De Wit</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2000-08-16">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennis genomen van het artikel «Meer supers bundelen inkoopkracht» <voetnoot nummer="1"/>? Kloppen de vermelde feiten? </vraag>
      <vraag nummer="2">Kan de vorming van inkoopcombinaties als die waarin Albert Heijn deelneemt, met een gezamenlijke inkoopkracht van f 1000 miljard, op grond van bestaande wetgeving getoetst worden met betrekking tot mogelijke marktverstorende effecten? </vraag>
      <vraag nummer="3">Zo neen, bent u van mening dat nader onderzoek nodig is naar de gevolgen van dergelijke schaalvergroting bij inkoopcombinaties, omdat deze potentieel grote sociale en economische gevolgen kunnen hebben in de productiekolom van supermarktprodukten? </vraag>
      <vraag nummer="4">Bent u bereid om dit onderwerp binnen de Europese Unie te agenderen, met het doel om zo snel mogelijk de vorming van mega-inkoopcombinaties aan regels te binden? </vraag>
      <noten afkomstig="vraag">
         <noot nummer="1" datum="2000-07-13" bron="AD Internet nieuwsbrief Economie">AD Internet nieuwsbrief Economie, 13 juli 2000, onderhands aan bewindspersoon toegezonden</noot>
      </noten>
   </vragen>
   <antwoorden aantal="3">
      <antwoord nummer="1">Ik heb kennisgenomen van het genoemde artikel en van vergelijkbare artikelen in de landelijke pers. Ik kan niet zeggen of alle feiten exact kloppen, maar de algemene teneur van deze artikelen is duidelijk: een groeiend aantal grote supermarktconcerns over de hele wereld, waaronder Ahold, neemt deel aan de virtuele inkoopbeurs Worldwide Retail Exchange (WWRE). </antwoord>
      <antwoord nummer="2">Inkoopcombinaties, waarbij bedrijven gezamenlijk inkopen en zo hun marktmacht combineren, zijn onderworpen aan het normale toezicht op mededingingsbeperkende gedragingen, misbruik van economische machtsposities, en concentraties. Het mededingingsrecht, zowel het Europese als het Nederlandse, maakt geen onderscheid tussen inkoop- en verkoopmacht en het rekening houden met inkoopmacht is dan ook gebruikelijk. De NMa heeft vorig jaar bijvoorbeeld een voorgenomen concentratie tussen zuivelfabrieken verboden en een andere aangepast omdat de combinaties te veel inkoopmacht zouden krijgen t.o.v. boeren. De WWRE is echter geen inkoopcombinatie, maar een soort via internet werkende markt of beurs voor detailhandelsketens in de sectoren food, general merchandise en drugstore. De deelnemers blijven onafhankelijk van elkaar inkopen; ze verwachten alleen door standaardisatie van informatie hun kosten te verlagen. Dergelijke zgn. business-to-business («B2B») exchanges zijn een snel groeiend fenomeen en ze bestaan bijvoorbeeld ook voor de onderdelenvoorziening in de autofabricage («Covisint») en de vliegtuigbouw («MyAircraft»). De mededingingsimplicaties van dergelijke virtuele inkoopbeurzen zijn nog niet helemaal duidelijk. Enerzijds zouden ze, door de markten transparanter te maken, de mededinging kunnen versterken. Aan de nader kant zouden ze ook onderling afgestemd feitelijk gedrag van de inkopers kunnen faciliteren. Dit risico is het grootst wanneer er slechts een beperkt aantal inkopers deelneemt, zoals in de auto- en vliegtuigindustrie. Om die reden worden juist Covisint en MyAircraft op dit moment kritisch onderzocht door de Amerikaanse en Europese mededingingsautoriteiten. Verwacht wordt dat deze zaken precedenten gaan vormen voor andere virtuele beurzen, zoals de WWRE. </antwoord>
      <antwoord nummer="3 en 4">Gezien deze reeds lopende onderzoeken ben ik van mening dat op dit moment geen verdere actie van mijn kant nodig is. Ook heb ik geen aanwijzingen dat het huidige mededingingsrecht onvoldoende zou zijn toegerust voor deze problematiek. Wel ben ik van mening dat, mocht in de toekomst verdere actie nodig blijken, dit in internationaal kader moet plaatsvinden gezien het internationale en grootschalige karakter van virtuele beurzen. Dit wordt goed geïllustreerd door de deelnemerslijst van de WWRE: Ahold (Nederland), Albertson’s (VS), Auchan (Frankrijk), Casino (Frankrijk), CVS (VS), Dairy Farm (Hong Kong), Dansk Supermarked (Denemarken), El Corte Ingles (Spanje), Kingfisher (VK), K-Mart (VS), Marks &amp; Spencer (VK), Safeway (VS), Supervalu (VS), Rite Aid (VS), Target (VS), Tesco (VK) en Walgreen (VS). </antwoord>
      <noten afkomstig="antwoord"/>
   </antwoorden>
</kvr>
