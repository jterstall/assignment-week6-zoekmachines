<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dijken (PvdA) aan de staatssecretaris van Volksgezondheid, Welzijn en Sport en aan de minister van Financiën over de eigen bijdrage AWBZ van chronisch zieken en gehandicapten wonend in instellingen. (Ingezonden 23 oktober 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26685
</item>
         <item attribuut="Inhoud">Aanvullende vragen op eerdere vragen van het lid Kant en van het lid Azough, beiden eveneens ingezonden 23 oktober 2006. Bewoners van AWBZ-instellingen kunnen, via een regeling die bedoeld is voor koopkrachtverbetering, van de belasting geld terug krijgen voor buitengewone uitgaven. Nu blijkt dat deze teruggave mee gaat tellen in de berekening van de eigen bijdrage (Trouw, 19 oktober 2006). Bewoners gaan hierdoor gemiddeld 90 euro per maand minder zak- en kleedgeld krijgen.</item>
         <item attribuut="Rubriek">Belastingen (Belastingontheffing, -teruggave, -vermindering, -vrijstelling) Gezondheidszorg (Zorginstellingen) Gezondheidszorg (Zorgverzekeringen) Inkomen en rechtspositie (Inkomens) Welzijn (Verstandelijk gehandicapten)</item>
         <item attribuut="Trefwoorden">AWBZ Besteedbaar inkomen Eigen bijdrage Gehandicapten Inkomstenbelasting</item>
         <item attribuut="Vindplaats">Kamervragen met antwoord 2006-2007, nr. 261, Tweede Kamer</item>
         <item attribuut="Vraagnr_bij_indiening">2060701860</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Van Dijken</persoon>
         </item>
         <item attribuut="Datum_reaktie">2006-10-26</item>
         <item attribuut="Datum_indiening">2006-10-23</item>
         <item attribuut="Document-id">KVR26685</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="555" allpagenumbers="555 556" vetnummer="2060701860" code="0607tkkvr261" lopendefooter="Tweede Kamer, vergaderjaar 2006–2007, Aanhangsel" filenaam="KVR26685" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="261" onderwerp="" indiendatum="2006-10-23">
         <vrager partij="PvdA" oorsprong="parlement">Van Dijken</vrager>
         <vraagt-aan>de staatssecretaris van Volksgezondheid, Welzijn en Sport en aan de minister van Financiën</vraagt-aan>
      </vraagdata>
      <antwoorddata antwoorddatum="2006-10-26">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Met ingang van wanneer wordt de teruggave inkomstenbelasting op basis van bijzondere ziektekosten van bewoners van zorginstellingen meegeteld als inkomen? Is er sprake van een overgangsregeling voor mensen die al eerder in een instelling verbleven? </vraag>
      <vraag nummer="2">Waarom leidt een aftrek van buitengewone uitgaven tot een hogere AWBZ-bijdrage? </vraag>
      <vraag nummer="3">Is het niet zo dat een belastingaftrek in het kader van buitengewone uitgaven per definitie pas ontstaat wanneer er sprake is van werkelijk gemaakte kosten, waarbij de aftrek een deel van die kosten compenseert? </vraag>
      <vraag nummer="4">Hoeveel mensen betalen een bijdrage voor verblijf in een AWBZ-instelling en hoeveel mensen worden er per 1 januari 2007 voor het eerst met deze nieuwe manier van berekenen geconfronteerd? Hoeveel van hen maken gebruik van de fiscale heffingskorting? </vraag>
      <vraag nummer="5">Wat zijn de financiële gevolgen voor de betrokken mensen? Kunt u inzichtelijk maken hoe de berekening van de eigen bijdrage plaatsvindt voor mensen die onder de overgangsregeling vallen, nu en bij de nieuwe berekening? </vraag>
      <vraag nummer="6">Op welke wijze zijn betrokkenen geïnformeerd over de grote daling van hun vrij besteedbaar inkomen (zak- en kleedgeld)? </vraag>
      <vraag nummer="7">Vindt u het terecht dat inwoners van zorginstellingen eerst heel actief worden aangespoord om gebruik te maken van hun recht op teruggave, en dat vervolgens blijkt dat zij dit in de vorm van een hogere eigen bijdrage voor het overgrote deel weer kwijt raken? Zo ja, wat is daar dan de logica achter? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Kant (SP), ingezonden 23 oktober 2006 (vraagnummer 2060701770) en van het lid Azough (GroenLinks), eveneens ingezonden 23 oktober 2006 (vraagnummer 2060701780). </toelichting>
   <antwoorden aantal="7">
      <antwoord nummer="1">In het eigen bijdrage-regime voor bewoners van AWBZ-instellingen van vóór 1-1-2003 gold als inkomensbegrip het netto inkomen. De belastingteruggave als gevolg van de buitengewone uitgavenregeling (BU) werd meegeteld als inkomen en daarmee afgeroomd door een hogere eigen bijdrage (EB). Per 1-1-2003 is in overleg met de Kamer een nieuw EB-regime ingevoerd. In dit nieuwe regime wordt het belastingvoordeel van de BU niet meer afgeroomd. De EB wordt gebaseerd op het verzamelinkomen gecorrigeerd voor een eventuele buitengewone uitgavenaftrekpost. Deze correctie is nodig om te voorkomen dat de BU aftrekpost behalve tot het beoogde belastingvoordeel, dat de bewoners dus mogen houden bovenop het zak- en kleedgeld, via een lager verzamelinkomen ook nog zou leiden tot een fors lagere EB (en daarmee tot een dubbel voordeel). Door onvolkomenheden in de uitvoering hebben bewoners die in 2003 en 2004 zijn ingestroomd tijdelijk wel een dubbel voordeel van de BU-aftrek genoten. Voor deze bewoners en voor de bewoners die voor 1-1-2003 waren ingestroomd geldt een overgangsregime tot 2008. </antwoord>
      <antwoord nummer="2">De aftrekpost voor buitengewone uitgaven heeft in het nieuwe regime geen invloed op de hoogte van de eigen bijdrage. De eigen bijdrage voor de intramurale instelling is een aftrekpost voor de buitengewone uitgavenregeling waardoor de aftrek van de buitengewone uitgaven leidt tot een lager verzamelinkomen. Dit zou zonder correctie leiden tot een lagere (niet hogere) eigen bijdrage voor de intramurale instelling. Bij de invoering van de het huidige regime is in overleg met de Kamer besloten dat het niet de bedoeling is dat de aftrek van eigen bijdrage voor de buitengewone uitgaven leidt tot een lagere bijdrage. Wel is besloten dat de bewoner de terugontvangen belasting mogen houden. </antwoord>
      <antwoord nummer="3">Het belastingvoordeel van de BU is voor een belangrijk deel afhankelijk van werkelijk gemaakte kosten. Het belastingvoordeel van de BU wordt in het nieuwe EB-regime niet afgeroomd. </antwoord>
      <antwoord nummer="4">In 2007 betalen ongeveer 250.000 bewoners een eigen bijdrage voor de intramurale AWBZ waarvan niemand met een nieuwe systematiek voor eigen bijdrage wordt geconfronteerd. Het huidige regime inclusief het regime voor de oude gevallen blijft in 2007 van kracht. Het gebruik van de fiscale heffingskortingen heeft geen invloed op de hoogte van de eigen bijdrage in 2007. </antwoord>
      <antwoord nummer="5">Voor mensen die zijn ingevoerd voor 2005 wordt het toetsinkomen in de overgangsfase jaarlijks geïndexeerd. Vanaf 2008 wordt de eigen bijdrage voor alle bewoners van intramurale instellingen gebaseerd op het verzamelinkomen gecorrigeerd voor de buitengewone uitgaven. Op dit moment wordt door de zorgkantoren, CVZ, ZN, CAK en VWS de overheveling van de uitvoering van de intramurale EB-regeling naar het CAK voorbereid. In dit traject zal aandacht worden besteed aan de voorlichting van cliënten. Op het moment dat de effecten daarvan voor mij helder zijn, zal ik de Kamer hierover informeren. </antwoord>
      <antwoord nummer="6">Zie antwoord vraag 4 en 5. </antwoord>
      <antwoord nummer="7">Bewoners raken niets kwijt. Bewoners mogen de terugontvangen belasting houden. </antwoord>
      <noten afkomstig="antwoord"/>
   </antwoorden>
</kvr>
