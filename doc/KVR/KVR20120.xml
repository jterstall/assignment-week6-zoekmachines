<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de staatssecretarissen van Verkeer en Waterstaat en van Volkshuisvesting, Ruimtelijke Ordening en Milieu over geluidsbelastingkaarten en actieplannen voor luchthavens. (Ingezonden 22 maart 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20120
</item>
         <item attribuut="Inhoud">Vragen naar aanleiding van de antwoorden van de Europees Commissaris voor Milieu op vragen van Europarlementariër De Roo over Richtlijn 2002/49/EG inzake geluidsbelastingkaarten en actieplannen (vragen Europees Parlement P-0408/04, beantwoord 10 maart 2004). De vragen gaan specifiek over het kennelijke feit dat de staatssecretarissen Schultz (VW) en Van Geel (VROM) slechts voor Schiphol een geluidsbelastingkaart en actieplan opstellen, terwijl dat voor alle vliegvelden met meer dan 50.000 vliegbewegingen per jaar verplicht is, dus voor nog vijf luchthavens (zie ook wetsvoorstel 29021).</item>
         <item attribuut="Rubriek">Milieu (Geluidhinder) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Geluidhinder Luchthavens Schiphol</item>
         <item attribuut="Vindplaats">Kamervragen met antwoord 2003-2004, nr. 1398, Tweede Kamer</item>
         <item attribuut="Vraagnr_bij_indiening">2030410950</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM) Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2004-04-20</item>
         <item attribuut="Datum_indiening">2004-03-22</item>
         <item attribuut="Document-id">KVR20120</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2951" allpagenumbers="2951 2952" vetnummer="2030410950" code="0304tkkvr1398" lopendefooter="Tweede Kamer, vergaderjaar 2003–2004, Aanhangsel" filenaam="KVR20120" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1398" onderwerp="" indiendatum="2004-03-22">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de staatssecretarissen van Verkeer en Waterstaat en van Volkshuisvesting, Ruimtelijke Ordening en Milieu</vraagt-aan>
      </vraagdata>
      <antwoorddata antwoorddatum="2004-04-20">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de antwoorden van de Eurocommissaris voor Milieu op vragen van Europarlementariër De Roo over Richtlijn 2002/49/EG inzake geluidsbelastingkaarten en actieplannen? <voetnoot nummer="1"/>
      </vraag>
      <vraag nummer="2">Klopt het dat u slechts voor Schiphol een geluidsbelastingkaart en actieplan opstelt, hoewel dat volgens de richtlijn voor alle vliegvelden met meer dan 50 000 vliegtuigbewegingen verplicht is, dus ook voor Rotterdam, Groningen en Maastricht en wellicht Lelystad? </vraag>
      <vraag nummer="3">Deelt u de conclusie van Eurocommissaris Walström dat u ook voor deze vliegvelden, gezien hun omvang, geluidsbelastingkaarten en actieplannen moet opstellen? </vraag>
      <vraag nummer="4" voetnoot="2">Hoe verhoudt dit zich met de nota n.a.v. het verslag inzake het wetsvoorstel over geluidsbelastingkaarten en actieplannen <voetnoot nummer="2"/>waarin u slechts Schiphol noemt als luchthaven om deze geluidsbelastingkaarten en actieplannen voor op te stellen? </vraag>
      <vraag nummer="5">Wanneer zijn deze geluidsbelastingkaarten en actieplannen voor de overige luchthavens gereed? </vraag>
      <vraag nummer="6">Op welke wijze zullen de geluidsbelastingkaarten, conform de voorschriften in de Richtlijn, aan het publiek bekend worden gemaakt? </vraag>
      <noten afkomstig="vraag">
         <noot nummer="1" datum="2004-03-10" bron="Vraag P-0408/04, beantwoord">Vraag P-0408/04, beantwoord, 10 maart 2004</noot>
         <noot nummer="2" documenttype="Kamerstuk" kamerstuk-id="29 021" documentnummer="6">Kamerstuk 29 021, nr. 6</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De verplichting in de EU-richtlijn om geluidsbelastingkaarten en actieplannen te maken voor luchthavens is beperkt tot de «belangrijke luchthavens». Dergelijke luchthavens zijn in de richtlijn omschreven als «burgerluchthavens, als aangeduid door de lidstaat, waarop jaarlijks meer dan 50 000 vliegtuigbewegingen plaatsvinden (zowel opstijgen en landen zijn bewegingen), met uitzondering van oefenvluchten met lichte vliegtuigen». Vanwege de aangegeven uitzondering voldoet in Nederland alleen Schiphol aan het gestelde criterium, en daarmee aan de definitie van «belangrijke luchthaven». Daarom is ook besloten de implementatie van deze richtlijn in eerste instantie te laten plaatsvinden via een wijziging van Hoofdstuk 8 van de Wet luchtvaart (de Schipholwet). Bij de andere Nederlandse luchthavens valt het overgrote deel van de bewegingen onder genoemde uitzondering. Geen van deze andere luchthavens komt dan ook in aanmerking als «belangrijke luchthaven» in de zin van de richtlijn. Omdat niet is uit te sluiten dat ooit ook andere luchthavens onder de reikwijdte van de richtlijn kunnen gaan vallen zal bij het in ontwikkeling zijnde wetsvoorstel voor de regionale en kleine luchthavens de richtlijn verder worden geïmplementeerd. Mochten er op termijn ook andere luchthavens boven het gestelde criterium uitgroeien, dan zullen deze eveneens verplicht zijn een geluidbelastingkaart en een actieplan te maken. Dat is nu dus niet aan de orde. Daarnaast wijzen wij op de verplichting in de richtlijn dat bij het opstellen van de geluidsbelastingkaarten voor agglomeraties in voorkomende gevallen speciaal aandacht besteed moet worden aan het lawaai van luchthavens. De richtlijn wordt wat betreft agglomeraties in fasen ingevoerd, met in de eerste fase de grotere agglomeraties (meer dan 250 000 inwoners) en later de overige agglomeraties (meer dan 100 000 inwoners). Voor zover nu valt te overzien kan luchtvaartgeluid van belang zijn in de grotere agglomeraties Amsterdam, Rotterdam en Eindhoven. In de volgende fase kan blijken dat luchtvaartgeluid ook bij sommige andere agglomeraties van belang is, afhankelijk van de dan bestaande situatie in de agglomeratie en de aldaar gesitueerde luchthaven. </antwoord>
      <antwoord nummer="3">Het antwoord van mevrouw Wallström op de vraag van de heer De Roo geeft aan dat van de lidstaten verwacht wordt dat zij de richtlijn, conform de gestelde criteria in die richtlijn, implementeren voor 18 juli 2004. Alle inspanningen zijn daar ook op gericht. </antwoord>
      <antwoord nummer="4">De richtlijn wordt conform de in de richtlijn voorgeschreven criteria geïmplementeerd. Zoals in het antwoord op uw tweede vraag aangegeven, voldoet alleen Schiphol thans aan het criterium. </antwoord>
      <antwoord nummer="5">Aangezien alleen Schiphol voldoet aan de criteria van de richtlijn, is deze vraag niet aan de orde. De geluidsbelastingkaart voor Schiphol moet op 30-06-2007 klaar zijn, het actieplan een jaar later, namelijk op 18-07-2008. </antwoord>
      <antwoord nummer="6">In artikel 120 van het wetsvoorstel 29 021, dat thans bij uw Kamer ter behandeling ligt, staat voorgeschreven dat de bevoegde autoriteiten van de vaststelling van de kaarten kennisgeven in één of meer dag-, nieuws-, huis-aan-huisbladen, dan wel op andere geschikte wijze. Hierbij moeten die autoriteiten aangeven op welke wijze kennis kan worden gekregen van de inhoud van de kaart en zo mogelijk wordt de kaart elektronisch ter beschikking van eenieder gesteld. </antwoord>
      <noten afkomstig="antwoord"/>
   </antwoorden>
</kvr>
