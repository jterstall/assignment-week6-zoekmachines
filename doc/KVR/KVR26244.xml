<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Aasted Madsen en Vietsch (beiden CDA) aan de staatssecretaris van Volksgezondheid, Welzijn en Sport over gezinsbehandeling. (Ingezonden 1 augustus 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26244
</item>
         <item attribuut="Inhoud">Vragen over de financiering van de gezinsbehandeling voor licht verstandelijk gehandicapte moeders en hun kinderen in Hoogvliet. De behandeling van de moeders wordt door de AWBZ vergoed maar hoe zit dat met de kinderen?</item>
         <item attribuut="Rubriek">Gezondheidszorg (Zorgverzekeringen) Welzijn (Jeugdigen) Welzijn (Verstandelijk gehandicapten)</item>
         <item attribuut="Trefwoorden">Jeugdigen Verstandelijk gehandicapten Zorgverzekeringen</item>
         <item attribuut="Vindplaats">Kamervragen met antwoord 2005-2006, nr. 2029, Tweede Kamer</item>
         <item attribuut="Vraagnr_bij_indiening">2050617230</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Aasted Madsen</persoon>
            <persoon partij="CDA">Vietsch</persoon>
         </item>
         <item attribuut="Datum_reaktie">2006-08-29</item>
         <item attribuut="Datum_indiening">2006-08-01</item>
         <item attribuut="Document-id">KVR26244</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4311" allpagenumbers="4311 4312" vetnummer="2050617230" code="0506tkkvr2029" lopendefooter="Tweede Kamer, vergaderjaar 2005–2006, Aanhangsel" filenaam="KVR26244" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2029" onderwerp="" indiendatum="2006-08-1">
         <vrager partij="CDA" oorsprong="parlement">Aasted Madsen</vrager>
         <vrager partij="CDA" oorsprong="parlement">Vietsch</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-08-29">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Wat vindt u van de intensieve 24-uurs gezinsbehandeling voor licht verstandelijk gehandicapte moeders met hun kinderen van ASVZ-groep in Hoogvliet? </vraag>
      <vraag nummer="2">Zijn er meer projecten die op deze wijze werken met moeder en kind? Zo ja, welke? </vraag>
      <vraag nummer="3">De gezinsbehandeling van de moeders wordt via de AWBZ-gefinancierd. Op welke wijze is voorzien in de bekostiging van de gezinsbehandeling van de kinderen? Indien er geen bekostiging is, op welke wijze kan dit in de toekomst plaatsvinden? </vraag>
      <vraag nummer="4">Is het waar dat veel van deze AWBZ-geïndiceerde moeders mede door de eigen bijdrage AWBZ per gezin slechts € 230,– tot € 250,– te besteden hebben? Zo ja, vindt u dit bedrag voldoende? </vraag>
      <vraag nummer="5">Door wie en op welke wijze worden de kosten van levensonderhoud van de kinderen van deze licht verstandelijk gehandicapte moeders betaald? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Het betreft hier een vorm van verblijfszorg aan (alleenstaande) moeders met een (licht) verstandelijke beperking. Deze moeders verblijven, allen voorzien van een AWBZ-indicatie met functie verblijf, samen met hun kind(eren) in 12 appartementen van ASVZ Zuidwest in Hoogvliet. Ik acht het van belang dat de zorgverlening op een zo integraal mogelijke manier plaatsvindt. Zowel voor moeder als kind(eren) is het belangrijk dat zij samen gehuisvest zijn. Wel ben ik van mening dat er meerdere vormen van zorgverlening mogelijk kunnen zijn, zowel intramuraal als extramuraal. Waar mogelijk ben ik voorstander van wonen in de wijk aangevuld met zorgverlening, zodat de kinderen in de wijk opgroeien. De keuze voor intramuraal verblijf in een zorginstelling òf wonen in de wijk met ondersteuning, moet altijd een keuze zijn in het belang van de cliënt en niet vanuit de organisatiestructuur van de zorgaanbieder. </antwoord>
      <antwoord nummer="2">De ASVZ Groep is 4 jaar geleden met dit project gestart in Hoogvliet. Daarbij heeft de ASVZ Groep ook 6 appartementen in Dordrecht gerealiseerd. Momenteel realiseert ASVZ soortgelijke projecten in Tilburg en Utrecht (locatie Amerpoort). Naast de ASVZ Groep hebben St. Gemiva in Gouda en Philadelphia Zorg ook plannen voor een project voor moeders met een licht verstandelijke beperking. MEE Nederland en de William Schrikkerstichting hebben hier een ondersteunende rol bij. </antwoord>
      <antwoord nummer="3">Er is geen sprake van bekostiging van gezinsbehandeling van de kinderen, omdat er geen sprake is van behandeling. Het betreft hier 24-uurs zorg op grond van een AWBZ-indicatie met functie verblijf voor de moeders. De kinderen staan hier buiten. </antwoord>
      <antwoord nummer="4">Deze moeders leven doorgaans van een bijstandsuitkering of van een uitkering uit de Wajong. Bij intramuraal verblijf in een zorg- of verpleeginstelling en bij recht op bijstand, krijgt de cliënt een aangepaste bijstandsuitkering. In een zorginstelling hoeft de cliënt namelijk een heleboel dingen niet meer te betalen, zoals het eten, de huur en andere kosten. De cliënt krijgt daarom alleen nog zogenoemd zak- en kleedgeld. Dit is een verlaagde bijstandsuitkering. Deze uitkering moet aangevraagd worden in de gemeente waar de instelling is gevestigd. Het netto-normbedrag (Bijstandsnorm bij verblijf in instelling) voor alleenstaanden en alleenstaande ouders bedraagt minimaal € 255,78 netto per maand met een vakantietoeslag van € 13,18 per maand. De uitkering voor personen in een instelling wordt maandelijks verhoogd met een bedrag, bedoeld als tegemoetkoming voor de premie voor de zorgverzekering. Voor alleenstaanden is die € 51 per maand. Een alleenstaande moeder houdt dus circa € 320 in de maand over aan zak- en kleedgeld. Dit is een afgeleid bedrag van de geldende bijstandsnormen. Ik benadruk dat alle leefkosten daarbij zijn afgetrokken. </antwoord>
      <antwoord nummer="5">Door de moeders zelf. Naast het zak- en kleedgeld ontvangen de moeders ook kinderbijslag voor hun inwonende kinderen (die zelf geen indicatie verblijf hebben) tot het 18e levensjaar. De kinderbijslag is een bijdrage in de kosten voor de opvoeding en verzorging van de kinderen. Voor de moeders in kwestie blijven deze kosten bestaan, ongeacht hoe zij wonen. Vanuit de gemeente Hoogvliet worden geen aanvullende voorzieningen verstrekt. ASVZ Zuidwest voorziet zelf in kleine extra’s als kleding/onderhoud voor de kinderen. ASVZ bekostigt dit, als grote landelijke aanbieder, uit eigen middelen. </antwoord>
      <noten afkomstig="antwoord"/>
   </antwoorden>
</kvr>
