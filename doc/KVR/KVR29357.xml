<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Spekman, Bouchibti en Kuiken (allen PvdA) aan de ministers voor Jeugd en Gezin, van Binnenlandse Zaken en Koninkrijksrelaties en van Justitie over jeugdterreur in Utrecht. (Ingezonden 29 juni 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29357
</item>
         <item attribuut="Inhoud">Vragen naar aanleiding van artikel in De Telegraaf van 27 juni 2007 over tienerterreur in een Utrechtse wijk (Overvecht, red.) die al een jaar voortduurt terwijl er niet wordt ingegrepen.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Handhaving openbare orde) Criminaliteit en openbare orde (Veiligheid) Strafrecht en strafprocesrecht (Misdrijven) Welzijn (Jeugdigen) Welzijn (Minderheden)</item>
         <item attribuut="Trefwoorden">Criminaliteitsbestrijding Jeugdcriminaliteit Minderheden Mishandeling Stadswijken</item>
         <item attribuut="Vindplaats">Kamervragen met antwoord 2006-2007, nr. 2673, Tweede Kamer</item>
         <item attribuut="Vraagnr_bij_indiening">2060719650</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Spekman</persoon>
            <persoon partij="PvdA">Bouchibti</persoon>
            <persoon partij="PvdA">Kuiken</persoon>
         </item>
         <item attribuut="Datum_reaktie">2007-09-14</item>
         <item attribuut="Datum_indiening">2007-06-29</item>
         <item attribuut="Document-id">KVR29357</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5659" allpagenumbers="5659 5660" vetnummer="2060719650" code="0607tkkvr2673" lopendefooter="Tweede Kamer, vergaderjaar 2006–2007, Aanhangsel" filenaam="KVR29357" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2673" onderwerp="" indiendatum="2007-06-29">
         <vrager partij="PvdA" oorsprong="parlement">Spekman</vrager>
         <vrager partij="PvdA" oorsprong="parlement">Bouchibti</vrager>
         <vrager partij="PvdA" oorsprong="parlement">Kuiken</vrager>
         <vraagt-aan>de ministers voor Jeugd en Gezin, van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2007-09-14">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de ministers van Binnenlandse Zaken en Koninkrijksrelaties en voor Jeugd en Gezin</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hoe kan het dat de tienerterreur in een Utrechtse wijk <voetnoot nummer="1"/>al een jaar voortduurt terwijl er niet wordt ingegrepen? Vindt u dit aanvaarbaar? Zo neen, hoe wilt u deze besluiteloosheid doorbreken en in de toekomst voorkomen? </vraag>
      <vraag nummer="2">Is het bij misdrijven, zoals die in dit artikel beschreven worden, voor de politie noodzakelijk dat er aangifte wordt gedaan voordat zij effectief kunnen optreden? Vindt u het aanvaardbaar dat de slachtoffers hierdoor langer blootstaan aan mishandelingen? Zo neen, wat wilt u daaraan doen? </vraag>
      <vraag nummer="3">Signaleert u op meer plaatsen dat ouders zich onvoldoende bemoeien met hun kinderen en de misstappen die zij begaan? Speelt dit probleem in sterke mate binnen de Marokkaanse gemeenschap? Zijn er meer groepen in de maatschappij te identificeren waar dit voor geldt? </vraag>
      <vraag nummer="4">Welke maatregelen neemt u om de betrokkenheid van ouders bij hun kinderen te vergroten? Bestaan er goede voorbeelden voor een dergelijke aanpak, en hoe worden die verspreid? </vraag>
      <vraag nummer="5">Hebben politie en hulpverleners momenteel genoeg mogelijkheden om ongewenst gedrag en misdrijven van kinderen adequaat te bestrijden en te voorkomen? Waar bestaan die mogelijkheden uit? </vraag>
      <vraag nummer="6">Deelt u de mening dat de politie en hulpverleningsinstanties meer bevoegdheden moeten hebben om in dit soort situaties slachtoffers te beschermen, en daders effectief te behandelen? </vraag>
      <vraag nummer="7">Wat gaat u doen om hiervoor te zorgen? </vraag>
      <noten afkomstig="vraag">
         <noot nummer="1" datum="2007-06-27" bron="De Telegraaf">De Telegraaf, 27 juni 2007</noot>
      </noten>
   </vragen>
   <toelichting>Deze vragen dienen ter aanvulling op eerdere vragen van het lid Brinkman (PVV), ingezonden 28 juni 2007 (vraagnummer 2060719610). </toelichting>
   <antwoorden aantal="5">
      <antwoord nummer="1">De burgemeester van Utrecht heeft de minister van Binnenlandse Zaken en Koninkrijksrelaties laten weten dat er inderdaad sprake is van een specifieke jeugdproblematiek in de betreffende wijk. Een deel van de kinderen kampt met ernstige gedragsproblemen: kinderen misdragen zich tegen andere kinderen en ouderen, zijn slecht aanspreekbaar en accepteren geen gezag. Daarnaast zijn er signalen van seksuele intimidatie en geweld tussen kinderen onderling in het betreffende gebied. De genoemde signalen waren sinds een half jaar voor de berichtgeving in de media in beeld bij het wijkbureau, hulpverlening en politie. De feiten waarover de gemeente Utrecht beschikt bevestigen overigens nog niet in alle scherpte het beeld van stelselmatige misdragingen op seksueel vlak tussen kinderen zoals dat in de media werd geschetst. Als reactie op de signalen zijn er direct stappen gezet om tot een aanpak te komen. Hiervoor verwijs ik naar het antwoord op vraag 2 van de vragen van de heer Brinkman (kenmerk 2060719610) over hetzelfde onderwerp. Het optreden van het bestuur van de gemeente Utrecht is een lokale aangelegenheid. Het lokale bestuur legt hierover verantwoording af aan de gemeenteraad. Naar aanleiding van een raadsbreed gesteunde motie in de gemeenteraad is een plan van aanpak opgesteld voor het betreffende gebied. Dit plan van aanpak omvat zowel maatregelen voor de korte termijn als voor de wat langere termijn. Deze zijn gericht op buurt, eventuele daders, eventuele slachtoffers, ouders, bewoners en de Marokkaanse gemeenschap in het algemeen en op samenwerking en regie tussen betrokken instellingen. Het kabinet treedt niet in deze verantwoordelijkheidsverdeling tussen rijk en gemeente. </antwoord>
      <antwoord nummer="2">Op zichzelf kan de politie een onderzoek instellen zonder dat er een aangifte is gedaan. Om richting te geven aan het onderzoek en om de zaak bewijstechnisch rond te krijgen, alsmede voor de toepassing van dwangmiddelen, is een aangifte veelal onontbeerlijk. Voor een zo effectief mogelijk optreden van politie, maar ook in het belang van de slachtoffers, is het derhalve van groot belang dat in een zo vroeg mogelijk stadium aangifte wordt gedaan. Overigens verwijs ik naar het antwoord op vraag 3 van het lid Brinkman. </antwoord>
      <antwoord nummer="3">Er zijn op meer plaatsen ouders die zich onvoldoende bemoeien met hun kinderen en de misstappen die zij begaan. Dit speelt ook binnen de Marokkaanse gemeenschap. Het gaat mij te ver om te stellen dat dit «in sterke mate» in die gemeenschap speelt. De minister voor Jeugd en Gezin zal de komende tijd in overleg met de G4-burgemeesters bespreken welke groepen te identificeren zijn waar het genoemde probleem voor geldt en of het een en ander moet leiden tot bijstelling van de aanpak en de landelijke kaders die hiervoor gelden. </antwoord>
      <antwoord nummer="4">In het lopende beleid van de minister voor Jeugd en Gezin zijn al maatregelen voorhanden om de betrokkenheid van ouders bij hun kinderen te vergroten, zoals consultatiebureaus. Ook op het terrein van onderwijs worden veel maatregelen getroffen om de ouders betrokken te laten zijn bij hun kinderen. De minister voor Jeugd en Gezin werkt wel aan een intensivering van de maatregelen. Door een landelijk netwerk van Centra voor Jeugd en Gezin (CJG’s) kunnen ouders sneller ondersteuning krijgen bij de opvoeding van hun kind. Ook is wetgeving in de maak waarmee eerder een ondertoezichtstelling kan worden toegepast, en waarmee ouders kunnen worden verplicht om opvoedingsondersteuning te aanvaarden. Momenteel bekijkt de minister voor Jeugd en Gezin met de G4 en de VNV of er, in aanvulling op de huidige maatregelen nog extra instrumenten nodig zijn om de medewerking van ouder en kinderen aan opvoedingsprogramma’s via drang en dwang af te dwingen. Er zijn allerlei kenniscentra waarin goede voorbeelden van deze maatregelen te vinden zijn. Een goed voorbeeld daarvan is het Nederlands Jeugdinstituut (Nji) waar veel resultaten van pilots en onderzoeken en cursussen beschikbaar zijn, ook op het gebied van ouderbetrokkenheid. </antwoord>
      <antwoord nummer="5, 6 en 7">De politie komt op straat in contact met jongeren. Hierbij ligt de focus op het kennen van de jongeren en het aanspreken op hun gedrag. Indien dit niet voldoende is kan gebruik gemaakt worden van repressieve maatregelen. Bij signalen dat een jongere dreigt af te glijden of dat een jongere zorg nodig heeft, wordt de jongere doorverwezen naar de hulpverlening. Voor de politie worden de al bestaande mogelijkheden uitgebreid indien het voorstel van wet maatregelen ter bestrijding van voetbalvandalisme en ernstige overlast na instemming van Uw Kamer inwerking zal treden. Hierin zijn nieuwe instrumenten opgenomen door de burgemeester bevoegdheid te geven om bijvoorbeeld een gebiedsverbod of meldingsplicht op te leggen, en de Officier van Justitie een contactverbod of een begeleidingsplicht. Het kabinet onderzoekt, gevolg gevend aan de motie van het lid Depla, of de begeleidingsplicht ook door de burgemeester opgelegd zou moeten kunnen worden. Ik heb op dit moment geen reden om te veronderstellen dat er sprake is van onvoldoende mogelijkheden en bevoegdheden bij de hulpverleners en politie. Welke mogelijkheden er zijn heb ik in mijn antwoord op vraag 4 betrokken. In overleg met de G4 burgemeesters zal besproken worden of de bevoegdheden voldoende zijn. </antwoord>
      <noten afkomstig="antwoord"/>
   </antwoorden>
</kvr>
