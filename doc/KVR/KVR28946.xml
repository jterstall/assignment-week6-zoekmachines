<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Thieme (PvdD) aan de ministers van Landbouw, Natuur en Voedselkwaliteit, van Justitie en van Buitenlandse Zaken over de export van wolven. (Ingezonden 20 juni 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28946
</item>
         <item attribuut="Inhoud">Vragen over het bericht dat tussen januari en maart 2005 vijf wolven vanuit Nederland zijn geïmporteerd in Spanje, om te dienen als jachtbuit voor jachttoeristen.</item>
         <item attribuut="Rubriek">Natuur (Dierenbescherming) Natuur (Jacht)</item>
         <item attribuut="Trefwoorden">Dierenbescherming Jacht</item>
         <item attribuut="Vindplaats">Kamervragen met antwoord 2006-2007, nr. 2301, Tweede Kamer</item>
         <item attribuut="Vraagnr_bij_indiening">2060718700</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdD">Thieme</persoon>
         </item>
         <item attribuut="Datum_reaktie">2007-06-20</item>
         <item attribuut="Datum_indiening">2007-06-20</item>
         <item attribuut="Document-id">KVR28946</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4871" allpagenumbers="4871 4872" vetnummer="2060718700" code="0607tkkvr2301" lopendefooter="Tweede Kamer, vergaderjaar 2006–2007, Aanhangsel" filenaam="KVR28946" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2301" onderwerp="" indiendatum="2007-06-20">
         <vrager partij="PvdD" oorsprong="parlement">Thieme</vrager>
         <vraagt-aan>de ministers van Landbouw, Natuur en Voedselkwaliteit, van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2007-06-20">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder>de ministers van Justitie en van Buitenlandse Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u het bericht «Safari Spain»? <voetnoot nummer="1"/>
      </vraag>
      <vraag nummer="2">Kunt u de aanklacht bevestigen dat tussen januari en maart 2005 vijf wolven vanuit Nederland zijn geïmporteerd in Spanje, om te dienen als jachtbuit voor jachttoeristen? Zo ja, welke consequenties wilt u daaraan verbinden? Zo neen, waarop baseert u uw conclusie en concludeert u daarmee dat het bericht niet waar is? </vraag>
      <vraag nummer="3">Bent u bereid om in contact te treden met de Spaanse justitie om te achterhalen wie de leverancier was van de Nederlandse wolven en of er een exportvergunning was afgegeven voor de dieren? Zo ja, op welke wijze, op welke termijn en wanneer denkt u uitsluitsel te ontvangen of het gebeurde waar is? Zo neen, waarom niet? </vraag>
      <vraag nummer="4">Kunt u aangeven of het exporteren van wolven vanuit Nederland naar andere landen is toegestaan? Zo ja, onder welke voorwaarden en waarborgen? Zo neen, op welke wijze controleert en handhaaft u dit verbod? Deelt u de mening dat hiervoor voldoende deskundigheid en capaciteit voor aanwezig is bij de Nederlandse controle-instanties? </vraag>
      <vraag nummer="5">Kunt u aangeven of bij export van beschermde dieren garanties moeten worden afgegeven dat deze beschermde wilde dieren op de eindbestemming niet als jachtbuit, proefdier, huisdier of anderszins worden gebruikt? Zo ja, wat houden deze garanties in en wie controleert deze? Deelt u de mening dat dit systeem voldoende waterdicht is? Zo neen, deelt u de mening dat exportgaranties noodzakelijk zijn om dit soort ongewenste praktijken te voorkomen? Kunt u uw antwoord toelichten? </vraag>
      <vraag nummer="6">Bent u bereid in contact te treden met de Spaanse justitie om te bezien of Nederlandse jachttoeristen hebben deelgenomen aan het «jagen» op beschermde wilde dieren in gevangenschap? Zo ja, op welke wijze en waarom? Zo neen, waarom niet? </vraag>
      <vraag nummer="7">Kan het deelnemen aan dergelijke illegale safari’s in het buitenland door Nederlandse staatsburgers strafrechtelijke consequenties hebben volgens het Nederlands recht? Zo ja, op welke wijze en kunt u voorbeelden geven van deelnames die geleid hebben tot strafrechtelijke vervolging? Zo neen, waarom niet? Acht u dit wenselijk of bent u voornemens hiervoor beleid te ontwikkelen? </vraag>
      <vraag nummer="8">Bent u bereid het in Nederland adverteren van jachtreizen in het buitenland voor jachtvormen die in Nederland verboden zijn, te verbieden? Zo ja, op welke termijn en wijze? Zo neen, waarom niet? </vraag>
      <vraag nummer="9">Kunt u jachtreizen voor jachtvormen die in Nederland verboden zijn en die aangeboden worden op de Nederlandse markt, verbieden? Zo ja, bent u bereid hiertoe over te gaan en kunt u uw antwoord toelichten? Zo neen, waarom niet en hoe verhoudt zich uw uitspraak tot het Nederlandse verbod op de jacht op beschermde dieren? </vraag>
      <noten afkomstig="vraag">
         <noot nummer="1" datum="2007-06-14" bron="http://www.theolivepress.es/2007/ 06/14/safari-spain-olive- press-investigation/#more-483">http://www.theolivepress.es/2007/06/14/safari-spain-olive-press-investigation/#more-483, 14 juni 2007</noot>
      </noten>
   </vragen>
   <antwoorden aantal="4">
      <antwoord nummer="1">Ja. 2, 4 en 5. Uit de aan mij ter beschikking staande gegevens blijkt niet dat er wolven vanuit Nederland naar Spanje zijn overgebracht in de genoemde periode, derhalve evenmin voor het genoemde doel. Hierbij is het volgende van belang. Wolven zijn dieren die worden beschermd onder het CITES-verdrag. Dit verdrag is in Nederland geïmplementeerd in de Flora- en faunawet. Een deel van de wolvenpopulaties valt onder het strengste beschermingsregime (bijlage A). Dit zijn populaties die met uitsterven worden bedreigd. Voor vervoer en overdracht binnen de EU is een EG-certificaat nodig, dat wordt afgegeven door Dienst Regelingen (deel van de CITES Management Autoriteit in Nederland). Voor tweede generatie nakweek van wolvensoorten van bijlage A geldt een minder strikt regime. Voor export van bijlage A soorten naar landen buiten de EU zal zowel een exportvergunning bij Dienst Regelingen als een invoervergunning in het land van bestemming aangevraagd moeten worden. Voor wolvensoorten van bijlage B is doorgaans geen EG-certificaat nodig voor vervoer en overdracht binnen de EU. Voor export is doorgaans alleen een exportvergunning nodig. Uit de gegevens waarover ik op grond van het bovenstaande beschik, blijkt niet van enige overdracht van wolven naar Spanje in de jaren 2005 tot en met 2007. Dat wil niet zeggen dat met zekerheid gesteld kan worden dat er geen wolven vanuit Nederland zijn overgebracht naar Spanje. Immers, zoals hierboven is aangegeven, behoeft voor een dergelijke overdracht niet altijd een EG-certificaat bij Dienst Regelingen te worden aangevraagd. Ik ben van oordeel dat het systeem voor de afgifte van exportvergunningen of, indien het intracommunautaire handel betreft, afgifte van EG-certificaten, voldoende garanties biedt om ongewenste praktijken te voorkomen. </antwoord>
      <antwoord nummer="3 en 6">Het Openbaar Ministerie (OM) ziet op basis van de nu beschikbare informatie geen aanleiding om een onderzoek in te stellen en in dat kader in contact te treden met de Spaanse Justitie. Mochten er feiten of omstandigheden bekend worden, waaruit het redelijk vermoeden van het plegen van strafbare feiten voortvloeit dan kan het OM alsnog beslissen om een onderzoek in te stellen. Zoals ik in antwoord op vraag 2 heb aangegeven, is er door Dienst Regelingen geen EG-certificaat afgegeven in verband met een overdracht naar Spanje. </antwoord>
      <antwoord nummer="7">Op basis van het Wetboek van Strafrecht is het mogelijk om Nederlandse staatsburgers die in het buitenland bepaalde misdrijven hebben gepleegd daarvoor in Nederland te vervolgen. Of daarvan in het geval van de moreel verwerpelijke deelname aan illegale safari’s in het buitenland sprake kan zijn, is niet in zijn algemeenheid aan te geven. In het geval van het doden van in strijd met de CITES-regelgeving naar Spanje overgebrachte beschermde dieren, zou sprake kunnen zijn van een misdrijf (op grond van de Flora- en faunawet en de Wet op de economische delicten). Of een Nederlander daarvoor hier zou kunnen worden vervolgd, is afhankelijk van de omstandigheden van het geval, onder andere van de bij die persoon aanwezige wetenschap. In een concreet geval zal het OM beslissen of er tot vervolging kan worden overgegaan. </antwoord>
      <antwoord nummer="8 en 9">Zoals onder vraag 7 aangegeven, kan het deelnemen aan een illegale safari waarbij wordt gejaagd op in strijd met de CITES-regelgeving verhandelde beschermde dieren onder omstandigheden een strafbaar feit naar Nederlands recht opleveren. Ook het organiseren van zo’n reis kan daarmee onder omstandigheden strafbaar zijn (via deelneming en medeplichtigheid). Indien er in een concreet geval strafbare feiten worden gepleegd dan kan daartegen worden opgetreden. Het enkel adverteren voor zo’n reis, zonder een begin van uitvoering van de illegale jacht, is daarmee echter nog niet strafbaar. Tot het verbieden van zulke advertenties ben ik, gezien de in Nederland bestaande vrijheid van meningsuiting en vrijheid van drukpers, niet bereid. Verder heeft de reisbranche een eigen verantwoordelijkheid ten aanzien van het aanbieden van en adverteren voor bepaalde soorten reizen. </antwoord>
      <noten afkomstig="antwoord"/>
   </antwoorden>
</kvr>
