<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de staatssecretaris van Sociale Zaken en Werkgelegenheid, mw. Verstand-Bogaert, en de minister van Binnenlandse Zaken en Koninkrijksrelaties over het aantal vrouwen onder de onafhankelijke leden van de SER. (Ingezonden 9 april 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15581
</item>
         <item attribuut="Inhoud">Vragen over de daling in het aantal vrouwen onder de onafhankelijke leden van de SER, en over het percentage vrouwen en leden uit etnische of minderheidsgroepen in adviesraden in het algemeen.</item>
         <item attribuut="Rubriek">Staats- en bestuursrecht (Adviesorganen) Welzijn (Emancipatie) Welzijn (Minderheden) Welzijn (Vrouwen)</item>
         <item attribuut="Trefwoorden">Adviescolleges Gelijke behandeling van mannen en vrouwen SER</item>
         <item attribuut="Vindplaats">Kamervragen met antwoord 2001-2002, nr. 1072, Tweede Kamer</item>
         <item attribuut="Vraagnr_bij_indiening">2010208950</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">2002-04-29</item>
         <item attribuut="Datum_indiening">2002-04-09</item>
         <item attribuut="Document-id">KVR15581</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2261" allpagenumbers="2261 2262" vetnummer="2010208950" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15581" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1072" onderwerp="" indiendatum="2002-04-9">
         <vrager partij="PvdA" oorsprong="parlement">Bussemaker</vrager>
         <vraagt-aan>de staatssecretaris van Sociale Zaken en Werkgelegenheid, mw. Verstand-Bogaert, en de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-04-29">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Bent u op de hoogte van het feit dat het aantal vrouwen onder de onafhankelijke leden van de Sociaal Economische Raad (SER) is afgenomen van drie naar twee en onder de plaatsvervangende leden van twee naar een? </vraag>
      <vraag nummer="2" voetnoot="1">Wat is volgens u de oorzaak van deze daling? Is die daling niet strijdig met het streven om het aanwezige potentieel beter te benutten? <voetnoot nummer="1"/>
      </vraag>
      <vraag nummer="3">Wat is het aandeel van vrouwen bij de werkgevers- en werknemersvertegenwoording in de SER? </vraag>
      <vraag nummer="4">Hoe verhoudt het percentage vrouwen in de SER zich thans tot de streefcijfers van 30–35% in 2004, zoals vastgelegd in de Meerjarennota Emancipatiebeleid? </vraag>
      <vraag nummer="5" voetnoot="2">Welke conclusie trekt u uit het feit dat het streven naar evenredige vertegenwoordiging bij de vaste adviescolleges nog lang niet bereikt is? <voetnoot nummer="2"/>Welke actie gaat u ondernemen om het aantal vrouwen in de vaste en niet-vaste colleges te vergroten? </vraag>
      <vraag nummer="6">Bent u van mening dat het streven om in 2010 tot een deelname van 20 à 30% vrouwen in externe adviesraden te komen naar boven bijgesteld moet worden om tot evenredige vertegenwoordiging te komen? Zo neen, waarom niet? </vraag>
      <vraag nummer="7">Bent u op de hoogte van het feit dat het percentage leden uit etnische of minderheidsgroepen nog lager ligt? Deelt u de conclusie dat dit komt doordat hier nauwelijks aandacht aan wordt besteed tijdens benoemingsprocedures en doordat leden uit deze groepen niet tot het bekende «deskundigencircuit» behoren? Op welke wijze gaat u hierin verandering brengen? </vraag>
      <noten afkomstig="vraag">
         <noot nummer="3"/>
         <noot nummer="4"/>
         <noot nummer="1">Meerjarenbeleidsplan emancipatie p. 70</noot>
         <noot nummer="2" documenttype="Kamerstuk" kamerstuk-id="28 101" documentnummer="1">Kamerstuk 28 101, nr. 1, p. 21, 22, 23</noot>
         <noot nummer="3" documenttype="Kamerstuk" kamerstuk-id="28 101" documentnummer="1" documentpagina="23">Kamerstuk 28 101, nr. 1, p. 23</noot>
         <noot nummer="4" documenttype="Kamerstuk" kamerstuk-id="28 101" documentnummer="1" documentpagina="23">Kamerstuk 28 101, nr. 1, p. 23</noot>
      </noten>
   </vragen>
   <antwoorden aantal="4">
      <antwoord nummer="1 en 2">Bij de samenstelling van de Kroonleden en plaatsvervangende Kroonleden van de SER wordt enerzijds gestreefd naar een adequate spreiding van verschillende wetenschappelijke disciplines en anderzijds naar een afspiegeling van de grote politiek-maatschappelijke stromingen met als referentiepunt de bestaande verhoudingen in de Tweede Kamer. Bij het zoeken naar twee kandidaten ter vervanging van een vrouwelijk Kroonlid en een plaatsvervangend Kroonlid, die beide niet langer voor het (plaatsvervangend) raadslidmaatschap beschikbaar waren, zijn twee manlijke personen naar voren gekomen als de meest geschikte en tevens beschikbare kandidaten. </antwoord>
      <antwoord nummer="3">Door de aangewezen centrale organisaties van werknemers zijn 3 vrouwelijke leden en 5 vrouwelijke plaatsvervangende leden benoemd. Daarmee komen de vakcentrales uit op een totaal percentage van ruim 36% op het totaal van 22 (2 x 11) beschikbare plaatsen. Aan ondernemerszijde zijn geen vrouwelijke leden of plaatsvervangende leden benoemd. </antwoord>
      <antwoord nummer="4">Het totaal aantal vrouwelijke leden en plaatsvervangende leden in de SER bedraagt momenteel 5 leden resp. 6 plaatsvervangende leden. Op het totaal van 33 leden en 33 plaatsvervangende leden bedraagt het aantal vrouwen derhalve 15,2 respectievelijk 18,2%. Deze cijfers liggen voor wat betreft de SER onder het in de Meerjarennota Emancipatiebeleid genoemde gemiddelde streefcijfer. </antwoord>
      <antwoord nummer="6 en 7" voetnoot="1 2 3 4">Het derde lid van artikel 12 van de Kaderwet adviescolleges (Stb. 1996, 378) bepaalt dat bij de benoeming van de voorzitters en bij de benoeming van andere leden van adviescolleges wordt gestreefd naar evenredige deelneming aan adviescolleges van vrouwen en personen behorende tot etnische of culturele minderheidsgroepen. Deze bepaling is op vrijwel alle externe adviescolleges in de zin van de Kaderwet van toepassing maar niet op de SER, aangezien adviescolleges zoals de SER waarvan de adviestaak niet de hoofdtaak is van Kaderweteisen over de samenstelling zijn uitgezonderd (zie artikel 3 Kaderwet). Voor wat betreft de SER zal bij de eerstvolgende benoemingsperiode (april 2004) en bij eventuele tussentijdse mutaties nadrukkelijk worden gestreefd het aandeel vrouwelijke (plaatsvervangende) Kroonleden zoveel mogelijk te versterken. Op de centrale organisaties van ondernemers en werknemers, met name die van ondernemers, zal een beroep worden gedaan bij hun benoemingsbeleid voor de raad een meer evenwichtige verhouding van mannen en vrouwen na te streven. Opgemerkt zij overigens, dat de centrale organisaties van ondernemers en werknemers in de SER autonoom zijn in de invulling van hun benoemingsrecht. Het verslag «De staat van advies» (Eerste verslag van de minister van Binnenlandse Zaken en Koninkrijksrelaties over de doeltreffendheid en de effecten van de Kaderwet adviescolleges in de praktijk) is op 5 oktober 2001 door de ministerraad vastgesteld en door de minister van Binnenlandse Zaken per brief van 12 oktober 2001 <voetnoot nummer="1"/>naar de Tweede Kamer gestuurd. De citaten en voetnoten in de vragen 5 en 7 komen uit dit verslag. Bovendien heeft hierover een Algemeen Overleg van de Vaste Commissie voor Binnenlandse Zaken en Koninkrijksrelaties met de minister van Binnenlandse Zaken en Koninkrijksrelaties op 30 januari jl. <voetnoot nummer="2"/>plaatsgevonden. In de memorie van toelichting bij het voorstel voor de Kaderwet adviescolleges is gesteld, dat zodra aan de hand van cijfermateriaal kan worden vastgesteld dat de ondervertegenwoordiging van vrouwen en minderheden in adviescolleges is opgeheven, het derde lid van artikel 12 van de Kaderwet overbodig zal zijn en door middel van een wetswijziging kan vervallen <voetnoot nummer="3"/>. Ofschoon de deelname van vrouwen aan met name de vaste, strategische adviescolleges in de periode 1997–2000 is verbeterd ten opzichte van de periode voor de Kaderwet, die op 1 januari 1997 in werking trad, en ofschoon na de zelfevaluaties van adviescolleges en het algemene evaluatieverslag de benoeming van vrouwen meer aandacht krijgt, is er nog steeds sprake van ondervertegenwoordiging. Aangezien hier nog steeds sprake is van ondervertegenwoordiging en vooral ook van personen behorende tot etnische of culturele minderheidsgroepen dient het derde lid van artikel 12 van de Kaderwet adviescolleges te worden gehandhaafd. Het verslag «De staat van advies» geeft voorts ter verbetering van de bestaande situatie het volgende beleidsvoornemen aan: «Wat betreft de benoemingen van voorzitter en andere leden van adviescolleges zal het ministerie van Binnenlandse Zaken en Koninkrijksrelaties een checklist van de te volgen procedures en te hanteren criteria opstellen. Een belangrijk criterium hierbij is de evenredige deelneming aan adviescolleges van vrouwen en personen behorende tot etnische of culturele minderheidsgroepen. Om deze deelname verder te bevorderen kan ook worden gedacht aan het gerichter zoeken naar hoog gekwalificeerde kandidaten uit deze groepen en gebruikmaking van vacaturebanken die speciaal zijn ingesteld voor vrouwen en etnische minderheidsgroepen voor functies als voorzitterschap en lidmaatschap van adviescolleges» <voetnoot nummer="4"/>. De streefcijfers in het Meerjarenbeleidsplan Emancipatie zijn opgesteld voor een periode van circa tien jaar. Bij de combinatie Raad van State, de Algemene Rekenkamer en externe adviesorganen is niet het in vraag 6 genoemde streefcijfer van 20–30% opgenomen, maar 30–35% voor 2004 en 40–45% voor 2010. Van de genoemde periode is nog maar een korte tijd verstreken, terwijl het aandeel vrouwen bij de strategische externe vaste adviescolleges thans gemiddeld 37,5% bedraagt. Bijstelling van de streefcijfers vóór 2004, het jaar waarvoor als eerste cijfers zijn opgesteld, is dan ook niet nodig en kan voorts een verkeerd signaal zijn. Het lijkt bovendien de vraag of door bijstelling naar boven meer effectieve druk wordt ontwikkeld. Indien de realisering van de streefcijfers in 2004 significant blijkt achter te blijven bij wat noodzakelijk is, ligt aanscherping van de mogelijkheden om in te grijpen bij benoemingen meer voor de hand. Met de bepaling van streefcijfers voor 2004 en 2010 is een belangrijke eerste stap gezet, met deze cijfers kan worden bepaald in hoeverre het streven niet alleen wordt beleden maar ook in praktijk wordt gebracht. De praktijk laat zien dat met vasthoudendheid moet worden toegezien op de feitelijke realisatie. Het komt erop aan, de realisering van evenredige vertegenwoordiging door mannen en vrouwen in de aandacht te houden, en bij concrete benoemingen duidelijk te maken dat het om een hard criterium gaat. Daar waar dit mogelijk is worden benoemingen getoetst op hun bijdrage van de realisatie van de streefcijfers. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="28 101" documentnummer="1">Kamerstuk 28 101, nr. 1</noot>
         <noot nummer="2" documenttype="Kamerstuk" kamerstuk-id="28 101" documentnummer="2">Kamerstuk 28 101, nr. 2</noot>
         <noot nummer="3" documenttype="Kamerstuk" kamerstuk-id="24 503" documentnummer="3" documentpagina="14">Kamerstuk 24 503, nr. 3, blz. 14</noot>
         <noot nummer="4" documenttype="Kamerstuk" kamerstuk-id="28 101" documentnummer="1" documentpagina="9">Kamerstuk 28 101, nr. 1, blz. 9</noot>
      </noten>
   </antwoorden>
</kvr>
