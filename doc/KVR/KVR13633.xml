<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister van Volkshuisvesting, Ruimtelijke Ordening en Milieubeheer over de wijk Buitenborg bij de Ronde Venen (Vinkeveense plassen) en de wijk Kernhem bij Ede. (Ingezonden 1 februari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13633
</item>
         <item attribuut="Inhoud">Vragen over de bouw van woningen voor niet-permanente bewoning in de wijk Buitenborg bij de Ronde Venen (Netwerk, 28 januari 2001) en de bouw van de wijk Kernhem in Ede.</item>
         <item attribuut="Rubriek">Bouw (Woningbouw) Ruimtelijke ordening en infrastructuur (Verstedelijking) Vrijetijdsbesteding (Recreatie)</item>
         <item attribuut="Trefwoorden">Stadswijken Verblijfsrecreatie Verstedelijking</item>
         <item attribuut="Vindplaats">Kamervragen met antwoord 2000-2001, nr. 1147, Tweede Kamer</item>
         <item attribuut="Vraagnr_bij_indiening">2000105680</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2001-05-09</item>
         <item attribuut="Datum_indiening">2001-02-01</item>
         <item attribuut="Document-id">KVR13633</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2387" allpagenumbers="2387 2388" vetnummer="2000105680" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13633" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1147" onderwerp="" indiendatum="2001-02-1">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="9 mei 2001), zie ook Aanhangsel Handelingen nr. 786, vergaderjaar 2000–2001">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Hoe beoordeelt u de bouw van 225 woningen, bestemd voor niet permanente bewoning, in de wijk Buitenborg bij de Ronde Venen? <voetnoot nummer="1"/>
      </vraag>
      <vraag nummer="2">Past dit in uw beleid om lokale overheden meer ruimte te geven zoals verwoord in de vijfde nota ruimtelijke ordening? </vraag>
      <vraag nummer="3">Bent u van mening dat dergelijke projecten een aanslag zijn op de open ruimte? </vraag>
      <vraag nummer="4">Wordt hier geen misbruik gemaakt van onduidelijke regelgeving inzake niet permanente bewoning? </vraag>
      <vraag nummer="5">Passen deze woningen binnen uw visie van ruimtelijke ordening en niet permanente bewoning van woningen? </vraag>
      <vraag nummer="6">Ziet u nog mogelijkheden om de wijk Buitenborg tegen te houden? </vraag>
      <vraag nummer="7">Heeft uw inspectie ruimtelijke ordening bemoeienis gehad met dit project? Zo neen, waarom niet? </vraag>
      <vraag nummer="8">Past de wijk Kernhem in Ede in de door u voorgestane ruimtelijke ordening? </vraag>
      <vraag nummer="9">Hoe beoordeelt u de uitspraak van de Raad van State inzake Kernhem? </vraag>
      <vraag nummer="10">Is uw inspectie betrokken geweest bij de besluitvorming rond Kernhem? </vraag>
      <vraag nummer="11">Wat betekent de bouw van Kernhem voor de waterhuishouding op de Veluwe? </vraag>
      <vraag nummer="12">Ziet u mogelijkheden om met de uitspraak van de Raad van State in de hand om de bouw van de wijk Kernhem tegen te houden? </vraag>
      <noten afkomstig="vraag">
         <noot nummer="1" datum="2001-01-28" bron="Netwerk">Netwerk, 28 januari 2001</noot>
      </noten>
   </vragen>
   <antwoorden aantal="12">
      <antwoord nummer="1">Ik ben van mening dat de 220 recreatiewoningen in de wijk Buitenborg in de Winkelpolder het open landschap te zeer aantasten. Bovendien past een dergelijk project voor verblijfsrecreatie niet bij de gewenste publieke toegankelijkheid van de Winkelpolder. </antwoord>
      <antwoord nummer="2">Volgens het beleid in de Vijfde Nota krijgen lokale overheden niet meer ruimte op locaties als deze (complexen van) recreatiewoningen te realiseren. Dit is gekoppeld aan het beleid voor de Nationale en Provinciale Landschappen en voor weidse landschappen in de balansgebieden. In deel 3 van de Vijfde Nota zal ik tot uitdrukking brengen dat vestiging van dit soort projecten aldaar niet mogelijk is. Dit wordt vastgelegd in de Rijkskaders die uitgangspunt vormen voor andere overheden bij de uitvoering van het ruimtelijk beleid. </antwoord>
      <antwoord nummer="3">Ja. </antwoord>
      <antwoord nummer="4">De woningen in de Winkelpolder zijn bestemd voor recreatie en komen derhalve niet in aanmerking voor permanente bewoning. De Inspecteur Ruimtelijke Ordening is betrokken geweest bij de opstelling van het gemeentelijk handhavingsbeleid om permanente bewoning te voorkomen. </antwoord>
      <antwoord nummer="5">Deze recreatiewoningen passen niet binnen mijn visie op ruimtelijke ordening en permanente bewoning is niet toegestaan. In de Vijfde Nota krijgen gemeenten de mogelijkheid om rode contouren rond bestaande recreatiewoningen te trekken, mits die woningen aansluitend aan de bebouwde kom zijn gesitueerd, zijn gelegen in balansgebieden en aan normale bouwtechnische eisen voor bewoning voldoen en ze dan eventueel vrij te geven voor permanente bewoning. Voor de Winkelpolder wordt aan die voorwaarden niet voldaan. </antwoord>
      <antwoord nummer="6">Voor de recreatiewoningen in de wijk Buitenborg is een bouwvergunning verleend die thans onherroepelijk is. Ik zie helaas geen mogelijkheden de bouw van de woningen, waarvan een groot deel reeds is gerealiseerd, tegen te houden. </antwoord>
      <antwoord nummer="7">Mijn inspectie ruimtelijke ordening is destijds op verschillende momenten betrokken geweest bij de ontwikkeling van het project voor verblijfsrecreatie in de Winkelpolder en handelde volgens het toen geldende beleid uit de Vinex. Zowel in het streekplan Utrecht van 1986 als van 1994, waarmee het Rijk destijds heeft ingestemd, is de mogelijkheid van verblijfsrecreatie opgenomen. In 1997 heeft de inspectie de gemeente De Ronde Venen te kennen gegeven dat onder een aantal voorwaarden kon worden ingestemd met de ontwikkeling van recreatiewoningen in de Winkelpolder. De voorwaarden betroffen de grootte van de woningen, het voorkomen van permanente bewoning en, op alle locaties binnen de gemeente, een stringent handhavingsbeleid. De gemeente heeft met deze voorwaarden ingestemd. </antwoord>
      <antwoord nummer="8">In de Vijfde Nota wordt Ede met Veenendaal, Wageningen en Rhenen onderscheiden als regionaal stedelijk netwerk. Tussen de gemeenten en de provincie zullen afspraken gemaakt moeten worden over gezamenlijk vast te stellen grenzen aan de uitbreiding van het bebouwde gebied. Deze afspraken worden gemaakt tegen de achtergrond dat bij een hoge ruimtebehoefte een deel van de nieuwe bouwopgave niet geaccommodeerd kan worden binnen het bestaande bebouwde gebied. De locatie van dit deel zal onderwerp vormen van overleg tussen deze gemeenten en de provincies. Criterium daarbij is waar een uitbreiding van het bebouwde gebied vanuit overwegingen van ruimtelijke kwaliteit voor het gebied als geheel het beste kan plaatsvinden. Bovendien zal de beslissing mede moeten zijn gebaseerd op een adequate m.e.r. </antwoord>
      <antwoord nummer="9">De afdeling bestuursrechtspraak van de Raad van State heeft geconstateerd dat de gemeente bij het maken van het bestemmingsplan verzuimd heeft een m.e.r. uit te voeren dan wel om ontheffing van die verplichting te vragen. De bouw van de woningen waarvoor de bouwvergunning niet onherroepelijk was is nu opgeschort. De provincie Gelderland en de gemeente Ede zullen nu moeten voorzien in nieuwe ruimtelijke besluitvorming voor de uitbreiding van Ede met de wijk Kernhem. Deze besluitvorming moet mede zijn gebaseerd op een m.e.r. De inspecteur Milieuhygiëne is wettelijk adviseur voor die m.e.r. Ik zal de besluiten van de gemeente en de provincie beoordelen langs de lijnen van het nationaal ruimtelijk beleid. </antwoord>
      <antwoord nummer="10">Mijn inspectie ruimtelijke ordening is betrokken geweest bij de uitbreidingsplannen van de gemeente Ede met de wijk Kernhem. Het Rijk heeft in 2000 ingestemd met het streekplan Gelderland, waarin de wijk Kernhem is opgenomen. De inspectie heeft bij het overleg over het voorontwerp bestemmingsplan in 1995 en 1996 opmerkingen gemaakt over de ruimtelijke reservering in het gebied, over duurzaam bouwen en over de verdeling van de woningvoorraad. De gemeente heeft ingestemd met de opmerkingen van de inspectie. </antwoord>
      <antwoord nummer="11">Het gebied waar de woonwijk is gepland is van groot belang voor de waterhuishouding op de Veluwe. Het plangebied ligt in het overgangsgebied tussen het hoog gelegen stuwwalgebied van de Veluwe en de lager gelegen Gelderse Vallei. In goed overleg met het waterschap zijn maatregelen getroffen om verdroging van de Veluwe te voorkomen. Het is het voornemen om de grondwaterspiegel op het juiste niveau te houden. Het water zal opnieuw worden gebruikt via een tweede waterleidingnet. De m.e.r. zal expliciet aandacht besteden aan de waterhuishouding. </antwoord>
      <antwoord nummer="12">Voor 571 woningen in de wijk Kernhem zijn onherroepelijk bouwvergunningen afgegeven. De bouw van de woningen waarvoor nog geen onherroepelijke bouwvergunning is afgegeven is door de uitspraak van de Raad van State thans opgeschort. De nieuwe door de provincie en gemeente te nemen ruimtelijke besluiten zullen door mij worden beoordeeld op basis van het nationaal ruimtelijk beleid. </antwoord>
      <noten afkomstig="antwoord"/>
   </antwoorden>
</kvr>
