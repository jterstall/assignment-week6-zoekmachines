<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Heemskerk en Depla (beiden PvdA) aan de ministers van Financiën en van Volkshuisvesting, Ruimtelijke Ordening en Milieubeheer over vastgoed-cv's. (Ingezonden 8 september 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26481
</item>
         <item attribuut="Inhoud">Vragen naar aanleiding van bericht (Telegraaf, 5 september 2006): uit een enquête zou blijken dat tweederde van de aanbieders van vastgoed-cv's niets voelt voor medewerking aan een vorm van eigen toezicht. Indieners vragen wat de ministers van Financiën en VROM gaan doen, omdat uit antwoorden op eerdere Kamervragen van één van de huidige indieners (Aanhangsel van de Handelingen, 2005-2006, nr. 389) af te leiden valt dat er nog geen interne gedragscode tot stand is gekomen.</item>
         <item attribuut="Rubriek">Bouw (Overig) Geld- en kapitaalmarkt (Beleggingen)</item>
         <item attribuut="Trefwoorden">Onroerende zaken</item>
         <item attribuut="Vindplaats">Kamervragen met antwoord 2006-2007, nr. 76, Tweede Kamer</item>
         <item attribuut="Vraagnr_bij_indiening">2050618740</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Heemskerk</persoon>
            <persoon partij="PvdA">Depla</persoon>
         </item>
         <item attribuut="Datum_reaktie">2006-10-03</item>
         <item attribuut="Datum_indiening">2006-09-08</item>
         <item attribuut="Document-id">KVR26481</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="161" allpagenumbers="161 162" vetnummer="2050618740" code="0607tkkvr76" lopendefooter="Tweede Kamer, vergaderjaar 2006–2007, Aanhangsel" filenaam="KVR26481" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="76" onderwerp="" indiendatum="2006-09-8">
         <vrager partij="PvdA" oorsprong="parlement">Heemskerk</vrager>
         <vrager partij="PvdA" oorsprong="parlement">Depla</vrager>
         <vraagt-aan>de ministers van Financiën en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2006-10-3">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het u bekend dat tweederde van de aanbieders van zogenoemde vastgoed-cv’s in Nederland niks voelt voor medewerking aan een vorm van eigen toezicht? <voetnoot nummer="1"/>
      </vraag>
      <vraag nummer="2" voetnoot="2">Welke acties gaat u ondernemen nu er nog geen interne gedragscode tot stand is gekomen, gelet op het antwoord op eerdere Kamervragen <voetnoot nummer="2"/>van de minister van Financiën dat zo’n gedragscode per 1 juli 2006 zijn volledige steun heeft en dat, als er op die datum geen gedragscode zou zijn opgesteld, bezien zou moeten worden of verdere acties noodzakelijk zijn? </vraag>
      <vraag nummer="3">Deelt u nog steeds de mening dat één keurmerk vertrouwen zal wekken richting huidige en toekomstige beleggers? </vraag>
      <vraag nummer="4">Bent u bereid om samen met de Vereniging Vastgoed Participanten stappen te nemen voor extra toezicht door de Autoriteit Financiële Markten (AFM), die dan tevens keurmerken kan uitdelen aan alle beleggingsfondsen in vastgoed, zodat beleggers weten een of vastgoed-cv bonafide is? </vraag>
      <noten afkomstig="vraag">
         <noot nummer="1" datum="2006-09-5" bron="De Telegraaf">De Telegraaf, 5 september 2006</noot>
         <noot nummer="2" documenttype="Kamervragen" documentnummer="389" documentjaargang="2005-2006">Aanhangsel Handelingen, nr. 389, vergaderjaar 2005–2006.</noot>
      </noten>
   </vragen>
   <antwoorden aantal="4">
      <antwoord nummer="1">Ja, het bewuste artikel uit de Telegraaf waarin dit wordt gesteld is mij bekend. Het beeld dat daarin wordt geschetst dient echter enigszins te worden genuanceerd. In juli van dit jaar heeft de Vereniging Vastgoed Participanten (VVP) alle aanbieders opgeroepen om zich aan te sluiten bij de Stichting Transparantie Vastgoed (STV) of de Vereniging Vastgoed Fondsen (VVF). Een derde van de aanbieders heeft deze zomer aan deze oproep gehoor gegeven. Om hieruit nu af te leiden dat twee derde niks voelt voor een vorm van eigen toezicht lijkt mij enigszins voorbarig. </antwoord>
      <antwoord nummer="2" voetnoot="1 2 3">Achtergrond van mijn antwoord vorig jaar was het door de AFM geconstateerde gebrek aan transparantie, het aanwezige integriteitsrisico en een beperkt toezicht. <voetnoot nummer="1"/>Ten aanzien van deze punten heeft de sector niet stilgezeten. Er zijn een tweetal brancheorganisaties opgericht (STV en VVF) die elk onder meer met een eigen gedragscode zijn gekomen. Bovendien kan een organisatie als de VVP als aanjager een nuttige rol spelen en daardoor bijdragen aan een transparante markt. Daardoor wordt het kaf van het koren gescheiden. Ook zijn er inmiddels websites waar fondsen onderling kunnen worden vergeleken. <voetnoot nummer="2"/>Kortom er zijn ontwikkelingen gaande in de markt die wij alleen maar kunnen toejuichen. Ten aanzien van het derde punt, het beperkte toezicht, heeft nieuwe wetgeving, zoals de herziene Wet toezicht beleggingsinstellingen, de Wet financiële dienstverlening en de Prospectusrichtlijn, al geleid tot een duidelijke verbetering van de bestaande toezichtsituatie. Er is dus wel een gedragscode tot stand gekomen maar de participatiegraad van aanbieders van vastgoed-cv’s in de twee brancheorganisaties is nog te laag. Voor een deel kan dat worden verklaard door de recente totstandkoming van de gedragscodes. Aanbieders zullen echter nu tot het besef moeten komen dat zij niet alleen elkaars concurrenten zijn maar ook een gemeenschappelijk belang hebben om de problemen in de sector voortvarend aan te pakken. Met de Autoriteit Financiële Markten (AFM) ben ik van mening dat het nu zaak is om de sector gelegenheid te geven om door te gaan op de ingeslagen weg zodat de in gang gezette initiatieven tot volle wasdom kunnen komen. <voetnoot nummer="3"/>
      </antwoord>
      <antwoord nummer="3">Uitgangspunt is dat een wildgroei van keurmerken dient te worden voorkomen. Idealiter komt er één keurmerk. Het is in de eerste plaats aan de sector om zichzelf een eenduidige gedragcode op te leggen. Zoals aangegeven is de wil er, maar het is geen sinecure om alle partijen in het gelid te krijgen. Ik sta volledig achter de oproep van de AFM aan de sector om later dit najaar de stand op te nemen en te bepalen wat realistische verwachtingen zijn. Op dit moment constateer ik overigens geen wildgroei van keurmerken. </antwoord>
      <antwoord nummer="4">De bal ligt nu bij de sector om de in gang gezette initiatieven verder te ontwikkelen en ervoor te zorgen dat hiervoor voldoende draagvlak ontstaat. De VVP kan in dit proces een nuttige rol spelen door onder meer het opstellen van de zwarte lijst. Regelgeving zou het huidige in gang gezette marktinitiatief in de kiem smoren. Het is nu juist belangrijk dat de sector zelf inziet dat zij verantwoordelijk is voor haar eigen reputatie. Een van de voordelen van zelfregulering is bovendien dat ook op vrijgestelde aanbieders toezicht wordt gehouden. Daarnaast is sprake van een heel specifieke sector, zodat regulering zou nopen tot even specifieke en gedetailleerde regels. Dit verdraagt zich niet goed met het streven van de regering (en de AFM) naar een meer «principle-based» benadering van regelgeving. Ten slotte wil ik de sector niet te snel opzadelen met verdergaande administratieve lasten die nu eenmaal gepaard gaan met wetgeving. </antwoord>
      <noten afkomstig="antwoord">
         <noot nummer="1" datum="2005-04-15" bron="Rapport Vastgoed-CV’s en maatschappen – Een verkennende analyse">Rapport Vastgoed-CV’s en maatschappen – Een verkennende analyse, 15 april 2005</noot>
         <noot nummer="2" weblink="http://www.vastgoedrendementsmeester.nl en http://www.iex.nl/cometer">http://www.vastgoedrendementsmeester.nl en http://www.iex.nl/cometer</noot>
         <noot nummer="3" datum="2006-09-18" bron="Aldus de AFM in de toespraak:  uitgesproken" titel="De palen zijn geslagen, tijd voor een stevig fundament">Aldus de AFM in de toespraak: «De palen zijn geslagen, tijd voor een stevig fundament» uitgesproken, 18 september 2006</noot>
      </noten>
   </antwoorden>
</kvr>
