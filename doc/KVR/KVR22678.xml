<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Albayrak en Wolfsen (beiden PvdA) aan de minister van Justitie over de «mislukte» rechtszaak in België. (Ingezonden 2 maart 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22678
</item>
         <item attribuut="Inhoud">Vragen naar aanleiding van een bericht in het Belgische VRT-journaal van 25 januari 2005 over een rechtszaak waarin een rechter de verdachte moest vrijspreken, omdat Nederland informatie zou hebben achtergehouden.</item>
         <item attribuut="Rubriek">Internationale betrekkingen (Overig) Strafrecht en strafprocesrecht (Overig)</item>
         <item attribuut="Trefwoorden">België Internationaal strafrecht Internationale betrekkingen</item>
         <item attribuut="Vindplaats">Kamervragen met antwoord 2004-2005, nr. 1335, Tweede Kamer</item>
         <item attribuut="Vraagnr_bij_indiening">2040509720</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Albayrak</persoon>
            <persoon partij="PvdA">Wolfsen</persoon>
         </item>
         <item attribuut="Datum_reaktie">2005-04-06</item>
         <item attribuut="Datum_indiening">2005-03-02</item>
         <item attribuut="Document-id">KVR22678</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2831" allpagenumbers="2831 2832" vetnummer="2040509720" code="0405tkkvr1335" lopendefooter="Tweede Kamer, vergaderjaar 2004–2005, Aanhangsel" filenaam="KVR22678" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1335" onderwerp="" indiendatum="2maart 2005">
         <vrager partij="PvdA" oorsprong="parlement">Albayrak</vrager>
         <vrager partij="PvdA" oorsprong="parlement">Wolfsen</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-04-6">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Klopt het nieuws in het Belgische VRT-journaal <voetnoot nummer="1"/>over de rechtszaak waarin een rechter de verdachte moest vrijspreken, omdat Nederland informatie zou hebben achtergehouden? </vraag>
      <vraag nummer="2">Wilt u reageren op de uitspraak van de Persmagistraat van het Parket van Dendermonde, Christian Dufour, dat door Nederland niet altijd de nodige prioriteit wordt verleend aan een verzoek tot rechtshulp, waar dat wel wordt verwacht? </vraag>
      <vraag nummer="3">Hoe en hoe snel worden dergelijk verzoeken tot rechtshulp bij Justitie afgehandeld en hoe wordt beoordeeld of een verzoek prioriteit heeft? </vraag>
      <vraag nummer="4">Wat is de oorzaak geweest van het in dit geval niet leveren van de gevraagde rechtshulp? </vraag>
      <vraag nummer="5">Deelt u de mening van de voorzitter van de rechtbank van Dendermonde, Freddy Troch, dat, «als dit de wijze is waarop men op internationaal vlak de zware criminaliteit wil bestrijden, er nog veel werk aan de winkel is»? Wat bent u voornemens hier, ter verbetering van de samenwerking, aan te doen? </vraag>
      <noten afkomstig="vraag">
         <noot nummer="1" datum="2005-01-25" bron="Belgisch VRT-journaal">Belgisch VRT-journaal, 25 januari 2005, 19.00 uur</noot>
      </noten>
   </vragen>
   <antwoorden aantal="2">
      <antwoord nummer="1">Het is juist dat de Nederlandse autoriteiten geen gevolg hebben gegeven aan een Belgisch rechtshulpverzoek van 17 januari 2001, omdat met de uitvoering van het verzoek om rechtshulp een in Nederland lopend strafrechtelijk onderzoek geschaad zou kunnen worden. Daarmee deed zich de weigeringsgrond voor als bedoeld in artikel 22, tweede lid, onder b, van het Beneluxverdrag aangaande Uitlevering en de Rechtshulp in Strafzaken. Naar aanleiding van het Nederlandse strafrechtelijke onderzoek zijn eind 2004 de eerste aanhoudingen verricht. 2 , 3 en 5 Bij de beantwoording van de gestelde vragen dient te worden benadrukt dat het belang van de wederzijdse internationale rechtshulpverlening door Nederland wel degelijk wordt onderkend. Politie en justitie worden in toenemende mate geconfronteerd met de internationalisering van criminaliteit en de stijging van het aantal internationale rechtshulpverzoeken. Intensieve internationale samenwerking op het gebied van de criminaliteitsbestrijding is daarbij onontbeerlijk. Blijkens het landelijk registratiesysteem zijn in 2004 alleen al 11867 Belgische rechtshulpverzoeken ontvangen. Dit aantal omvat zowel belangrijke zaken, zoals drugsonderzoeken, als verzoeken om tenaamstelling van kentekens bij verkeersovertredingen. Door de respectieve (Belgische) verzoekers wordt aan de uitvoering van beide vastgehouden. Ter vergelijking: in datzelfde jaar zijn vanuit Nederland 925 rechtshulpverzoeken aan België gericht. Op grond van het Benelux verdrag aangaande de uitlevering en rechtshulp in strafzaken van 11 mei 1974 (BUV) kunnen verzoeken om rechtshulp door de rechterlijke autoriteiten van de verzoekende staat rechtstreeks worden gericht tot de rechterlijke autoriteiten van de aangezochte staat. De afhandeling van dergelijke verzoeken vindt dan ook rechtstreeks tussen de betrokken rechterlijke autoriteiten en zonder tussenkomst van het ministerie van Justitie plaats. De verzoekende staat geeft veelal zelf aan hoe spoedeisend een verzoek is. Mocht de verzoekende staat dit niet hebben gedaan, dan valt prioriteit af te leiden uit de aard van de gevraagde onderzoekshandeling, bijvoorbeeld wanneer deze aan een termijn gebonden is of wanneer uit de omschrijving van het feitencomplex de spoedeisendheid van bepaalde zaken kan blijken. In het verleden zijn in Nederland de nodige investeringen gedaan om op een adequate wijze in zo ruim mogelijke mate rechtshulp te kunnen bieden. Sinds 1999 zijn in Nederland verschillende inspanningen verricht om de kwaliteit van de behandeling van rechtshulpverzoeken – zowel qua snelheid als inhoudelijk – te verbeteren. Zo is gekomen tot een landelijk dekkend netwerk van Internationale Rechtshulp Centra (IRC’s), zijnde samenwerkingsverbanden tussen politie en justitie met betrekking tot internationale rechtshulp in strafzaken. Deze IRC’s hebben onder andere als taak het registreren van de rechtshulpverzoeken in het speciaal daarvoor in het leven geroepen landelijke registratie systeem (LURIS), het coördineren van de uitvoering en het toezichthouden op de kwaliteit van de afhandeling. Momenteel wordt de landelijke IRC-structuur aangepast om op een meer efficiënte manier uitvoering te kunnen geven aan internationale rechtshulpverzoeken. Deze reorganisatie dient op 1 januari 2006 te zijn afgerond. Bovendien wordt thans bezien welke normen aan de IRC’s kunnen worden opgelegd waaraan de afhandeling van de internationale rechtshulpverzoeken zal dienen te voldoen. Gezien het hiervoor vermelde wordt in zijn algemeenheid de stelling dat aan de afhandeling daarvan niet altijd de nodige prioriteit wordt gegeven niet gedeeld. De betreurenswaardige afloop van de Belgische strafzaak biedt geen aanleiding om nadere maatregelen te treffen. Gezien hetgeen hiervoor is vermeld zijn in het verleden en worden thans landelijk de nodige investeringen gedaan om de internationale rechtshulpverlening te verbeteren. Tussen België en Nederland zijn in het recente verleden in het kader van het zogenoemde Senningen-overleg en andere overleggen in Benelux verband diverse (bilaterale) overleggen geweest. Daarbij is een aanzet gegeven tot het tussen de bevoegde autoriteiten maken van afspraken over ondermeer de prioritering van rechtshulpverzoeken. Het onderhavige incident is wel aanleiding om het (bilaterale) overleg spoedig voort te zetten. Daarnaast is in het nieuwe Benelux verdrag de mogelijkheid opgenomen om direct, buiten de weg van rechtshulp om, kentekeninformatie te bevragen. De als gevolg daarvan vrijkomende capaciteit zal de behandeling van de andere rechtshulpverzoeken te goede kunnen komen. </antwoord>
      <antwoord nummer="4">Voor de oorzaak: zie het antwoord op vraag 1. De grond om niet te voldoen aan het verzoek is de Belgische autoriteiten per brief van 25 januari 2002 door de officier van justitie te Rotterdam te kennen gegeven. Naar aanleiding van deze brief is nooit meer een reactie ontvangen van de Belgische autoriteiten. Het is jammer dat door de Nederlandse justitiële autoriteiten niet het intitiatief is genomen het rechtshulpverzoek opnieuw op mogelijke uitvoering te bezien toen de oorspronkelijke reden van weigering niet meer bestond. </antwoord>
      <noten afkomstig="antwoord"/>
   </antwoorden>
</kvr>
