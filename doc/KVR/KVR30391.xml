<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de ministers van Buitenlandse Zaken en voor Ontwikkelingssamenwerking over het bewapenen van Pakistaanse stammen door de VS. (Ingezonden 23 november 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30391
</item>
         <item attribuut="Inhoud">Vragen naar aanleiding bericht in New York Times (19 november 2007) dat de VS Pakistaanse stammen in het Pakistaans-Afghaanse grensgebied willen gaan bewapenen om zo de activiteiten van Al Qaida in Pakistan beter te kunnen bestrijden. Indiener wil weten of minister Koenders (OS) reeds overleg heeft gehad met zijn Pakistaande ambtgenoot over de oorzaken van het opschorten van de bilaterale ontwikkelingshulp aan Pakistan? In hoeverre zouden genoemde Amerikaanse voornemens onderdeel kunnen vormen van de te voren dialoog van Koenders?</item>
         <item attribuut="Rubriek">Criminaliteit en openbare orde (Veiligheid) Ontwikkelingssamenwerking (Ontwikkelingshulp Azië) Veiligheidsbeleid en defensie (NAVO)</item>
         <item attribuut="Trefwoorden">NAVO Ontwikkelingssamenwerking Pakistan Terrorisme Verenigde Staten</item>
         <item attribuut="Vindplaats">Kamervragen met antwoord 2007-2008, nr. 887, Tweede Kamer</item>
         <item attribuut="Vraagnr_bij_indiening">2070805330</item>
         <item attribuut="Afkomstig_van">Buitenlandse Zaken (BUZA) Ontwikkelingssamenwerking (OS)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2007-12-14</item>
         <item attribuut="Datum_indiening">2007-11-23</item>
         <item attribuut="Document-id">KVR30391</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1895" allpagenumbers="1895 1896" vetnummer="2070805330" code="0708tkkvr887" lopendefooter="Tweede Kamer, vergaderjaar 2007–2008, Aanhangsel" filenaam="KVR30391" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="887" onderwerp="" indiendatum="2007-11-23">
         <vrager partij="PvdA" oorsprong="parlement">Van Dam</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2007-12-14">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennis genomen van de berichtgeving over het voornemen van het Amerikaanse leger om Pakistaanse stammen in het grensgebied met Afghanistan te bewapenen om zo de activiteiten van Al Qaida in Pakistan beter te kunnen bestrijden? <voetnoot nummer="1"/>
      </vraag>
      <vraag nummer="2">Kunt u via uw eigen bronnen de feitelijke inhoud van dit bericht bevestigen? </vraag>
      <vraag nummer="3">Bent u, als minister van Buitenlandse Zaken van een NAVO-bondgenoot en tevens deelnemer aan de ISAF-missie in Afghanistan, op de hoogte gebracht van het voornemen van de Verenigde Staten? </vraag>
      <vraag nummer="4">Is dit voornemen in NAVO-verband inhoudelijk besproken met de Verenigde Staten? Zo ja, op welk niveau? </vraag>
      <vraag nummer="5">Bent u door de Verenigde Staten geïnformeerd over het type wapens waarmee de Pakistaanse stammen mogelijk bewapend gaan worden? </vraag>
      <vraag nummer="6">Acht u het wenselijk dat Pakistaanse stammen in het grensgebied van Afghanistan worden bewapend in de strijd tegen Al Qaida? </vraag>
      <vraag nummer="7">Heeft het opschorten van de bilaterale ontwikkelingssteun aan Pakistan al geleid tot de totstandkoming van een dialoog tussen de minister voor Ontwikkelingssamenwerking en zijn Pakistaanse ambtsgenoot over de oorzaken van de opschorting? Zo ja, in hoeverre en op welke wijze is het Amerikaanse voorstel om Pakistaanse stammen in het grensgebied met Afghanistan te bewapenen onderdeel van deze dialoog? </vraag>
      <noten afkomstig="vraag">
         <noot nummer="1" datum="2007-11-19" bron="The New York Times, " titel="U.S. Hopes to Use Pakistani Tribes Against Al Qaeda">The New York Times, «U.S. Hopes to Use Pakistani Tribes Against Al Qaeda», 19 november 2007</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 t/m 5">Het is de regering bekend dat de VS, samen met het VK, sinds 2006 veiligheidsassistentie verleent in de Pakistaanse Federally Administered Tribal Areas (FATA) in het grensgebied met Afghanistan. Het gaat hierbij om een vijfjarig programma ter waarde van USD 390 miljoen voor het trainen en uitrusten van het zogenoemde Frontier Corps, een paramilitair onderdeel van het Pakistaanse ministerie van Binnenlandse Zaken, dat in de praktijk wordt aangestuurd door het Pakistaanse ministerie van Defensie. Binnen dit programma worden geen wapens verstrekt, maar ligt de nadruk op het verbeteren van de persoonlijke uitrusting, communicatiemiddelen en voertuigen van het Frontier Corps. Van oudsher is de veiligheid in de FATA een gedeelde verantwoordelijkheid van de Pakistaanse overheid en lokale tribale gemeenschappen. De manschappen van het Frontier Corps worden gerekruteerd uit het stammengebied. Het hoger kader bestaat uit reguliere officieren van het Pakistaanse leger. In de Noord Atlantische Raad (NAR) wordt tussen de partners regelmatig gesproken over Pakistan en de veiligheidssituatie in de grensstreken. De ontwikkelingen in de FATA, Waziristan en Baluchistan zijn van invloed op de veiligheid in Afghanistan en daarmee van belang zijn voor ISAF. Tijdens de ministeriële NAR van 7 december zijn Pakistan en de regionale problematiek ook weer besproken. Daarnaast bespreekt een tripartite commissie bestaande uit vertegenwoordigers van Pakistan, Afghanistan en de NAVO regelmatig de veiligheidssituatie in de grensstreek tussen Pakistan en Afghanistan. </antwoord>
      <antwoord nummer="6">De opbouw en inbedding van de Pakistaanse veiligheidsstructuren in de grensstreken zal aansluiting moeten blijven zoeken bij de traditionele (vaak tribaal ingestelde) veiligheidsprocessen. Een goede wisselwerking tussen enerzijds veiligheidsconcepten naar «Westerse» snit en anderzijds dit op lokale concepten georiënteerde veiligheidsmodel, is essentieel om een duurzame stabiliteit op te bouwen in de Pakistaanse grensgebieden met Afghanistan. Een beter uitgerust en getraind Frontier Corps bevordert de veiligheid en daarmee de economische en sociale ontwikkeling van het gebied. Door de mensen uit de FATA nadrukkelijk zelf een rol te geven in de veiligheidsstructuren, wordt de coherentie bevorderd tussen het nationale en het decentrale niveau. </antwoord>
      <antwoord nummer="7">Op dit moment vinden er geen gesprekken plaats tussen de minister voor Ontwikkelingssamenwerking en zijn Pakistaanse counterpart. Het opschorten van de bilaterale ontwikkelingshulp is een gevolg van het uitroepen van de noodtoestand in Pakistan en de arrestatie van leden van oppositiepartijen, van de rechterlijke macht, van mensenrechtenorganisaties en van journalisten. Nederland onderstreept het belang van politieke en economische rechten in de FATA en ziet vrije en eerlijke verkiezingen als een belangrijk element in het vergroten van de legitimiteit en effectiviteit van de strijd tegen het extremisme in de grensregio. </antwoord>
      <noten afkomstig="antwoord"/>
   </antwoorden>
</kvr>
