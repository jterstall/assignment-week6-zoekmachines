<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid Poppe (SP) aan de minister van Volkshuisvesting,
Ruimtelijke Ordening en Milieubeheer over asbest in de Zaanstreek. (Ingezonden
17 april 2008); Antwoord</item>
         <item attribuut="Bestand">15Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32084</item>
         <item attribuut="Inhoud">Vragen naar aanleiding van een bericht op de website van de gemeente
Zaanstad over een onderzoek naar asbest in de Zaanstreek. De vragen gaan onder
andere over de aanbesteding, de uitvoering en de kosten van sanering.</item>
         <item attribuut="Rubriek">Arbeid (Arbeidsbescherming)
Milieu (Afvalverwerking)
Milieu (Gevaarlijke stoffen)</item>
         <item attribuut="Trefwoorden">Afvalverwerking
Arbeidsbescherming
Gevaarlijke stoffen</item>
         <item attribuut="Vindplaats">Kamervragen met antwoord 2007-2008, nr. 2452, Tweede Kamer</item>
         <item attribuut="Vraagnr_bij_indiening">2070818270</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer
(VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2008-05-20</item>
         <item attribuut="Datum_indiening">2008-04-17</item>
         <item attribuut="Document-id">KVR32084</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5029" allpagenumbers="5029 5030" vetnummer="2070818270" code="0708tkkvr2452" lopendefooter="Tweede Kamer, vergaderjaar 2007–2008, Aanhangsel" filenaam="KVR32084" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2452" onderwerp="" indiendatum="2008-04-17">
         <vrager partij="SP" oorsprong="parlement">Poppe</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2008-05-20">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de uitkomsten van het onderzoek «Asbest in de Zaanstreek»? <voetnoot nummer="1"/>
      </vraag>
      <vraag nummer="2">Op basis van welke gegevens is de asbestkansenkaart opgesteld? </vraag>
      <vraag nummer="3">Bent u bereid ter aanvulling van het vervolgonderzoek een meldpunt in te stellen, vergelijkbaar met het meldpunt voor het saneren van de asbestwegen en -erven in Harderwijk en Goor, zodat niet alleen de meest voor de hand liggende locaties in kaart worden gebracht, maar direct alle locaties? Zo neen, waarom niet en hoe garandeert u dan dat u nu alle met asbest verontreinigde bodems, waterlopen, wegen, paden en erven in de Zaanstreek in kaart brengt? </vraag>
      <vraag nummer="4">Wie staat garant voor de kosten van de sanering van het asbest? </vraag>
      <vraag nummer="5">Worden de kosten voor sanering verhaald op de vervuilers? Zo ja, wie zijn de vervuilers en bent u al met hen in contact getreden? </vraag>
      <vraag nummer="6">Wanneer wordt met de daadwerkelijke sanering begonnen? Hoe wordt de sanering aanbesteed en welke criteria hanteert u voor de selectie van de juiste aannemer? </vraag>
      <noten afkomstig="vraag">
         <noot nummer="1" datum="2008-04-4" bron="Zaanstad.nl">Zaanstad.nl, 4 april 2008</noot>
      </noten>
   </vragen>
   <antwoorden aantal="6">
      <antwoord nummer="1">Ja. Dit onderzoek is mij bekend. </antwoord>
      <antwoord nummer="2">Voor het opstellen van de asbestkansenkaart is volgens de rapportage gebruik gemaakt van gemeentearchieven, provinciale archieven, het bedrijfsarchief van Van Gelder papier, luchtfoto’s, stafkaarten, het archief van het comité Asbestslachtoffers, de archieven van de werkgroep Asbest en de Anti-Asbest Werkgroep uit Wormer en interviews. </antwoord>
      <antwoord nummer="3">Het meldpunt Asbest dat werd ingesteld is nog steeds open. Iedereen die een asbestweg of andere locatie wil melden kan daar terecht. De meldingen worden doorgespeeld naar de bevoegde instantie. Daarnaast heeft de verantwoordelijk wethouder de bewoners van Zaanstad al in 2006 opgeroepen om asbestlocaties te melden. De gemeente heeft hierdoor de afgelopen jaren diverse meldingen via het meldpunt binnengekregen. </antwoord>
      <antwoord nummer="4">Op dit moment wordt door de gemeente Zaanstad in kaart gebracht welke locaties in aanmerking komen voor sanering, door op alle 414 locaties onderzoek te doen. Dit zal gefaseerd gebeuren. Het onderzoek vindt in eerste instantie plaats op kosten van het ISV budget van de gemeente. Voor het landelijke gebied wordt gebruik gemaakt van Wbb/ILG budgetten. Bij de vaststelling van de budgetten de Wbb ronde van 2010–2014 kunnen de gemeente en provincie situaties die bedreigend zijn voor de gezondheid prioriteit geven bij de formulering van de programma’s, zodat, als sanering noodzakelijk is, de sanering van lokaties die prioriteit behoeven uit die gelden gefinancierd kunnen worden. </antwoord>
      <antwoord nummer="5">Het algemene beleidsuitgangspunt is dat waar mogelijk de kosten worden verhaald. Op dit moment loopt het onderzoek nog naar de aard en omvang van de locaties. Eerst worden de resultaten van dit onderzoek afgewacht voor er nadere stappen worden gezet ten aanzien van een eventueel kostenverhaal. Hierbij wordt opgemerkt dat de kans voor de overheid om de kosten op de vervuiler (Forbo/Van Gelder Papier) te verhalen door verjaring naar verwachting gering moet worden geacht. Mogelijk kostenverhaal op de huidige eigenaren van vervuilde grond zal door de gemeente per geval bekeken worden. </antwoord>
      <antwoord nummer="6">Het onderzoek vindt gefaseerd plaats. Allereerst worden de veertien locaties onderzocht waar volgens het onderzoek de grootste kans is om asbest in de bodem aan te treffen. Daarna worden nog dit jaar de locaties die overlappen met woningbouwlocaties en de locaties van (voormalige) asbestverwerkende bedrijven onderzocht. In totaal zal in de 1e fase (tot juli 2008) onderzoek op circa 100 locaties worden gestart. De planning is dat alle locaties voor 2010 worden onderzocht. Zodra er voldoende zicht is op aard en omvang van de verontreiniging kunnen keuzes ten aanzien van de wijze van aanbesteding en de selectiecriteria voor de aannemer worden vastgesteld en zal de sanering worden aanbesteed. </antwoord>
      <noten afkomstig="antwoord"/>
   </antwoorden>
</kvr>
