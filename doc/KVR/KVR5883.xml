<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bakker (D66) over uitzendkrachten. (Ingezonden 23 september 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5883
</item>
         <item attribuut="Inhoud">Vragen in verband met een bericht over de uitzendorganisatie Manpower die, door gebruik te maken van diverse subsidieregelingen, uitzendkrachten aanbiedt voor een inleenprijs van 5 gulden per uur.</item>
         <item attribuut="Rubriek">Arbeid (Arbeidsbemiddeling) Arbeid (Subsidies)</item>
         <item attribuut="Trefwoorden">Subsidies Uitzendbureaus</item>
         <item attribuut="Vindplaats">Kamervragen met antwoord 1997-1998, nr. 181, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="D66">Bakker</persoon>
         </item>
         <item attribuut="Datum_reaktie">1997-10-23</item>
         <item attribuut="Datum_indiening">1997-09-23</item>
         <item attribuut="Document-id">KVR5883</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="367" allpagenumbers="367 368" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5883" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="181" onderwerp="" indiendatum="1997-09-23">
         <vrager partij="D66" oorsprong="parlement">Bakker</vrager>
         <vraagt-aan/>
      </vraagdata>
      <antwoorddata antwoorddatum="1997-10-23">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennis genomen van het bericht <voetnoot nummer="1"/>dat in een project van de uitzendorganisatie Manpower en de gemeente Amsterdam uitzendkrachten zullen worden aangeboden voor een inleenprijs van 5 gulden per uur? Is dit bericht waar? </vraag>
      <vraag nummer="2">Is de combinatie van diverse subsidieregelingen, waarvan in Amsterdam kennelijk gebruik wordt gemaakt, toegestaan? Is hierover tevoren overleg gevoerd met het ministerie van Sociale Zaken en Werkgelegenheid? </vraag>
      <vraag nummer="3">Deelt u de mening van de centrummanager van stadsdeel Westerpark dat hier sprake is van «een doorbraak»? Zo ja, in positieve of in negatieve zin? </vraag>
      <vraag nummer="4">Deelt u de mening dat met de absolute bodemprijs die in dit project voor arbeid wordt gevraagd, grenzen worden overschreden? Acht u het om sociale redenen of uit oogpunt van een humane arbeidsmarkt gewenst dat arbeidskrachten «in de ramsj» worden aangeboden voor een prijs, die ver ligt beneden het nettoloon van betrokkenen? </vraag>
      <vraag nummer="5">Acht u het overigens uit economische redenen efficiënt dat arbeidsaanbod ontstaat tegen een prijs, die ver beneden het nettoloon van betrokkenen ligt, terwijl zowel particuliere als zakelijke opdrachtgevers over het algemeen heel wel bereid zijn in ieder geval dit nettoloon te betalen (en het probleem meer wordt veroorzaakt door de daar bovenop komende extra loonkosten)? </vraag>
      <vraag nummer="6">Deelt u de mening dat er andere manieren zijn om zwart werk naar de witte arbeidsmarkt te brengen? </vraag>
      <vraag nummer="7">Bent u bereid op zo kort mogelijke termijn een eind te maken aan dit project, en een duidelijke ondergrens te stellen aan de minimumbetaling voor geleverde arbeid, ook indien het gesubsidieerde arbeid betreft (bijvoorbeeld gelijk te stellen aan het netto-minimumloon)? </vraag>
      <noten afkomstig="vraag">
         <noot nummer="2"/>
         <noot nummer="1" datum="1997-09-19" bron="Telegraaf">Telegraaf, 19 september 1997</noot>
         <noot nummer="2">Uiteraard onverlet detacheringsregelingen in het kader van banenpool of wiw, waarbij het gaat om betaalde inleenvergoedingen</noot>
      </noten>
   </vragen>
   <antwoorden aantal="7">
      <antwoord nummer="1">Ik heb hiervan kennisgenomen. Het Amsterdamse (deel)project stelt langdurig werklozen in staat om bij meerdere MKB-werkgevers in het stadsdeel Westerpark werkervaring op te doen. De gemeente Amsterdam heeft de toekenning van het project-Manpower gebaseerd op het feit dat door Manpower een inleenvergoeding in rekening zal worden gebracht tegen een normale inleenvergoeding van f 15 – f 17 p.u. Uit de mij ten dienste staande informatie blijkt dat het genoemde inleentarief van f 5 per uur waarschijnlijk vooral met publicitaire oogmerken is gepresenteerd. Voor de goede orde moet hierbij worden opgemerkt dat het uiteraard aan het bedrijf zelf is de eigen markttarieven te bepalen. </antwoord>
      <antwoord nummer="2">Het Tijdelijk besluit EAU sluit een cumulatie van subsidies niet uit. De subsidieregeling EAU verleent immers geen volledige tegemoetkoming in de totale loonkosten. De beschikinghouder c.q. werkgever dient derhalve zelf voor aanvullende financiering zorg te dragen, al dan niet met gebruikmaking van andere subsidiemogelijkheden. In de onderhavige situatie verleent de gemeente Amsterdam per gerealiseerde plaatsing een eenmalige aanvullende subsidie van f 15 000 (op jaarbasis) in het kader van de sociale vernieuwing. De wijze waarop beschikkinghouders c.q. werkgevers zorg dragen voor additionele financiering van de loon/projectkosten vereist geen toestemming van het ministerie. Voor de goede orde breng ik onder uw aandacht dat in de toekomst een cumulatie van loonkostensubsidies niet mogelijk is. Artikel 10, lid 3, onderdeel a, van de Wiw bepaalt dat het basisbedrag voor de werkervaringsplaats slechts wordt verleend «indien voor de arbeidskosten door de werkgever geen andere subsidie wordt verkregen». Het onderhavige deelproject is een invulling van het indertijd goedgekeurde projectvoorstel. Slechts indien de grenzen van de indertijd verkregen beschikking zouden worden overschreden, zou vóóraf toestemming van het ministerie noodzakelijk zijn geweest. In dit geval was naar het oordeel van de gemeente Amsterdam van een dergelijke afwijking van het goedgekeurde project geen sprake en heeft over de invulling van het deelproject vooraf geen overleg met het ministerie plaatsgevonden. </antwoord>
      <antwoord nummer="3">Het (deel)project zoals dat door middel van de MKB-pool zal worden uitgevoerd past binnen de beleidsdoelstellingen van de experimentele regeling om door middel van verschillende methoden in de praktijk ervaring op te doen om langdurig werklozen perspectief te bieden op een plek op de reguliere arbeidsmarkt. De werknemer wordt de gelegenheid geboden om op meerdere werkplekken werkervaring op te doen en een netwerk op te bouwen, waardoor naar het oordeel van de beschikkinghouder zijn mogelijkheden om door te stromen naar een reguliere baan zullen toenemen. Op het vlak van het tegengaan van oneerlijke mededinging vraagt dit deelproject bijzondere aandacht. Een definitief oordeel over de EAU-projecten kan in het algemeen pas gegeven worden na afronding van het evaluatie-onderzoek. Bij de evaluatie van de experimentele EAU-regeling zal met name aandacht worden gegeven aan de succes- en faalfactoren van de verschillende experimentele projecten. </antwoord>
      <antwoord nummer="4">In mijn antwoord op vraag 1 heb ik al aangegeven dat de toekenning door de gemeente Amsterdam van dit deelproject is gebaseerd op de normale tarieven van f 15 – f 17 p.u. Ik heb de gemeente Amsterdam bericht dat zij gehouden zullen worden aan het goedgekeurde projectplan, waarin is opgenomen dat inleenvergoedingen van de (deel)projecten gebaseerd zullen zijn op normale tarieven en dat extra middelen derhalve moeten worden ingezet voor scholing en begeleiding. Mochten mij signalen bereiken die wijzen op oneerlijke mededinging jegens derden, dan kan dit op grond van artikel 5, lid e, van de subsidieregeling een aanleiding vormen om de subsidie voor dit deelproject te weigeren. Zoals bekend besteedt ook de departementale accountantsdienst bij haar tussentijdse onderzoeken aandacht aan «onaanvaardbare verdringing». Speciale aandacht zal hierbij worden gegeven aan dit (deel)project. </antwoord>
      <antwoord nummer="5">De Tijdelijke EAU-regeling is bedoeld om een aantal werkgelegenheidsplannen via experimentele projecten tot eind 1998 mogelijk te maken. De pilot-projecten dienen bruikbaar en vernieuwend te zijn en langdurig werklozen nieuw perspectief te bieden op werk. De subsidie strekt ter medefinanciering van de loonkosten, waarbij de overige loonkosten en kosten voor onder andere zaken als leegloop, scholing en begeleiding op een andere wijze door de beschikkinghouder c.q. werkgever bekostigd zullen moeten worden. In algemene zin mag worden verwacht dat onder invloed van marktwerking er bij betrokken partijen sprake is van zelfregulering, waardoor er geen lagere tarieven worden gehanteerd dan in de uitzendbranche gebruikelijk is om de doelgroep van langdurig werklozen te bereiken. </antwoord>
      <antwoord nummer="6">Vooropgesteld zij dat het Tijdelijk besluit EAU primair bedoeld is om langdurig werkloze uitkeringsgerechtigden perspectief te bieden op doorstroom naar een niet-gesubsidieerde baan. Een positief neveneffect van de subsidieregeling EAU kan zijn, dat werkzaamheden die voorheen in het alternatieve circuit werden uitgevoerd thans op een reguliere wijze wordt verricht. Het is u bekend dat momenteel in en met de schoonmaaksector initiatieven met een structureel karakter worden ontplooid mede naar aanleiding van de motie Bakker (c.s.) (Kamerstukken II 1997/1998, 25 633 nr. 1). </antwoord>
      <antwoord nummer="7">Ik heb de gemeente Amsterdam er op gewezen, dat ingeval er ook daadwerkelijk een inleentarief wordt gehanteerd dat lager is dan gebruikelijk in de uitzendbranche, het deelproject in strijd met het projectplan en/of de subsidievoorwaarden wordt uitgevoerd en bijgevolg de subsidie voor dit deelproject kan worden geweigerd. Zolang de beschikkinghouder zich houdt aan de voorwaarden van de subsidieregeling en van de subsidiebeschikking, beschik ik op grond van het Tijdelijk besluit EAU niet over instrumenten om vooraf te interveniëren. Uiteraard zal ik de uitvoering van dit (deel)project aandachtig volgen en daarbij bijzondere aandacht schenken aan eventuele signalen van derden op het punt van onaanvaardbare verdringing en oneerlijke mededinging. Overigens merk ik op, dat bij circulaire van 12 juli 1996 de einddatum van de periode waarin nieuwe arbeidsovereenkomsten kunnen worden aangegaan voor projecten is geharmoniseerd en bepaald op uiterlijk 31 december 1997. De instroom in het kader van deze Tijdelijke experimentele regeling is dus feitelijk nog maar tot eind dit jaar mogelijk. De algemene voorwaarden van het Tijdelijk besluit subsidiëring experimenten activering van uitkeringsgelden (EAU) dienen hierbij te worden nageleefd. Dit betekent onder meer dat een uitkeringsgerechtigde langdurige werkloze voor tenminste zes maanden een arbeidsovereenkomst krijgt tegen in ieder geval het wettelijk minimumloon. </antwoord>
      <noten afkomstig="antwoord"/>
   </antwoorden>
</kvr>
