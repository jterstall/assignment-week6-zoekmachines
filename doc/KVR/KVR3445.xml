<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) over de erkenningsregeling van de Stichting Erkenning Koeltechniek. (Ingezonden 25 juni 1996); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3445
</item>
         <item attribuut="Rubriek">Milieu (Milieukeur)</item>
         <item attribuut="Trefwoorden">Milieukeur</item>
         <item attribuut="Vindplaats">Kamervragen met antwoord 1995-1996, nr. 1480, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">1996-07-16</item>
         <item attribuut="Datum_indiening">1996-06-25</item>
         <item attribuut="Document-id">KVR3445</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3011" allpagenumbers="3011 3012 3013" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1480" onderwerp="" indiendatum="1996-06-25">
         <vrager partij="PvdA" oorsprong="parlement">Crone</vrager>
         <vraagt-aan/>
      </vraagdata>
      <antwoorddata antwoorddatum="1996-07-16">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Aan welke eisen moeten bedrijven voldoen alvorens zij een erkenning krijgen van de Stichting Erkenning Koeltechniek? Welke investeringslasten vloeien hieruit voort? </vraag>
      <vraag nummer="2">Hoe beoordeelt u deze eisen en de daaruit voortvloeiende investeringslasten in het kader van deregulering en lastenverlichting? Hebben de bedoelde investeringen tot het beoogde milieurendement geleid? </vraag>
      <vraag nummer="3">Waarom beperkt de STEK zich tot de installatiebranche en vallen toeleveranciers van koudemiddelen alsmede eindgebruikers niet onder de erkenningsregeling van STEK? </vraag>
      <vraag nummer="4">Welke initiatieven heeft de Inspectie Milieu Hygie¨ne (IMH) genomen teneinde de naleving van het CFK besluit bij de toeleveranciers van koudemiddelen alsmede de eindgebruikers te handhaven? </vraag>
      <vraag nummer="5">Controleert de IMH voornamelijk bij bedrijven, die al een door STEK gecontroleerde erkenning hebben? Wat is hiervoor de reden? </vraag>
      <noten afkomstig="vraag">
         <noot nummer="1"/>
         <noot nummer="1">Rapport Inspectie Milieuhygie¨ne, Actie grote koelinstallaties, 1996/317, maart 1996</noot>
      </noten>
   </vragen>
   <antwoorden aantal="5">
      <antwoord nummer="1">Bedrijven kunnen een erkenning verkrijgen van de Stichting Erkenningsregeling voor de uitvoering van het Koeltechnisch installatiebedrijf (STEK) indien zij voldoen aan de toelatingsvoorwaarden die zijn gesteld in artikel 5 van het Reglement voor de uitoefening van het koeltechnisch installatiebedrijf. Deze toelatingsvoorwaarden zijn: – het bedrijf moet zijn ingeschreven in het handelsregister van het gebied waarin het is gevestigd; – het bedrijf dient te handelen conform alle geldende vestigingsvoorschriften; – het bedrijf dient e´e´n of meer gediplomeerde CFK-monteurs in dienst te hebben voor de uitvoering van de betreffende werkzaamheden; – het bedrijf dient te voldoen aan de STEK-eisen; – de verschuldigde aanvraaggelden moeten zijn voldaan. Naast het voldoen aan de geldende vestigingseisen dient derhalve voldaan te worden aan de STEK-eisen en dienen de monteurs die zogenaamde «CFK-handelingen verrichten» te beschikken over een CFK-diploma waaruit blijkt dat zij zowel in theorie als praktijk over voldoende kennis en vaardigheid beschikken om conform de Regeling lekdichtheidsvoorschriften 1994 (Stcrt. 1994, 243) koeltechnische werkzaamheden te verrichten. Uit de vestigingsvoorschriften vloeien geen investeringslasten voort. De STEK-eisen bevatten technische en administratieve criteria die onder meer de goede uitvoering en controle van de Regeling lekdichtheidsvoorschriften koelinstallaties 1994 (Stcrt. 1994, 243) mogelijk maken. De investeringslasten die uit de STEK-eisen voortvloeien zijn naar mijn oordeel niet significant groter dan de lasten die reeds uit de Regeling lekdichtheidsvoorschriften koelinstallaties voortvloeien voor het bedrijfsleven. Niet kan worden ontkend dat de diploma-eis voor STEK-monteurs een beperkte investeringslast met zich meebrengt. Monteurs worden via opleidingen op de examens voorbereid maar het komt ook voor dat monteurs zonder aanvullende opleiding aan het examen deelnemen. Gebleken is overigens dat de slaagpercentages bij de eerstgenoemde groep hoger zijn dan bij de laatstgenoemde groep, hetgeen zich uiteraard doorvertaalt in kosten voor het bedrijf. De investeringskosten kunnen uiteindelijk worden terugverdiend. Tenslotte bestaat er een jaarlijkse STEK-afdracht om de kosten van STEK te kunnen dekken. Sinds de opstartfase van STEK is dit bedrag met enige regelmaat verlaagd omdat STEK zich ten doel stelt om de uitvoering van haar taken zo efficie¨nt mogelijk te laten verlopen en verhoging van de administratieve lastendruk voor het bedrijfsleven zoveel mogelijk te vermijden. De kosten van de afdracht zijn gebaseerd op het aantal CFK-monteurs en zijn vergelijkbaar met, of zelfs lager dan de kosten van soortgelijke erkenningsregelingen. </antwoord>
      <antwoord nummer="2">Overeenkomstig artikel 13, derde lid, van het Besluit inzake stoffen die de ozonlaag aantasten (Stb. 1995, 657) is door de Minister van Volkshuisvesting, Ruimtelijke Ordening en Milieubeheer goedkeuring verleend aan de toelatingsvoorwaarden die STEK hanteert. Dit betekent dat de voorwaarden adequaat worden geacht in relatie tot het beoogde milieudoel, teweten, het streven naar voortgaande vermindering van lekverliezen uit koelinstallaties. De jaarlijkse afdrachtskosten voor STEK bedragen 1500 gulden voor een bedrijf waarbij e´e´n tot twee monteurs werkzaam zijn. Deze kosten lopen op tot 24 000 gulden voor een bedrijf dat meer dan 200 monteurs in dienst heeft. De kosten voor het verplichte examen dat een CFK-monteur moet afleggen, bedragen 658 gulden per persoon. De overige investeringskosten die in verband met een STEK-erkenning moeten worden gepleegd zijn sterk afhankelijk van de grootte van bedrijf, de uitgangssituatie waarin het bedrijf verkeert en het kwaliteitsbeleid dat het bedrijf voert. Derhalve zijn deze kosten niet nader te specificeren. Deze investeringslasten die voortvloeien uit de toelatingsvoorwaarden worden noodzakelijk geacht voor het realiseren van deze milieudoelstelling en niet als disproportioneel beschouwd. Hoewel de STEK-regelgeving dateert uit de periode voorafgaand aan de MDW-operatie (marktwerking, deregulering en wetgeving) heeft bij de totstandkoming ervan de gebruikelijke beoordeling plaatsgevonden op de gevolgen van de regelgeving voor de investeringslasten van het bedrijfsleven, de administratieve lastendruk en het milieurendement. In het licht van de internationale afspraken, voortvloeiend uit het Protocol van Montreal en de Europese regelgeving terzake, kan de STEK-regelgeving dan ook worden gelegitimeerd. De CFK-jaarrapportage 1994 van de CFK-commissie (pagina 35) bevestigt mij in mijn oordeel dat de maatregelen voor de koeltechniek in de vorm van een erkenningsregeling, lekdichtheidsvoorschriften, voorlichting en handhaving op termijn zullen leiden tot het beoogde milieurendement. Uit de handhavingspraktijk concludeer ik evenwel dat het streven naar een verbeterde lekdichtheid van koelinstallaties een proces is waarvan het einddoel nog niet is bereikt. </antwoord>
      <antwoord nummer="3">In het CFK-aktieprogramma (Kamerstukken II 1989/90, 21 137, nr. 25) is met instemming van de Tweede Kamer afgesproken dat een erkenningsregeling tot stand zou worden gebracht ten behoeve van installateurs van koelinstallaties. De STEK-erkenningsregeling, die zijn grondslag vindt in het Besluit inzake stoffen die de ozonlaag aantasten 1995 (Stb. 1995, 657), is nimmer bedoeld geweest voor gebruikers of leveranciers van koudemiddelen. Voor eindgebruikers en leveranciers van koudemiddelen is in voornoemd besluit immers separate regelgeving opgenomen. De reden om de erkenningsregeling tot installateurs te beperken ligt besloten in het doel van de regeling. De regeling beoogt namelijk te bevorderen dat de lekdichtheid van koelinstallaties wordt verbeterd door het vermijden van koudemiddelenemissies tijdens onderhouds- en installatiewerkzaamheden, en het waarborgen van een lekdichte constructie van de installaties. Vooralsnog overweeg ik daarom niet de wettelijke grondslag voor de STEK-erkenningsregeling voor dat doel uit te breiden. Ik ben er immers niet van overtuigd dat uitbreiding van de erkenningsregeling tot de circa 200 000 gebruikers van koeling een milieu-effectieve maatregel is die past in het kader van deregulering en lastenverplichting. </antwoord>
      <antwoord nummer="4">De IMH heeft voor de handhaving van het Besluit ozonlaag aantastende stoffen (CFK-besluit) en de onder dit besluit vallende regelingen een handhavingsteam van 18 mensen opgericht. Dit team ziet vanaf 1993 toe op de naleving van de CFK-regelgeving. De aandacht is daarbij voornamelijk uitgegaan naar de producenten en leveranciers van CFK’s, waaronder koudemiddelen. Nagenoeg 100% van deze doelgroep is in de afgelopen jaren drie keer gecontroleerd. Het naleefgedrag van deze doelgroep is volgens de laatste actie ongeveer 97%. Daarnaast controleert de Douane sinds 1992 bij alle importen van CFK’s of de benodigde vergunningen aanwezig zijn en invoer is toegestaan. De eindgebruikers van koudemiddelen vormen een zeer grote doelgroep. Schattingen lopen uiteen van 200 000 bedrijven tot 1 a` 2 miljoen koelinstallaties. Koelinstallaties worden overal gebruikt zodat er geen sprake is van een homogene doelgroep. Derhalve is al in 1992 gevraagd aan provincies en gemeenten om tijdens hun reguliere controlewerkzaamheden de CFK-regelgeving mee te nemen. Volgens de laatste opgave gebeurt dit momenteel bij circa 70% van de gemeenten en provincies. Daarnaast nemen de Scheepvaartinspectie en Staatstoezicht op de Mijnen de CFK-regelgeving mee bij hun controles. In het geval provincies, gemeenten, de Scheepvaartinspectie en het Staatstoezicht op de Mijnen een overtreding constateren en een waarschuwing geen effect sorteert, handelt de IMH de overtreding verder af door een proces-verbaal bij OM in te dienen of bestuursrecht toe te passen. De controle door de IMH bij eindgebruikers heeft zich beperkt tot de grotere koelinstallaties. Dit zijn installaties met een koudemiddelinhoud van 300 kg of meer. Dit jaar zijn/worden ook acties uitgevoerd bij Horeca-ondernemingen, supermarkten en slagers. Doel hiervan is het naleefgedrag vast te stellen. De actie bij de Horeca is onlangs afgerond, het naleefgedrag is ongeveer 50% bij de gebruikers en 66% bij de installateurs. Opgemerkt moet worden dat het in 80% van de gevallen om administratieve overtredingen gaat. Binnenkort zal over de actie Horeca het rapport verschijnen. Verder wordt een uitgebreide actie bij grote koelinstallaties voorbereid. Deze zal in oktober starten. </antwoord>
      <antwoord nummer="5">Neen, de IMH heeft in de afgelopen drie jaar 70 erkende installateurs gecontroleerd. Echter de meeste controles die de IMH bij koeltechnische installateurs heeft uitgevoerd, betroffen niet-erkende installateurs. Om deze doelgroep te traceren zijn gegevens van de toeleveranciers van koudemiddelen van apparatuur gebruikt. In de afgelopen jaren zijn in deze doelgroep circa 400 bedrijven bezocht. In juli start een actie bij deze doelgroep waarbij circa 350 bedrijven zullen worden bezocht. U refereert in uw vraag naar het rapport van de Actie grote koelinstallaties. Tijdens deze actie is geen enkele installateur bezocht. Het betrof gebruikers van grote koelinstallaties waarvan de installatie in onderhoud is bij een STEK-erkende installateur. Indirect wordt hierbij wel de STEK-erkende onderneming gecontroleerd, het is immers zijn installatiewerk dat ter discussie staat. In het algemeen geldt dat bij een controle van een eindgebruiker ook de werkzaamheden van de STEK-erkende installateur worden beoordeeld. Gestreefd wordt om binnenkort met STEK werkafspraken te maken over de wijze waarop overtredingen die de IMH constateert bij STEK-erkende installateurs door STEK worden afgehandeld en overtredingen die STEK bij eindgebruikers constateert door de IMH worden afgehandeld. </antwoord>
      <noten afkomstig="antwoord"/>
   </antwoorden>
</kvr>
