<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Zuijlen (PvdA) aan de staatssecretaris van Onderwijs, Cultuur en Wetenschappen, dhr. Van der Ploeg en de minister van Justitie over het programma [Veronica-Live]. (Ingezonden 3 december 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8399
</item>
         <item attribuut="Inhoud">Indiener vraagt of het programma (quiz) niet aangemerkt moet worden als vergunningplichtig kansspel, vanwege de 'telefonische gokkast' waren bellers terecht zouden komen. Er wordt verwezen naar antwoorden op eerdere Kamervragen van lid Stellingwerf in 1995 (Aanhangsel Handelingen nr. 408, vergaderjaar 1995-1996) en 1996 (Aanhangsel Handelingen nr. 352, vergaderjaar 1996-1997).</item>
         <item attribuut="Rubriek">Communicatie, media en informatievoorziening (Radio en televisie) Overheidsfinancien (Kansspelen)</item>
         <item attribuut="Trefwoorden">Kansspelen Televisie</item>
         <item attribuut="Vindplaats">Kamervragen met antwoord 1998-1999, nr. 515, Tweede Kamer</item>
         <item attribuut="Vraagnr_bij_indiening">2989904060</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="PvdA">Van Zuijlen</persoon>
         </item>
         <item attribuut="Datum_reaktie">1998-12-22</item>
         <item attribuut="Datum_indiening">1998-12-03</item>
         <item attribuut="Document-id">KVR8399</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1049" allpagenumbers="1049 1050" vetnummer="2989904060" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8399" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="515" onderwerp="" indiendatum="1998-12-3">
         <vrager partij="PvdA" oorsprong="parlement">Van Zuijlen</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van der Ploeg en de minister van Justitie</vraagt-aan>
      </vraagdata>
      <antwoorddata antwoorddatum="1998-12-22">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Kent u het – dagelijks door Veronica uitgezonden – programma «Veronica Live» dat als een quiz wordt gepresenteerd en waarbij mensen via de telefoon kunnen meedingen naar een prijs van f 1000,–? </vraag>
      <vraag nummer="2">Is het u bekend dat dit programma weliswaar onder de noemer van een quiz wordt gepresenteerd, maar dat feitelijk sprake is van een kansspel, aangezien bellers, na het algemene nummer te hebben gedraaid in feite in een telefonische gokkast terecht komen voordat ze eventueel voor een prijs in aanmerking kunnen komen? </vraag>
      <vraag nummer="3">Wat is uw oordeel over deze telefoonspelletjes? Deelt u de mening dat hiermee wel heel gemakkelijk geld uit de zakken van mensen wordt geklopt, zonder dat er sprake is van enige regulering via de Wet op de Kansspelen? </vraag>
      <vraag nummer="4">Deelt u de mening dat omroepen die spelletjes van dit genre uitzenden daarvoor een vergunning zouden moeten aanvragen in het kader van de Wet op de Kansspelen? </vraag>
      <vraag nummer="5">Op welke wijze vervult de Raad voor het Toezicht op de Kansspelen een functie ten opzichte van de – toename van – bovengenoemde kansspelen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2, 3 en 4">In het kader van de uitleg van de Wet op de kansspelen worden telefoonspelletjes van de omroepen van oudsher niet als vergunningplichtig kansspel aangemerkt, indien deze spelletjes een beperkt onderdeel uitmaken van een totaal programma, de kandidaten daaraan om niet kunnen deelnemen, de te winnen prijzen een betrekkelijk geringe waarde hebben en de omroeporganisaties met die spelletjes geen exploitatieresultaat kunnen behalen. Wij verwijzen hierbij ook naar de beantwoording van de kamervragen van Kamerlid Stellingwerf in 1995 (Tweede Kamer der Staten-Generaal, vergaderjaar 1995–1996, Aanhangsel Handelingen nr. 408) en in 1996 (Tweede Kamer der Staten-Generaal, vergaderjaar 1996–1997, Aanhangsel Handelingen nr. 352). Het is ons gebleken dat in het programma Veronica Live bij tenminste één soort spel in de (overigens in het programma niet aangekondigde) telefonische voorselectie voor deelname aan het eigenlijke spel, meedingende kandidaten in het algemeen geen overwegende invloed kunnen uitoefenen op het toegelaten worden tot deelname aan het eigenlijke spel. Wij vermoeden derhalve dat dit een spel is zoals bedoeld in artikel 1, onder a, van de Wet op de kansspelen, waarvoor ingevolge de aanhef van artikel 1 van deze wet een vergunning benodigd is. Zover ons bekend voldoet het onderhavige programma niet aan bovenstaande voorwaarden. Nu een vergunning niet is verstrekt wordt waarschijnlijk gehandeld in strijd met genoemd artikel van de Wet op de kansspelen. Indien voor dit spel in deze vorm wel een vergunning zou zijn aangevraagd zou deze overigens, op grond van artikel 3 van de genoemde wet, zijn afgewezen. De doelstellingen van het kanaliserend kansspelbeleid, zoals ook verwoord in de nota Kansspelen herijkt (Tweede Kamer der Staten-Generaal, vergaderjaar 1995–1996, 24 557, nrs. 1–2), vereisen dat het wettelijke verbod op kansspelen zonder vergunning, wordt gehandhaafd. De minister van Justitie zal de aandacht van het openbaar ministerie voor deze aangelegenheid vragen en de Kamer hierover nader berichten. </antwoord>
      <antwoord nummer="5">De kerntaak van het College van toezicht op de kansspelen is het houden van toezicht op de naleving van de Wet op de kansspelen door de vergunninghouders van landelijke kansspelen. Het College houdt derhalve geen toezicht op de onderhavige (kans)spelen. Wel kan het College gevraagd danwel ongevraagd advies uitbrengen in het kader van de uitvoering van de Wet op de kansspelen. Dat heeft het College in dit kader desgevraagd ook gedaan over de in de beantwoording van de vragen 2, 3 en 4 genoemde voorwaarde van «deelnemen om niet», waarover de vorige minister van Justitie de Kamer heeft bericht (Tweede Kamer der Staten-Generaal, vergaderjaar 1997–1998, 24 557, nr. 24). </antwoord>
      <noten afkomstig="antwoord"/>
   </antwoorden>
</kvr>
