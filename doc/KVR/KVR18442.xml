<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Samsom (PvdA) aan de staatssecretaris van Volkshuisvesting, Ruimtelijke Ordening en Milieubeheer over de export van afval. (Ingezonden 21 augustus 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18442
</item>
         <item attribuut="Inhoud">Vragen over de toegenomen afvalexport naar Duitsland, hoewel er maatregelen waren aangekondigd om de export van afval strenger te controleren.</item>
         <item attribuut="Rubriek">Handel en economie (Export) Milieu (Afvalverwerking)</item>
         <item attribuut="Trefwoorden">Afvalverwerking Duitsland Export</item>
         <item attribuut="Vindplaats">Kamervragen met antwoord 2002-2003, nr. 1856, Tweede Kamer</item>
         <item attribuut="Vraagnr_bij_indiening">2020316030</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Samsom</persoon>
         </item>
         <item attribuut="Datum_reaktie">2003-09-02</item>
         <item attribuut="Datum_indiening">2003-08-21</item>
         <item attribuut="Document-id">KVR18442</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3899" allpagenumbers="3899 3900" vetnummer="2020316030" code="0203tkkvr1856" lopendefooter="Tweede Kamer, vergaderjaar 2002–2003, Aanhangsel" filenaam="KVR18442" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1856" onderwerp="" indiendatum="2003-08-21">
         <vrager partij="PvdA" oorsprong="parlement">Samsom</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-09-2">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van de nieuwste cijfers van de Vereniging van Afvalverwerkers (VVAV) over de export van afval naar Duitsland <voetnoot nummer="1"/>, waaruit blijkt dat de afvalexport in het laatste kwartaal eerder toe- dan afneemt? Welke verklaring heeft u voor deze toename? </vraag>
      <vraag nummer="2">Wat is er inmiddels terechtgekomen van de aangekondigde maatregelen om de export van afval strenger te controleren? Hoeveel afval voldeed tijdens de controles niet aan de wettelijke eisen en voorschriften? </vraag>
      <vraag nummer="3">Deelt u de mening van betrokkenen in de afvalsector, dat de voorschriften voor afvalexport naar Duitsland (EVOA-beschikkingen) nog steeds niet of nauwelijks te controleren zijn? </vraag>
      <vraag nummer="4">Wat is uw mening over de schrijnende situatie in Bochum, waar de lokale bevolking veel overlast ondervindt, mede als gevolg van de export van Nederlands afval? Is dit in overeenstemming met het principe van het Landelijk Afvalbeheerplan, waarin de milieuvriendelijke afvalverwerking voorop wordt gesteld? </vraag>
      <vraag nummer="5">Deelt u de mening dat er aanvullende maatregelen, zoals een heffing op de export van afval, nodig zijn om echt een eind te maken aan de aanhoudende stroom afval naar Duitsland? Zo ja, bent u bereid de Tweede Kamer op korte termijn een voorstel te sturen? Zo neen, waarom niet? </vraag>
      <noten afkomstig="vraag">
         <noot nummer="1">www.vvav.nl</noot>
      </noten>
   </vragen>
   <antwoorden aantal="5">
      <antwoord nummer="1">Ja. Ik concludeer uit de sterke toename van de kennisgevingen voor uitvoer van afvalstoffen ten behoeve van nuttige toepassing in de laatste twee jaren, dat het bedrijfsleven aan deze uitvoer onder meer uit kostenoverwegingen de voorkeur geeft boven het storten van de brandbare afvalstoffen in Nederland. Het bedrijfsleven geeft daarmee een belangrijke bijdrage aan de doelstelling van het beleid het storten van brandbare afvalstoffen zo veel mogelijk tegen te gaan. </antwoord>
      <antwoord nummer="2">Vanwege aanhoudende signalen dat er sprake zou zijn van uitvoer van afvalstoffen naar Duitsland ten behoeve van sorteren (nuttige toepassing) terwijl de afvalstoffen feitelijk direct zouden worden gestort, heeft de VROM-Inspectie aanvullend onderzoek verricht. Hierbij heeft de VROM-Inspectie zich vooral gericht op het begin en het einde van de keten. Eerder waren reeds, in het kader van het project Handhaving van de vergunde export van bouw- en sloopafval naar Duitsland (rapport van september 2002), transportsituaties onderzocht, hierover bent u al eerder geïnformeerd. Over de resultaten van het recente VI-onderzoek en over mijn standpunt daaromtrent kan ik op dit moment nog geen mededelingen doen. </antwoord>
      <antwoord nummer="3">Door de aanscherping van het beleid, zoals vastgelegd in het LAP, zijn waar mogelijk verbeteringen aangebracht in de EVOA-beschikkingen. De kwaliteit van de beschikkingen is hierdoor verbeterd. Onder andere de herkomst van de afvalstoffen, de wijze waarop de voorsortering of selectieve inzameling moet plaatsvinden voordat het afval van Nederland naar een ander land mag worden overgebracht en de samenstelling van de afvalstoffen worden beter beschreven. Bij controles kan hierdoor beter dan voorheen, door middel van monstername, bepaald worden of de vracht voldoet aan de samenstelling welke vernoemd is in de kennisgeving. Voor het overige verwijs ik u naar het antwoord op vraag 2. </antwoord>
      <antwoord nummer="4">Voor de genoemde problematiek is van belang dat in het kader van de EVOA slechts op een beperkt aantal gronden bezwaar kan worden gemaakt tegen de overbrenging van afvalstoffen voor nuttige toepassing. De toetsing van deze gronden geschiedt zowel door het land van herkomst, als door het land van bestemming. Daar de Duitse autoriteit een veel beter inzicht heeft in de situatie ter plaatse en de daar geldende regelgeving, meen ik dat het primair aan de Duitse autoriteit moet worden overgelaten zich een oordeel te vormen over de vraag of er, zo dit binnen het kader van de EVOA al mogelijk is, aanleiding is op grond van de lokale situatie bezwaren te maken tegen de beoogde invoer. Naar mijn mening kan de planologische problematiek rond een drukke verkeersweg die dicht langs woonbebouwing van Bochum loopt niet via het kader van de EVOA opgelost worden. Inmiddels heb ik van de Duitse autoriteiten begrepen, dat de problematiek rond deze weg daar in behandeling is. </antwoord>
      <antwoord nummer="5">Een belangrijk doel van het afvalstoffenbeleid is een einde te maken aan het storten van afvalstoffen die nuttig kunnen worden toegepast. Uitvoer van afvalstoffen naar Duitsland om daar nuttig te worden toegepast, is in lijn met dit beleid. Ik ben er dus niet op uit om een einde te maken aan de export van dergelijke afvalstoffen voor nuttige toepassing te meer daar dit zou betekenen dat deze afvalstoffen in Nederland gestort zullen moeten worden. Zoals ik in mijn brief van 16 juli 2003 (27 664, nr. 16, realiseren van een gelijk speelveld voor afvalbeheer) heb aangegeven is eind 2002 een overleg met het bedrijfsleven (VVAV/VNAO) gestart om gezamenlijk te bezien welke aanvullende maatregelen mogelijk zijn om een meer gelijk speelveld tussen Nederland en Duitsland te realiseren en te stimuleren dat er ook in Nederland meer initiatieven voor sorteren en verwerken van afval van de grond komen. Het overleg richt zich onder andere op de criteria die worden gehanteerd bij het beoordelen van aanvragen voor uitvoer van bouw- en sloopafval en op het financieel instrumentarium (met name de stortbelasting). Zo is ook een verkenning uitgevoerd naar het instellen van een exportheffing. Ook ontwikkelingen als het inmiddels van kracht zijn van de MEP en het voornemen bepaalde normen in het Bouwstoffenbesluit versneld aan te passen, worden bij het overleg betrokken. Het overleg bevindt zich in een afrondende fase. Begin september zal de overkoepelende stuurgroep tot conclusies komen. Nadat ik de conclusies voorgelegd heb gekregen, zal ik u in kennis stellen van bevindingen rond eventuele extra maatregelen, zoals een exportheffing. </antwoord>
      <noten afkomstig="antwoord"/>
   </antwoorden>
</kvr>
