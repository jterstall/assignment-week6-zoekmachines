<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Boelhouwer en Smeets (beiden PvdA) aan de staatssecretaris van Verkeer en Waterstaat over de notitie «Onze Maas, Ruimte voor de rivier en voor ontwikkeling in Limburg». (Ingezonden 20 april 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20352
</item>
         <item attribuut="Inhoud">Vragen naar aanleiding van een notitie die de provincie Limburg op 29 maart 2004 heeft aangeboden aan minister Dekker (VROM), over afwijking van de Beleidslijn Ruimte voor de Rivier.</item>
         <item attribuut="Rubriek">Ruimtelijke ordening en infrastructuur (Rivieren) Verkeer, vervoer en waterstaat (Waterkeringen)</item>
         <item attribuut="Trefwoorden">Dijken Limburg Rivieren</item>
         <item attribuut="Vindplaats">Kamervragen met antwoord 2003-2004, nr. 1604, Tweede Kamer</item>
         <item attribuut="Vraagnr_bij_indiening">2030413080</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Boelhouwer</persoon>
            <persoon partij="PvdA">Smeets</persoon>
         </item>
         <item attribuut="Datum_reaktie">2004-05-25</item>
         <item attribuut="Datum_indiening">2004-04-20</item>
         <item attribuut="Document-id">KVR20352</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3397" allpagenumbers="3397 3398" vetnummer="2030413080" code="0304tkkvr1604" lopendefooter="Tweede Kamer, vergaderjaar 2003–2004, Aanhangsel" filenaam="KVR20352" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1604" onderwerp="" indiendatum="2004-04-20">
         <vrager partij="PvdA" oorsprong="parlement">Boelhouwer</vrager>
         <vrager partij="PvdA" oorsprong="parlement">Smeets</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-05-25">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hebt u kennisgenomen van de notitie van de provincie Limburg getiteld «Onze Maas, Ruimte voor de rivier en voor ontwikkeling in Limburg», die op 29 maart 2004 is aangeboden aan de minister van Volkshuisvesting, Ruimtelijke Ordening en Milieubeheer? </vraag>
      <vraag nummer="2">Welke bewindspersoon heeft het voortouw bij het eventueel aanpassen of wijzigen van de Beleidslijn Ruimte voor de rivier? </vraag>
      <vraag nummer="3">Wordt overwogen om naar aanleiding van de Limburgse notitie de Beleidslijn Ruimte voor de rivier aan te passen? </vraag>
      <vraag nummer="4">Zijn er andere ontwikkelingen voorzien die er op korte termijn toe zullen leiden dat de Beleidslijn Ruimte voor de rivier ter discussie komt te staan? </vraag>
      <vraag nummer="5">Bent u bereid om de Tweede Kamer een overzicht te geven van de verzoeken die u de afgelopen drie jaar hebben bereikt om af te mogen wijken van de Beleidslijn Ruimte voor de rivier, zowel voor het Rijn- als voor het Maassysteem? Zo ja, kunt u dan aangeven of de saldobenadering bij deze aanvragen aan de orde is geweest? Zo neen, waarom niet? </vraag>
      <vraag nummer="6">Wordt in de Beleidslijn Ruimte voor de rivier voldoende rekening gehouden met de saldobenadering? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja, ik heb deze notitie ontvangen en hiervan kennisgenomen. </antwoord>
      <antwoord nummer="2">De beleidslijn «Ruimte voor de rivier», opgesteld voor de grote rivieren Rijn(takken) en Maas, is in 1996/1997 door de bewindspersonen van Verkeer en Waterstaat en Volkshuisvesting, Ruimtelijke Ordening en Milieubeheer gezamenlijk vastgesteld en in een Algemeen Overleg besproken met de Vaste Commissies voor Verkeer en Waterstaat en Volkshuisvesting, Ruimtelijke Ordening en Milieubeheer. Aanpassing of wijziging van de beleidslijn zal plaatsvinden onder gezamenlijke verantwoordelijkheid van beide bewindspersonen. </antwoord>
      <antwoord nummer="3">De Limburgse notitie zal worden meegenomen in de aankomende evaluatie van de beleidslijn Ruimte voor de rivier. Naar aanleiding van deze evaluatie zal in 2005 worden besloten of, en zo ja hoe de beleidslijn kan worden aangepast. Aangezien de beleidslijn Ruimte voor de rivier geldt voor de grote rivieren, dus Maas én Rijn(takken), dient bij de evaluatie de gehele situatie in het grote rivierengebied te worden meegenomen. </antwoord>
      <antwoord nummer="4">Vele partijen hebben belangen in het rivierengebied. Bij de evaluatie van de beleidslijn zullen deze belangen worden meegenomen. </antwoord>
      <antwoord nummer="5">Als voorbeelden van de projecten waarvoor bij mij daadwerkelijk een verzoek is ingediend om af te mogen wijken van de beleidslijn Ruimte voor de rivier, kan ik Venlo Maasboulevard noemen, maar ook Woonbastions Geertruidenberg, Zuid-Willemsvaart te Den Bosch en de vergunningverlening rond het project Grensmaas. Onder afwijken van de beleidslijn Ruimte voor de rivier wordt verstaan dat, indien na de toetsing aan de beleidslijncriteria blijkt dat wegens bijzondere omstandigheden de gevolgen voor belanghebbenden onevenredig zijn in verhouding tot de met de beleidslijn te dienen doelen, er niet onverkort vastgehouden kan worden aan het toetsingskader van de beleidslijn. Deze afwijkingsbevoegdheid is geheel volgens het gestelde in artikel 4:84 van de Algemene wet bestuursrecht. Indien wordt besloten een activiteit na toetsing aan de beleidslijn toe te staan, dient er compensatie voor de rivier door middel van een rivierverruimende maatregel plaats te vinden nabij de locatie van de activiteit. Het project Venlo Maasboulevard is hier een goed voorbeeld van. De saldobenadering betreft het toestaan van (bouw)activiteiten welke bij toetsing aan de beleidslijn tot «een nee»zouden leiden, onder de voorwaarde dat «per saldo»meer ruimte voor de rivier ontstaat. De saldobenadering is bij de aanvragen niet aan de orde geweest. </antwoord>
      <antwoord nummer="6">De beleidslijn Ruimte voor de rivier is naar aanleiding van de hoogwaters van de Rijn en de Maas in 1993 en 1995 vastgesteld. Met behulp van deze beleidslijn dient te worden voorkomen dat er ongewenste ontwikkelingen in het winterbed van de grote rivier plaatsvinden zodat een duurzame bescherming tegen hoog water wordt geboden voor nu en in de toekomst. Elke nieuwe activiteit in het winterbed van de rivier wordt getoetst aan het toetsingskader van de beleidslijn. Hierbij wordt maatwerk nagestreefd. In de tekst van de huidige beleidslijn Ruimte voor de rivier wordt niet gesproken over een saldobenadering. In het kader van de komende evaluatie van de beleidslijn zal bezien worden of het wenselijk en nodig is de beleidslijn op dit punt aan te passen. </antwoord>
      <noten afkomstig="antwoord"/>
   </antwoorden>
</kvr>
