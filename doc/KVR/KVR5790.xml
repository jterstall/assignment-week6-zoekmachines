<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de rapportage «Armoede en gezondheid van kinderen». (Ingezonden 11 september 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5790
</item>
         <item attribuut="Inhoud">Betreft vragen naar aanleiding van de rapportage "Armoede en gezondheid van kinderen" van de gemeente Breda &amp; GGD Stadsgewest Breda.</item>
         <item attribuut="Rubriek">Basisonderwijs (Leerlingen) Welzijn (Jeugdigen)</item>
         <item attribuut="Trefwoorden">Armoede Leerlingen</item>
         <item attribuut="Vindplaats">Kamervragen met antwoord 1997-1998, nr. 109, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-10-07</item>
         <item attribuut="Datum_indiening">1997-09-11</item>
         <item attribuut="Document-id">KVR5790</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="221" allpagenumbers="221 222" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5790" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="109" onderwerp="" indiendatum="1997-09-11">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-10-7">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de rapportage «Armoede en gezondheid van kinderen» van de gemeente Breda &amp; GGD Stadsgewest Breda, onlangs aangeboden aan de gemeenteraad van Breda? <voetnoot nummer="1"/>
      </vraag>
      <vraag nummer="2">Wat is uw reactie op de conclusie dat «voor 6% van de Bredase basisschoolkinderen de gezondheid en ontwikkeling door geldgebrek bedreigd wordt» omdat aan een aantal basisvoorwaarden zoals gezonde voeding, voldoende kleding, voldoende sociale contacten en een gezonde leefomgeving niet kan worden voldaan? </vraag>
      <vraag nummer="3">Vindt u het aanvaardbaar dat in bepaalde groepen zoals kinderen van OVG-basisscholen en kinderen uit gezinnen die drie jaar of langer van een uitkering moeten rondkomen, de gezondheid van éénderde van de kinderen wordt bedreigd? </vraag>
      <vraag nummer="4">Vindt u het aanvaardbaar dat éénvijfde deel van de kinderen uit een gezin dat drie jaar of langer moet rondkomen van een uitkering niet de medicijnen of hulpmiddelen krijgt die het nodig heeft? </vraag>
      <vraag nummer="5">Vindt u het zorgwekkend dat bijna éénvijfde deel van de kinderen uit een gezin dat drie jaar of langer moet rondkomen van een uitkering niet dagelijks melk krijgt? </vraag>
      <vraag nummer="6">Bent u ook van mening dat de relatie armoede en gezondheid van kinderen die in het Bredase onderzoek is vastgesteld, naar alle waarschijnlijkheid zal gelden voor geheel Nederland? Zo ja, kunt u een schatting geven van het aantal kinderen in Nederland van wie de gezondheid en ontwikkeling door geldgebrek wordt bedreigd? Zo neen, bent u bereid hierover op zeer korte termijn landelijk onderzoek in te stellen? </vraag>
      <vraag nummer="7">Onderschrijft u de onderzoeken waarin naar voren komt dat de materiële omstandigheden waarin iemand opgroeit van grote invloed zijn op de gezondheid als volwassene? 2, 3, 4 </vraag>
      <vraag nummer="8">Bent u van mening dat mede in het licht van het terugdringen van sociaal-economische gezondheidsverschillen, de resultaten van het Bredase onderzoek zeer ernstig genomen moeten worden? Zo ja, wat gaat u hieraan doen, zowel op het gebied van de armoedebestrijding als de toegankelijkheid van zorg? </vraag>
      <noten afkomstig="vraag">
         <noot nummer="1">Armoede en gezondheid van kinderen, Gemeente Breda &amp; GGD Stadsgewest Breda, april 1997</noot>
         <noot nummer="2">Mackenbach, Ongezonde verschillen, 1994</noot>
         <noot nummer="3">Stronks, Achtergronden van sociaal-economische gezondheidsverschillen, TSG 1993, nr. 1</noot>
         <noot nummer="4">Socialistische Partij, Tweedeling en de gevolgen voor de gezondheid, rapport maart 1994</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Een dergelijke situatie acht ik ongewenst, zeker wanneer er sprake zou zijn van een cumulatie in het ontbreken van genoemde individuele basisvoorwaarden. Belangrijk is wél te vermelden dat medische hulp en toegankelijkheid van voorzieningen in het algemeen voor alle inkomensgroepen gewaarborgd zijn. Een goede voeding is met betrekkelijk weinig middelen mogelijk. Het welzijn en de kwaliteit van leven dienen verbeterd te worden door een goed sociaal netwerk, deelname aan sport, zinvolle vrijetijdsbesteding, het stimuleren van culturele aspecten en van onderwijs, alsmede algehele voorlichting over de rechten en plichten van betrokken groeperingen. </antwoord>
      <antwoord nummer="3">Neen. </antwoord>
      <antwoord nummer="4">Ik acht dit onaanvaardbaar. Echter uit het rapport blijkt niet de oorzaak van het niet kunnen verkrijgen van medicijnen en/of hulpmiddelen. Elk kind kan als ziekenfondsverzekerde aanspraak maken op de verstrekking van medicijnen. Ik kom hier bij vraag 6 nader op terug. </antwoord>
      <antwoord nummer="5">Indien kinderen in groep 2 en 7 van basisscholen geen dagelijkse hoeveelheid melk of vergelijkbare melkproducten zouden krijgen als gevolg van het feit dat de ouder(s)/verzorger(s) slechts van een uitkering zou(den) moeten rondkomen, acht ik dit zeer ongewenst. Het algemeen beleid om SEGV terug te dringen, zoals verwoord in vraag 8 moet hiertoe een oplossing bieden. </antwoord>
      <antwoord nummer="6">Uit het recente evaluatie-onderzoek naar de kwaliteit van de jeugdgezondheidszorg «Op weg naar volwassenheid» blijkt, dat de jeugdgezondheidszorg laagdrempelig is. In 1995 was het bereik van de zuigelingen minimaal 95% en dat van peuters licht onder de 90%. De opkomst van de schoolgaande jeugd lag in 1995 tussen de 90% en de 95%. Op mijn verzoek heeft de Inspectie voor de Gezondheidszorg onlangs een aanvullend onderzoek gedaan voor 0–4 jarigen en de heffing van de toegangsbijdrage. Het resultaat van dit onderzoek en mijn standpunt daarop zal ik u in het najaar toezenden als onderdeel van mijn standpunt op eerder genoemd evaluatierapport. Voor mij is uitgangspunt dat elk kind in Nederland recht heeft op een goede (preventieve) gezondheidszorg. Overigens is ten behoeve van het tweede Jaarboek armoede onderzocht of er een directe relatie bestaat tussen armoede en gezondheid van kinderen. Dit jaarboek is eind oktober aanstaande beschikbaar. Afhankelijk van de bevindingen kan aanvullend onderzoek worden geëntameerd. </antwoord>
      <antwoord nummer="7">Er zijn in Nederland beperkte gegevens beschikbaar over effecten van de invloed van materiële omstandigheden in de jeugd op de gezondheid van volwassenen. Onderzoek in Eindhoven en omstreken suggereert dat die invloed beperkt is. Naast materiële omstandigheden in de jeugd zijn ook andere omstandigheden van belang, zoals leefstijl (roken, alcoholgebruik, voeding en bewegen), psychosociale factoren en combinaties daarvan. Factoren in de volwassen leeftijd lijken op basis van eerdergenoemd onderzoek in Eindhoven van grotere invloed te zijn dan factoren in de jeugd. </antwoord>
      <antwoord nummer="8">Sociaal-economische gezondheidsverschillen (SEGV) hangen naast het inkomen samen met opleiding en beroep. Terugdringing van deze verschillen vraagt een variëteit van maatregelen. Een voor iedere burger financieel toegankelijke gezondheidszorg is daar één van. Ook het armoedebestrijdingsbeleid levert een bijdrage aan het verlagen van financiële belemmeringen voor deelname aan gezondheidsbevorderende activiteiten. Het kabinet heeft met ingang van 1998 naast een verhoging van de bijzondere bijstand met f 250 miljoen voor verhoging van de kinderbijslag f 100 miljoen extra uitgetrokken. Naast deze financiële maatregelen zijn ook gezondheidsvoorlichting en andere gedragsbeïnvloedende acties nodig om SEGV terug te dringen. Daarnaast richt de interdepartementale Commissie Jeugdonderzoek (CJO) met haar notitie «Jeugd op weg naar de toekomst 1997–2001» (die u onlangs is toegezonden) haar onderzoeksprogramma de komende jaren op verbetering van de maatschappelijke positie van met name de kwetsbare jeugd. Als onderdeel verschijnt in het najaar een studie naar de gevolgen van financiële armoede voor het welzijn van kinderen en thuiswonende jongeren. In een vervolgstudie zal met name de beleving van jeugd en armoede, sociale uitsluiting en coping centraal staan. De toegankelijkheid van zorg heeft mijn voortdurende aandacht. Deze is naar mijn mening voor de 4–19 jarigen voldoende gewaarborgd. Wat de 0–4 jarigen zorg betreft verwijs ik u naar mijn antwoord op vraag 6. </antwoord>
      <noten afkomstig="antwoord"/>
   </antwoorden>
</kvr>
