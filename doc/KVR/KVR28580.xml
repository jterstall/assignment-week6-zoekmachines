<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) aan de staatssecretaris van Justitie en de minister van Onderwijs, Cultuur en Wetenschap over vreemdelingen die mogelijk onder het generaal pardon vallen. (Ingezonden 23 mei 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28580
</item>
         <item attribuut="Inhoud">Vragen naar aanleiding van het antwoord op eerdere vragen (Aanhangsel Handelingen II, 2006-2007, nr. 1203) over studerende vreemdelingen en het generaal pardon. Indiener vraagt waarom asielzoekers die willen gaan studeren en die waarschijnlijk onder de generaalpardonregeling gaan vallen, niet nu alvast studiefinanciering kunnen aanvragen. Ook vraagt zij naar de gevolgen voor (studerende kinderen van) asielzoekers die eerder een verblijfsvergunning voor bepaalde tijd kregen, van wie recent de verblijfsvergunning is ingetrokken en waarbij verwacht mag worden dat zij onder de generaalpardonregeling gaan vallen.</item>
         <item attribuut="Rubriek">Hoger onderwijs (Studenten) Hoger onderwijs (Studiefinanciering) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Studenten Studiefinanciering Vreemdelingen</item>
         <item attribuut="Vindplaats">Kamervragen met antwoord 2006-2007, nr. 1957, Tweede Kamer</item>
         <item attribuut="Vraagnr_bij_indiening">2060715580</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Azough</persoon>
         </item>
         <item attribuut="Datum_reaktie">2007-06-26</item>
         <item attribuut="Datum_indiening">2007-05-23</item>
         <item attribuut="Document-id">KVR28580</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4143" allpagenumbers="4143 4144" vetnummer="2060715580" code="0607tkkvr1957" lopendefooter="Tweede Kamer, vergaderjaar 2006–2007, Aanhangsel" filenaam="KVR28580" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1957" onderwerp="" indiendatum="2007-05-23">
         <vrager partij="GroenLinks" oorsprong="parlement">Azough</vrager>
         <vraagt-aan>de staatssecretaris van Justitie en de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-06-26">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder>de minister van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Herinnert u zich de eerder gestelde vragen over studenten en het generaal pardon? <voetnoot nummer="1"/>Waarom precies vindt u het niet wenselijk om nu maatregelen te nemen ten aanzien van een groep vreemdelingen waarvan het niet vaststaat of en zo ja met welke ingangsdatum hun verblijf zal worden verleend? Deelt u de mening dat nu al het mogelijke moet worden gedaan om ervoor te zorgen dat mensen die naar alle waarschijnlijkheid onder het generaal pardon zullen vallen zo min mogelijk barrières ondervinden om hun toekomst in Nederland vorm te geven? Zo neen, waarom niet? </vraag>
      <vraag nummer="2" voetnoot="2">Wat is er op tegen om asielzoekers die willen gaan studeren en die waarschijnlijk onder de regeling van het generaal pardon zullen vallen en dus binnen enkele maanden over een verblijfsvergunning beschikken toe te staan, dat ze zich voor het komende studiejaar bij de Informatie Beheer Groep (IBG) kunnen inschrijven voor een studie? Vindt u het in deze zin aanvaardbaar dat bijvoorbeeld de heer M.A. <voetnoot nummer="2"/>zich nu nog niet kan inschrijven voor een studie informatica omdat zijn status op grond van de generaal pardonregeling nog op zich laat wachten, met als gevolg dat hij een jaar studievertraging oploopt én dat hij dan als dertigjarige niet meer in aanmerking komt voor studiefinanciering? Bent u bereid om voor deze groep vreemdelingen toe te staan dat ze zich, desnoods voorlopig en onder voorwaarden, bij de IBG kunnen inschrijven voor het komende studiejaar? Zo neen, waarom niet? </vraag>
      <vraag nummer="3">Kunt u aangeven wat precies de gevolgen kunnen zijn voor asielzoekers die eerder een verblijfsvergunning voor bepaalde tijd hebben gekregen, waarvan recent de verblijfsvergunning is ingetrokken en waarbij verwacht mag worden dat ze alsnog een verblijfsvergunning krijgen op grond van de generaal pardonregeling? Komt het voor, dat deze ex-statushouders overgeplaatst worden naar een vertrekcentrum, dat sociale voorzieningen worden gestopt en dat studies (van de kinderen) moeten worden onderbroken totdat duidelijk is, dat deze asielzoekers onder het generaal pardon zullen vallen? Deelt u de mening dat het, met het oog op de integratie, onwenselijk is om dergelijke diepe inbreuken te maken op het leven van deze mensen, zeker als het gaat om mensen die naar alle waarschijnlijkheid zich definitief in Nederland mogen vestigen? Zo ja, welke maatregelen gaat u op korte termijn nemen om deze ongewenste onderbrekingen te voorkomen? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1203" documentjaargang="2006-2007">Aanhangsel Handelingen, nr. 1203, vergaderjaar 2006–2007.</noot>
         <noot nummer="2">IND nr. 0010298029, V nr. 0702051634</noot>
      </noten>
   </vragen>
   <antwoorden aantal="3">
      <antwoord nummer="1">De eerder gestelde vragen zijn bekend en door mij beantwoord op 4 april 2007. Zoals ook uit mijn eerdere antwoorden blijkt vind ik het niet wenselijk om thans maatregelen te nemen ten aanzien van een groep vreemdelingen waarvan niet vaststaat of zij voor verblijfsaanvaarding in aanmerking komt. Met andere woorden, gelet op de redenen van het treffen van de regeling, namelijk onder andere het wegnemen van nog bestaande onzekerheid bij een groep vreemdelingen die hun asielaanvraag hebben ingediend vóór 1 april 2001, vind ik het nu niet gepast om met het nemen van hierbedoelde maatregelen mogelijk onterecht vertrouwen te wekken. </antwoord>
      <antwoord nummer="2">Zoals ik in antwoord op vraag 1 reeds heb aangegeven, wil ik voorkomen dat onterecht vertrouwen wordt gewekt door vooruit te lopen op mogelijke statusverlening. Ik ben er derhalve geen voorstander van vreemdelingen zich, desnoods onder voorwaarden, te laten inschrijven bij de IBG. Asielzoekers die ingevolge de pardonregeling in aanmerking komen voor een verblijfsvergunning en die willen gaan studeren kunnen zich wel aanmelden bij de Stichting voor Vluchteling-studenten UAF. Het UAF verleent – mede met financiële ondersteuning van het ministerie van OCW – faciliterende diensten aan asielzoekers en vluchtelingen die in Nederland willen studeren, mits zij aan de gestelde criteria voldoen. </antwoord>
      <antwoord nummer="3">Asielzoekers waarvan recentelijk de verblijfsvergunning is ingetrokken en die vallen onder de oude vreemdelingenwet, vallen onder de zogenoemde «pas op de plaats» beslissing die het vorige kabinet in december 2006 nam en die nog onverkort geldt. Dit betekent dat met deze vreemdelingen voorlichtingsgesprekken worden gevoerd, maar, met uitzondering van vreemdelingen ten aanzien van wie geoordeeld is dat sprake is van een gevaar voor openbare orde of nationale veiligheid, niet wordt overgegaan tot uitzetting. Wel staat het vreemdelingen te allen tijde vrij om zelfstandig Nederland te verlaten. In dit verband wijs ik ook op mijn brief aan uw Kamer van 25 mei jl. (Kamerstukken 2006–2007, 31018, nr. 2). Vreemdelingen die vallen onder de oude Vreemdelingenwet en van wie de verblijfsvergunning is ingetrokken, worden niet langer in een vertrekcentrum geplaatst. Sociale voorzieningen aan en studies van hierbedoelde vreemdelingen worden beëindigd. Zoals gezegd wil ik voorkomen dat onterecht vertrouwen wordt gewekt door vooruit te lopen op mogelijke statusverlening. </antwoord>
      <noten afkomstig="antwoord"/>
   </antwoorden>
</kvr>
