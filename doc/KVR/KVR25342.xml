<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Duyvendak en Vos (beiden GroenLinks) aan de ministers van Defensie en van Landbouw, Natuur en Voedselkwaliteit over de schietoefeningen bij zandplaat De Razende Bol bij Den Helder. (Ingezonden 5 april 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25342
</item>
         <item attribuut="Inhoud">Vanaf 5 april 2006 worden er schietoefeningen gehouden vanaf de zeewering bij Fort Erfprins te Den Helder richting de natuurlijke zandplaat De Razende Bol. Deze zandplaat is een vogel- en habitatrichtlijngebied en een belangrijke rustplaats voor zeehonden en verschillende vogels. De oefeningen zouden daarom onmiddelijk gestaakt moeten worden.</item>
         <item attribuut="Rubriek">Natuur (Natuurmonumenten) Veiligheidsbeleid en defensie (Overig)</item>
         <item attribuut="Trefwoorden">Militaire oefenterreinen Natuurbescherming</item>
         <item attribuut="Vindplaats">Kamervragen met antwoord 2005-2006, nr. 1248, Tweede Kamer</item>
         <item attribuut="Vraagnr_bij_indiening">2050611120</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="GroenLinks">Duyvendak</persoon>
            <persoon partij="GroenLinks">Vos</persoon>
         </item>
         <item attribuut="Datum_reaktie">2006-04-07</item>
         <item attribuut="Datum_indiening">2006-04-05</item>
         <item attribuut="Document-id">KVR25342</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2661" allpagenumbers="2661 2662" vetnummer="2050611120" code="0506tkkvr1248" lopendefooter="Tweede Kamer, vergaderjaar 2005–2006, Aanhangsel" filenaam="KVR25342" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1248" onderwerp="" indiendatum="2006-04-5">
         <vrager partij="GroenLinks" oorsprong="parlement">Duyvendak</vrager>
         <vrager partij="GroenLinks" oorsprong="parlement">Vos</vrager>
         <vraagt-aan>de ministers van Defensie en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2006-04-7">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder>de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Bent u ervan op de hoogte dat vanaf woensdag 5 april 2006 schietoefeningen worden gehouden vanaf de zeewering bij Fort Erfprins te Den Helder richting de natuurlijke zandplaat De Razende Bol? </vraag>
      <vraag nummer="2">Bent u ervan op de hoogte dat De Razende Bol een Vogel- en Habitatrichtlijngebied is en dus een beschermd natuurgebied en bovendien een belangrijke rustplaats is voor zeehonden, drieteenstrandlopers, grote mantelmeeuwen, aalscholvers, grote sterns, dwergsterns en strandplevieren? </vraag>
      <vraag nummer="3">Op welke wijze zijn de schietoefeningen getoetst aan de instandhoudingsdoelstellingen van De Razende Bol? Wat was hiervan het resultaat? </vraag>
      <vraag nummer="4">Acht u het verantwoord dat deze schietoefeningen hier worden gehouden? Zo ja, waarom? </vraag>
      <vraag nummer="5">Bent u bereid de schietoefeningen met onmiddellijke ingang te staken? Zo neen, waarom niet? </vraag>
      <vraag nummer="6">Bent u bereid deze vragen binnen twee dagen te beantwoorden, zodat schade aan de natuur zoveel mogelijk voorkomen kan worden? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. Fort Erfprins wordt al tientallen jaren gebruikt voor de schietoefeningen van de Koninklijke marine. Vanaf de zeewering wordt binnen een daartoe vastgestelde onveilige zone geschoten in de richting van (maar niet gericht op) de zandplaat Noorderhaaks/Razende Bol. Oefeningen zoals op woensdag 5 april vinden plaats gedurende ongeveer één dagdeel per week. </antwoord>
      <antwoord nummer="2">Ja. Het is ons bekend dat de Noordzeekustzone is aangewezen als een speciale beschermingszone. </antwoord>
      <antwoord nummer="3">In de nota van toelichting bij de aanwijzing van Noordzeekustzone als speciale beschermingszone in het kader van de richtlijn 79/409/EEG (Vogelrichtlijn) staat onder meer: «In het gebied vinden diverse militaire activiteiten plaats. Deze activiteiten vallen binnen het bestaande gebruik en kunnen derhalve in beginsel worden voortgezet. Het directe en indirecte militair ruimtebeslag bestaat o.a. uit schietterreinen en bijbehorende onveilige zones en invlieggebieden». Onderhavige schietoefeningen vallen onder «bestaand gebruik» . In de antwoorden op de Kamervragen vragen van het lid Haverkamp (Vergaderjaar 2005–2006, Aanhangsel van de Handelingen nr. 981) over de intrekking van de vergunning voor 4000 extra vliegtuigbewegingen voor Den Helder Airport, is opgemerkt dat de inwerkingtreding van de gewijzigde Natuurbeschermingswet 1998 en het kokkelvisserij-arrest nopen tot een herbezinning op het beleid ten aanzien van bestaand gebruik. Bestaand gebruik in en nabij de gebieden welke onder de Natuurbeschermingswet 1998 beschermd worden, is op dit moment onderwerp van interdepartementaal overleg (tussen de ministeries van LNV, VROM, Defensie, Verkeer &amp; Waterstaat en Economische Zaken). Een brief hierover aan de Tweede Kamer is in voorbereiding en zal naar verwachting dit voorjaar door de Minister van Landbouw, Natuur en Voedselkwaliteit aan de Tweede Kamer worden toegezonden. In het licht van dit lopende interdepartementale traject en de betreffende schietoefeningen moet benadrukt worden dat deze activiteiten reeds tientallen jaren plaatsvinden, ruimschoots vóór de aanwijzing van de Noordzeekustzone als Vogel- en Habitatrichtlijngebied. Dit gebruik heeft derhalve kennelijk de aanwezigheid en instandhouding van de huidige beschermde natuurwaarden niet in de weg gestaan. Een directe ecologische urgentie om, vooruitlopend op de uitkomsten van het interdepartementale overleg en de hieruit voortvloeiende beleidslijn, tot regulering c.q. stopzetting van de schietoefeningen over te gaan, ontbreekt dan ook. Defensie en LNV werken, vooruitlopend op het interdepartementaal overeen te komen beleid ten aanzien van bestaand gebruik, reeds op dit moment nauw samen om te bezien welke bestaande militaire activiteiten (waaronder deze schietoefeningen) in een beheerplan dan wel via een vergunning op basis van de Natuurbeschermingswet gereguleerd zullen worden (met het militair schietterrein De Vliehors als pilot). </antwoord>
      <antwoord nummer="4 en 5">Bedoelde schietoefening zijn zeer beperkt in tijd (enkele uren per week), en betreffen slechts een bijzonder klein gedeelte van het totale aangewezen Natura 2000 gebied «Noordzeekustzone». Mede hierom is er vooralsnog geen aanleiding om deze bestaande activiteiten, vooruitlopend op regulering in een beheerplan of via een vergunningverlening, te beëindigen. </antwoord>
      <antwoord nummer="6">De vragen zullen zo snel mogelijk worden beantwoord. </antwoord>
      <noten afkomstig="antwoord"/>
   </antwoorden>
</kvr>
