<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de staatssecretaris van Onderwijs, Cultuur en Wetenschappen, mw. Adelmund, over een onderzoek over het studiehuis. (Ingezonden 26 juni 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11982
</item>
         <item attribuut="Inhoud">Vragen over de uitkomsten van een onderzoek, uitgevoerd onder begeleiding van de Katholieke Universiteit Nijmegen, bij ruim duizend leerlingen in het voortgezet onderwijs, over het studiehuis (De Gelderlander, 21 juni 2000).</item>
         <item attribuut="Rubriek">Voortgezet onderwijs (Onderwijsmethoden)</item>
         <item attribuut="Trefwoorden">Onderwijsmethoden Onderwijsvernieuwing Voortgezet onderwijs</item>
         <item attribuut="Vindplaats">Kamervragen met antwoord 1999-2000, nr. 1528, Tweede Kamer</item>
         <item attribuut="Vraagnr_bij_indiening">2990013110</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2000-07-07</item>
         <item attribuut="Datum_indiening">2000-06-26</item>
         <item attribuut="Document-id">KVR11982</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3471" allpagenumbers="3471 3472" vetnummer="2990013110" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11982" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1528" onderwerp="" indiendatum="2000-06-26">
         <vrager partij="SP" oorsprong="parlement">Van Bommel</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="2000-07-7">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «Onderzoek: studiehuis schiet doel voorbij»? naar aanleiding van het onderzoek dat onder begeleiding van de KUN is uitgevoerd onder ruim duizend leerlingen? <voetnoot nummer="1"/>
      </vraag>
      <vraag nummer="2">Hoe oordeelt u over de conclusie dat scholieren onzeker zijn over de vraag of zij de zelfverantwoordelijkheid en discipline kunnen dragen en dat het leren volgens het studiehuismodel hun leerproces en leerprestaties ten goede komt? </vraag>
      <vraag nummer="3">Wat is uw oordeel over de conclusie dat een groot aantal leerlingen het gewoon opgeeft wanneer zij iets niet snappen of aankunnen? Hoe groot acht u het gesignaleerde risico tot vluchtgedrag? </vraag>
      <vraag nummer="4">Bent u nog steeds van mening dat de problemen als gevolg van de invoering van de tweede fase als invoeringsproblemen moeten worden beschouwd of is hier sprake van een probleem dat raakt aan de essentie van het studiehuis? Kunt u uw antwoord toelichten? </vraag>
      <vraag nummer="5">Op welke wijze zijn scholen geïnformeerd over het vrijwillige karakter van het studiehuis? Heeft u zicht op het aantal scholen dat er de voorkeur aan geeft het studiehuis niet in te voeren? Bent u eventueel bereid scholen alsnog expliciet te wijzen op het onverplichte karakter ervan? </vraag>
      <noten afkomstig="vraag">
         <noot nummer="1" datum="2000-06-21" bron="De Gelderlander">De Gelderlander, 21 juni 2000</noot>
      </noten>
   </vragen>
   <antwoorden aantal="5">
      <antwoord nummer="1">Ja; het betreft het onderzoeksrapport «Leerlingen over het nieuwe leren» door C. Klaassen en C. Schouten. </antwoord>
      <antwoord nummer="2">Het bewuste rapport gaat over «de beleving van het studiehuis». Op grond van gegevens die een aantal maanden geleden zijn verzameld, wordt geconstateerd dat veel leerlingen positief staan tegenover het concept van het studiehuis, waarbij een belangrijke plaats is ingeruimd voor actief en zelfstandig leren. Daarbij is vooral de school waarop de leerling zit een belangrijke factor. De leerlingen signaleren ten tijde van het onderzoek echter een gebrek aan ruimte om het eigen leerproces te plannen en de les (mede) te organiseren, als gevolg van de overladenheid van de programma’s. Ook ervaren leerlingen in een deel van de gevallen de voorbereiding op het studiehuis als onvoldoende, zowel wat betreft materiële voorwaarden als de leermiddelen, als de scholing van de docenten. In deze gevallen heeft dat een negatieve invloed op de beleving van de leerling van het eigen functioneren in het studiehuis. Zoals bekend zijn in de periode dat het onderzoek is uitgevoerd maatregelen genomen die scholen in staat stellen om overladenheid als gevolg van invoeringsproblemen ongedaan te maken. Ik ga ervan uit dat deze maatregelen tegemoet komen aan de gesignaleerde problemen. De berichten die mij vanuit de scholen bereiken (o.m. uit de monitoring door het PMVO) bevestigen dit. Het onderzoek bevestigt de noodzaak van de genomen maatregelen. </antwoord>
      <antwoord nummer="3">De onderzoekers stellen vast dat de oplossingen die scholieren voorstellen om problemen met het studiehuis de baas te worden, over het algemeen positief van aard zijn. Velen zouden hulp zoeken op school of thuis als er problemen zijn. Ook zoeken de scholieren in belangrijke mate een oplossing in hun eigen werkhouding en leerstrategieën. Een deel van de scholieren (14%) geeft aan niet te weten wat aan eventuele leerproblemen te doen. De meeste scholieren uit deze groep laten het werk liggen en gaan iets anders doen. Terecht merken de onderzoekers hierover op dat scholen aandacht zouden moeten besteden aan het signaleren van dergelijke vluchtstrategieën, zodat tijdig ingrijpen mogelijk is en erger wordt voorkomen. </antwoord>
      <antwoord nummer="4">Zie mijn antwoord op vraag 2. Het onderzoek geeft geen aanleiding tot een andere mening hierover, het heeft betrekking op een groep leerlingen (starters 1998) waarop de verlichtingsmaatregelen slechts gedeeltelijk van toepassing waren. Als compensatie daarvoor is voor deze groep een afwijkende zak/slaagregeling vastgesteld. </antwoord>
      <antwoord nummer="5">In alle mogelijke publicaties is steeds uitgedragen dat «het studiehuis» niet bestaat. Scholen hebben een grote mate van vrijheid bij de inrichting van hun onderwijs. Ook het onderhavige onderzoek bevestigt dat grote verschillen op dit punt voorkomen. </antwoord>
      <noten afkomstig="antwoord"/>
   </antwoorden>
</kvr>
