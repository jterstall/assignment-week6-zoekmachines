<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de nieuwe Extra Beveiligde Inrichting in Vught. (Ingezonden 10 juli 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5443
</item>
         <item attribuut="Inhoud">Vragen over het regime dat daar gehanteerd wordt.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gevangeniswezen</item>
         <item attribuut="Vindplaats">Kamervragen met antwoord 1996-1997, nr. 1668, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-08-04</item>
         <item attribuut="Datum_indiening">1997-07-10</item>
         <item attribuut="Document-id">KVR5443</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3409" allpagenumbers="3409 3410" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1668" onderwerp="" indiendatum="1997-07-10">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-08-4">
         <antwoorder functie="minister" ministerie="Justitie a.i">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het bericht waar, dat de nieuwe Extra Beveiligde Inrichting (EBI) in Vught in gebruik is genomen? <voetnoot nummer="1"/>
      </vraag>
      <vraag nummer="2">Bent u op de hoogte van de inhoud van het rapport van «The European Committee for the prevention of torture and inhuman or degrading treatment or punishment» (CPT), naar aanleiding van haar bezoek aan de Nederlandse gevangenissen van 30 augustus tot 8 september 1992? </vraag>
      <vraag nummer="3">Onderschrijft u het uitgangspunt van het CPT, dat gevangenen binnen een zwaar beveiligde gevangenis een relatief ontspannen regime moeten krijgen? Op welke wijze wordt dit uitgangspunt gevolgd in de nieuwe EBI? </vraag>
      <vraag nummer="4">Kunt u aangeven welke inspanningen worden verricht voor het ontwikkelen van een goede interne sfeer in de EBI? </vraag>
      <vraag nummer="5">Deelt u de opvatting van het CPT, dat een voldoende gevarieerd aanbod van activiteiten de schadelijke effecten van het regime op een gevangene kan tegengaan en dat niet enkel saai werk aan gevangenen mag worden aangeboden? Op welke wijze wordt dit uitgewerkt in de nieuwe EBI? </vraag>
      <vraag nummer="6">Bent u voornemens om alle relevante informatie over het regime in de nieuwe EBI te verstrekken aan het CPT en dit aan haar ter toetsing voor te leggen? Zo neen, waarom niet? </vraag>
      <noten afkomstig="vraag">
         <noot nummer="1">Balans, Personeelsblad van de Dienst Justitiële Inrichtingen, juni 1997</noot>
      </noten>
   </vragen>
   <antwoorden aantal="6">
      <antwoord nummer="1">In het juninummer van Balans stond vermeld dat de EBI eind mei 1997 in gebruik zou kunnen worden genomen als alles volgens plan zou verlopen. Inmiddels is gebleken dat met de voorbereidingsfase voor het feitelijk in gebruik nemen van het gebouw wat meer tijd is gemoeid. De nieuwe EBI zal nu naar verwachting medio augustus 1997 in gebruik genomen worden. </antwoord>
      <antwoord nummer="2">Ja. </antwoord>
      <antwoord nummer="3">Binnen een zwaar beveiligde inrichting dient er continu zorg te zijn voor het psychosociaal klimaat in de inrichting. Het regime dient erop gericht te zijn, binnen de noodzakelijke veiligheidsmaatregelen een zo goed mogelijk psychosociaal klimaat te creëren, teneinde eventuele detentieschade zoveel mogelijk te beperken. Ik deel het uitgangspunt van de CPT dat er een goed en gevarieerd activiteitenaanbod dient te zijn, alsmede dat het noodzalijk is dat er een goed contact is tussen personeel en de gedetineerden. Daar waar het CPT aangeeft dat gedetineerden binnen de inrichting een zo groot mogelijke interne bewegingsvrijheid dienen te genieten, plaats ik enkele kanttekeningen. Uit de ervaring met het gevoerde regime in de TEBI is gebleken dat het vergroten van de interne bewegingsvrijheid niet zonder meer leidt tot het verbeteren van het psychosociale klimaat voor de gedetineerden. Met name indien door het vergroten van de interne vrijheden de contacten met het personeel afnemen, kan dit contraproductief werken. Het CPT is in 1994 uitvoerig over onze zienswijze geïnformeerd en heeft daarin geen aanleiding gezien nadere opmerkingen te maken en/of aanbevelingen te doen. </antwoord>
      <antwoord nummer="4">Teneinde binnen de EBI een zo goed mogelijk psychosociaal klimaat te creëren, wordt een gevarieerd aanbod van activiteiten aangeboden (lucht, arbeid, sport, recreatie, creativiteit, onderwijs). Door de sterk verbeterde gebouwelijke voorzieningen kan, in vergelijking met het regime in de TEBI, in de nieuwbouw EBI zowel kwantitatief als kwalitatief een verbeterd activiteitenprogramma worden aangeboden en is er de mogelijkheid voor bepaalde gedetineerden de interne bewegingsvrijheid te verruimen. Daarvoor is een regime ontwikkeld waarin is voorzien in een evenwicht tussen verdergaande interne vrijheden en handhaving van het normale contact met het personeel. Al het personeel wordt getraind om bij deze contacten – met behoud van een professionele attitude – het antagonisme tussen gedetineerden en personeel (PIW’er) tegen te gaan. Gelet op de huidige EBI-populatie zal een klein aantal gedetineerden een verruiming van de bewegingsvrijheid niet aankunnen vanwege beheersmatige en/of psychische problemen. Gebleken is dat deze gedetineerden het best functioneren in een strakke structuur met daarnaast voldoende individuele begeleiding. Deze gedetineerden zullen in de nieuwbouw in een afzonderlijke afdeling verblijven, zodat het regime van de overige gedetineerden niet beperkt hoeft te worden. In deze afzonderlijke afdeling worden, in vergelijking met de TEBI, niet meer interne vrijheden toegekend. Door het bieden van meer individuele begeleiding en/of zorg zal extra aandacht worden besteed aan het psychosociale klimaat op de afdeling in het algemeen en de psychische toestand in het bijzonder. </antwoord>
      <antwoord nummer="5">Getracht wordt binnen de noodzakelijke veiligheidsmaatregelen een zo gevarieerd mogelijk activiteitenaanbod aan te bieden. Arbeid vormt hier een onderdeel van. Echter, teneinde de veiligheid van personeel te waarborgen, is de acquisitie van arbeid noodzakelijkerwijs beperkt tot arbeid waarbij van ongevaarlijke en gemakkelijk te controleren materialen gebruik wordt gemaakt. Gedetineerden uit de EBI worden niet verplicht aan de arbeid deel te nemen. Derhalve kunnen zij zelf de keuze maken of zij aan de relatief eenvoudige arbeid deelnemen, dan wel de tijd met andere bezigheden (o.a. zelfstudie) invullen. </antwoord>
      <antwoord nummer="6">Dezerzijds is er geen enkel bezwaar indien de CPT inzage krijgt in informatie omtrent de nieuwe EBI. Indien de CPT een bezoek brengt aan de EBI zal zij ook volledig geïnformeerd worden omtrent de gang van zaken in de EBI. </antwoord>
      <noten afkomstig="antwoord"/>
   </antwoorden>
</kvr>
