<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de ministers van Justitie en van Binnenlandse Zaken en Koninkrijksrelaties over het huidige terrorismebestrijdingsbeleid. (Ingezonden 28 juli 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26239
</item>
         <item attribuut="Inhoud">Vragen naar aanleiding van artikel in de Volkskrant van 22 juli 2006, over uitlatingen van terrorismeverdachten en van bronnen binnen het bureau van de Nationaal Coördinator Terrorismebestrijding (NCTb), dat aspecten van het huidige beleid, zoals invallen die gepaard gaan met onnodig machtsvertoon, juist radicalisering in de hand werken in plaats van reduceren.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Veiligheid) Strafrecht en strafprocesrecht (Binnentreden van woningen) Strafrecht en strafprocesrecht (Misdrijven)</item>
         <item attribuut="Trefwoorden">Binnentreden van woningen Criminaliteitsbestrijding Terrorisme</item>
         <item attribuut="Vindplaats">Kamervragen met antwoord 2005-2006, nr. 2026, Tweede Kamer</item>
         <item attribuut="Vraagnr_bij_indiening">2050617140</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2006-08-28</item>
         <item attribuut="Datum_indiening">2006-07-28</item>
         <item attribuut="Document-id">KVR26239</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4303" allpagenumbers="4303 4304" vetnummer="2050617140" code="0506tkkvr2026" lopendefooter="Tweede Kamer, vergaderjaar 2005–2006, Aanhangsel" filenaam="KVR26239" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2026" onderwerp="" indiendatum="2006-07-28">
         <vrager partij="SP" oorsprong="parlement">Van Bommel</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-08-28">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de uitlatingen van terrorismeverdachten waarbij invallen zijn geweest en van bronnen binnen het bureau van de Nationaal Coördinator Terrorismebestrijding (de NCTb) dat aspecten van het huidige terrorismebestrijdingsbeleid radicalisering in de hand werken? <voetnoot nummer="1"/>
      </vraag>
      <vraag nummer="2">Hoe oordeelt u over de in de artikelen gedane uitspraken dat de invallen bij mensen die in verband gebracht worden met terrorisme gepaard gaan met «onnodig machtsvertoon»? </vraag>
      <vraag nummer="3">Hoe oordeelt u over de incidenten die worden genoemd, zoals het moeten roepen «leve de koningin» voordat de voordeursleutel door uw ambtenaren wordt teruggegeven, een inval waarbij een baby wordt bedolven onder glassplinters en een inval waarbij voor de ogen van kleine kinderen de ouders worden weggehaald en «onbeschoft» werden behandeld? </vraag>
      <vraag nummer="4" voetnoot="1">Wat is uw reactie op het feit dat bovengenoemde arrestaties en huiszoekingen, maar ook de anti-terreurmaatregel «persoonsgericht verstoren» kwaad bloed zetten bij moslims, zoals blijkt uit uitspraken die betrokkenen doen? <voetnoot nummer="1"/>
      </vraag>
      <vraag nummer="5">Welke conclusies trekt u uit de uitlatingen van bronnen binnen uw ministerie (de NCTb) die signaleren dat de maatregelen averechts werken en radicalisering aanwakkeren in plaats van reduceren? </vraag>
      <vraag nummer="6">Welke acties gaat u ondernemen of juist nalaten om te voorkomen dat, in de woorden van hoogleraar Brouwer van de Rijksuniversiteit Groningen, «de wrok die ten onrechte verstoorde mensen zullen gaan koesteren» hen «regelrecht in de armen van terroristen» drijft? </vraag>
      <noten afkomstig="vraag">
         <noot nummer="1" datum="2006-07-22" bron="de Volkskrant">de Volkskrant, 22 juli 2006</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Indien verdachten dienen te worden aangehouden wordt, op basis van de op dat moment beschikbare kennis over feiten en omstandigheden, een inschatting gemaakt van de gevaarzetting die met een dergelijke aanhouding gepaard kan gaan. Daarbij wordt gekeken naar mogelijke risico’s voor verdachten, eventuele familie, omstanders en de aanhoudende politiemensen. Op basis van de ingeschatte risico’s wordt een proportionele wijze van aanhouding gekozen die het minste gevaar oplevert voor alle betrokkenen. Zonder in te kunnen gaan op de specifieke omstandigheden van de onderhavige aanhoudingen, moet bij verdachten van terrorisme soms rekening worden gehouden met het gevaar dat deze verdachten bereid zijn hun eigen leven te geven voor hun strijd. Ik wil u in dat verband bijvoorbeeld wijzen op de aanslagen in Madrid en de daarop volgende poging tot aanhouding van enkele verdachten, waarbij deze verdachten zichzelf en enkele politiemensen om het leven hebben gebracht. Tevens wijs ik u op de aanhouding van Nourredine El F. op het station waarbij hij op het moment van aanhouding doende was zijn schietklare machinepistool uit zijn rugzak te halen. </antwoord>
      <antwoord nummer="3">Het kan voorkomen dat verdachten in hun woning worden aangehouden. Indien in de woning ook kinderen aanwezig zijn, kan het voorkomen dat zij daar getuige van zijn. Dat valt uiteraard te betreuren, maar is niet altijd te vermijden. In dergelijke gevallen zorgt de politie overigens wel voor adequate opvang van deze kinderen. Zonder al te zeer in te kunnen gaan op specifieke gevallen, dient opgemerkt te worden dat de incidenten die beschreven worden in de Volkskrant van 22 juli jl., slechts worden beschreven uit het perspectief van de verdachten en hun familie. Navraag bij betrokken politieagenten leert dat deze weergave niet altijd correct is. Zo is de ouderlijke woning van «Soumaya» niet «bruut en vernederend» binnengevallen. Er heeft een doorzoeking plaatsgevonden, onder leiding van een rechter-commissaris, waarbij voorafgaand is aangebeld en uitgelegd wat de bedoeling was. Met betrekking tot uw vraag over een specifiek geval waarbij een kind mogelijk onder glassplinters zou zijn bedolven, kan ik het volgende melden. De betreffende aanhoudingseenheid heeft de woning betreden, na het afvuren van twee zogenaamde lawaaigranaten door het raam van de woonkamer. Bij binnentreden van de woning zaten moeder en kind op de bank. Zij hadden geen zichtbare verwondingen en hebben daar langere tijd gezeten. Of er bij deze actie glassplinters op het kind terecht zijn gekomen is bij de politie onbekend. In ieder geval is er geen sprake geweest van zichtbare verwonding van moeder of kind. Met betrekking tot de teruggave van de huissleutel waarbij de ontvanger «leve de koningin» geroepen zou moeten hebben, kan ik het volgende melden. In de gegeven omstandigheden was het noodzakelijk om een gecodeerde boodschap of wachtwoord af te spreken tussen de ontvanger en degene die de sleutels overhandigde. Tussen de beide partijen was de term «leve de koningin» als wachtwoord overeengekomen. Bij de keus voor gecodeerd taalgebruik is de onwaarschijnlijkheid van de woordkeus rechtevenredig met de betrouwbaarheid. Van dwang is in deze geen sprake geweest. </antwoord>
      <antwoord nummer="4, 5 en 6" voetnoot="1">De Nationaal Coördinator Terrorismebestrijding is verantwoordelijk voor de beleidsontwikkeling op het terrein van terrorismebestrijding. Onderdeel hiervan vormt het in kaart brengen van de voor- en nadelen van de verschillende maatregelen en het onderzoek naar de effectiviteit van het antiterrorismebeleid. Daarbij is ook oog voor nadelige of mogelijk averechtse effecten. Deze worden betrokken bij de afweging om over te gaan tot de in- of uitvoering van bepaalde maatregelen. Hierbij is ook aandacht voor de proportionaliteit van de maatregelen. De aanpak van radicaliseringshaarden, zoals staat beschreven in het beleidskader dat op 22 december 2005 aan uw Kamer is aangeboden <voetnoot nummer="1"/>, is een voorbeeld van deze zorgvuldige benadering. Zo wordt in dit beleidskader expliciet aandacht gevraagd voor de mogelijkheid van ongewenste neveneffecten. Ook bij het persoonsgericht verstoren vindt een zorgvuldige belangenafweging plaats en is aandacht voor mogelijk ongewenste effecten. Het belang van deze zorgvuldige afweging is onder de aandacht gebracht door de NCTb. Bij belangenafwegingen die leiden tot een besluit over verstoren, aanhoudingen of doorzoekingen worden alle beschikbare feiten en omstandigheden meegewogen. Wanneer er een redelijk vermoeden bestaat dat personen handelingen verrichten gerelateerd aan terrorisme is het noodzakelijk dat politie en Openbaar Ministerie ingrijpen. Niet ingrijpen zou maatschappelijk onverantwoord zijn. Een dergelijk ingrijpen kan wellicht bij familie of sympathisanten kwaad bloed zetten. Deze laatste omstandigheid kan, afgezet tegen de ernst en het mogelijk gevaar van de betreffende delicten, naar mijn oordeel niet de reden zijn om niet tot actie over te gaan. Overigens geldt uitdrukkelijk dat er binnen het beleid niet slechts oog is voor de repressieve kant van bestrijding van terrorisme maar dat dit gepaard gaat met een brede benadering van radicalisering. Daarbij wordt tevens expliciet de samenwerking gezocht met moslims in Nederland. </antwoord>
      <noten afkomstig="antwoord">
         <noot nummer="1">Tweede Kamer, vergaderjaar 2005–2006, 29 754, nr. 61</noot>
      </noten>
   </antwoorden>
</kvr>
