<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Weekers en Van den Doel (beiden VVD) aan de staatssecretaris van Binnenlandse Zaken en Koninkrijksrelaties over grensoverschrijdende hulpverlening. (Ingezonden 31 december 1998); Antwoord</item>
         <item attribuut="Bestand">11Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8718
</item>
         <item attribuut="Inhoud">Betreft het niet verzekerd zijn van Duitse hulpverleningsvoertuigen en de bemanning daarvan, en afwijkende regelingen in Duitsland omtrent de te gebruiken geluids- en lichtsignalen.</item>
         <item attribuut="Rubriek">Criminaliteit en openbare orde (Ongevallenpreventie en -hulpverlening)</item>
         <item attribuut="Trefwoorden">Grensregio's Hulpverlening</item>
         <item attribuut="Vindplaats">Kamervragen met antwoord 1998-1999, nr. 789, Tweede Kamer</item>
         <item attribuut="Vraagnr_bij_indiening">2989905210</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="VVD">Weekers</persoon>
            <persoon partij="VVD">Van den Doel</persoon>
         </item>
         <item attribuut="Datum_reaktie">1999-02-15</item>
         <item attribuut="Datum_indiening">1998-12-31</item>
         <item attribuut="Document-id">KVR8718</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1615" allpagenumbers="1615 1616" vetnummer="2989905210" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8718" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="789" onderwerp="" indiendatum="1998-12-31">
         <vrager partij="VVD" oorsprong="parlement">Weekers</vrager>
         <vrager partij="VVD" oorsprong="parlement">Van den Doel</vrager>
         <vraagt-aan>de staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="15 februari 1999), zie ook Aanhangsel Handelingen nr. 656, vergaderjaar 1998–1999">
         <antwoorder functie="staatssecretaris" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het artikel getiteld: Grensregio’s voeren onderling taaie strijd? <voetnoot nummer="1"/>
      </vraag>
      <vraag nummer="2">Is het waar dat Duitse hulpverleningsvoertuigen bij grensoverschrijdende hulpverlening niet verzekerd zijn en dat zelfs de bemanning niet verzekerd is? Geldt dit ook voor Nederlandse hulpverleners en hun materieel? </vraag>
      <vraag nummer="3">Welke gevolgen heeft dit voor de grensoverschrijdende hulpverlening? </vraag>
      <vraag nummer="4">Is het waar dat de regelingen omtrent de te gebruiken geluids- en lichtsignalen in Duitsland afwijken van die in Nederland? Zo ja hoe luiden de regelingen en wie is bevoegd deze te wijzigen? </vraag>
      <vraag nummer="5">Geldt deze problematiek ook in het grensgebied met België? </vraag>
      <vraag nummer="6">Zijn er meer knelpunten bekend die grensoverschrijdende hulpverlening bemoeilijken? </vraag>
      <vraag nummer="7">Aan welke oplossingen wordt gewerkt om de grensoverschrijdende hulpverlening soepel te doen verlopen? </vraag>
      <vraag nummer="8">Bent u bereid met uw ambtgenoten in Duitsland en België in overleg te treden om de regels, in elk geval in grensregio’s, op elkaar af te stemmen? </vraag>
      <noten afkomstig="vraag">
         <noot nummer="1" datum="1998-12-29" bron="Het Financieele Dagblad">Het Financieele Dagblad, 29 december 1998</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2 en 3">Voertuigen en personeel van Duitse decentrale overheden en hulpverleningsorganisaties zijn bij inzet in Nederland verzekerd tegen de gevolgen van wettelijke aansprakelijkheid. Ook is hun personeel verzekerd ingeval van invaliditeit of overlijden ten gevolge van deze inzet. Nederlandse voertuigen van de hulpverleningsdiensten zijn ook bij inzet in de buurlanden verzekerd tegen de gevolgen van wettelijke aansprakelijkheid. Het beroepspersoneel bij gemeentelijke en regionale brandweren, ambulancediensten van de overheid en geneeskundige diensten valt onder de werking van het algemeen ambtenarenreglement van de gemeente waar zij werkzaam zijn of van het ambtenarenreglement dat in verband met een door gemeenten getroffen gemeenschappelijke regeling op hen van toepassing is verklaard. Uit dien hoofde zijn zij ook verzekerd tegen de gevolgen van ongevallen. Voorts zijn in het algemeen door gemeenten en regionale brandweren ten behoeve van brandweervrijwilligers collectieve ongevallenverzekeringen afgesloten waarbij ook hulpverlening en oefenen in het buurland zijn gedekt. Bij optreden in het buurland van beroepskrachten en vrijwilligers van het Nederlandse Rode Kruis zijn op hen een wettelijke aansprakelijkheidsverzekering en een ongevallenverzekering van toepassing. Voorts biedt de Wet rechtspositionele voorzieningen rampbestrijders een aantal voorzieningen met een vangnetkarakter: rampbestrijders en nabestaanden kunnen tot een bepaald maximum aanspraken aan deze wet ontlenen voor zover deze aanspraken de voorzieningen waarop zij op grond van hun eigen rechtspositieregeling (soms ook de cao) of andere wetten een beroep kunnen doen, overtreffen. Op die aanspraken kan onder meer een beroep worden gedaan, indien ziekte, invaliditeit, overlijden of vermissing het gevolg is van het bestrijden van een ramp of zwaar ongeval in België of Duitsland naar aanleiding van een verzoek dat is gedaan in het kader van de met die landen gesloten overeenkomsten inzake bijstandsverlening bij rampen. Ook kan daarop een beroep worden gedaan, indien de ziekte, enz. het gevolg zijn van een door de Minister van Binnenlandse Zaken en Koninkrijksrelaties goedgekeurde oefening in die landen ter voorbereiding op een bijstandsverlening. Gelet op het bovenstaande zie ik geen nadelige gevolgen voor de grensoverschrijdende hulpverlening. </antwoord>
      <antwoord nummer="4">Ik heb bij het Duitse Ministerie van Binnenlandse Zaken informatie opgevraagd. Zodra ik over informatie beschik, zal ik de Kamer nader informeren. In Nederland is de Regeling optische en geluidssignalen van toepassing. Brandweervoertuigen, ziekenauto’s en voertuigen van het Rode Kruis Korps voeren een blauw zwaailicht of blauw knipperlicht. Het blauw zwaailicht of knipperlicht moet aan de bovenzijde van het voertuig zijn bevestigd, zodanig dat rondom licht wordt uitgestraald. Indien door de bouw van het voertuig één licht niet uit alle richtingen voldoende zichtbaar is, moeten er twee lichten zijn bevestigd. Brandweervoertuigen mogen aan de voorzijde op een hoogte van 1,20 m boven het wegdek bovendien één licht voeren, indien door de bouw van het voertuig het aan de voorzijde bevestigde licht niet kan worden waargenomen door op korte afstand vóór het voertuig rijdende bestuurders. Brandweervoertuigen voeren een tweetonige hoorn die de tonen b en e aangeeft in een geluidssterkte van minstens 100 decibel. Ziekenauto’s en voertuigen van het Rode Kruis Korps voeren een drietonige hoorn die de tonen c-e-c-d aangeeft. Hoewel ik thans nog niet over informatie beschik over de in België en Duitsland toegelaten optische en geluidssignalen, ga ik er van uit dat zij in de drie landen enigszins van elkaar verschillen. Voertuigen van buitenlandse hulpverleningsdiensten zijn in ons land niet gerechtigd hun eigen optische en geluidssignalen te gebruiken. Het ligt in de bedoeling dat de bovengenoemde Regeling optische en geluidssignalen door het ministerie van Verkeer en Waterstaat wordt herzien. Daarbij zal worden bekeken of aan het voeren van Belgische en Duitse optische en geluidssignalen door voertuigen van Belgische en Duitse hulpverleningsdiensten een zelfde juridische grondslag kan worden gegeven als aan het voeren van de in de regeling voorgeschreven signalen. </antwoord>
      <antwoord nummer="5">Belgische hulpverleners, zowel beroepskrachten als vrijwilligers, zijn bij optreden in Nederland verzekerd met het oog op ongevallen en wettelijke aansprakelijkheid. Inzake de Belgische optische en geluidssignalen beschik ik nog niet over de gevraagde informatie. Zodra ik daarover beschik, zal ik de Kamer informeren. Vast staat wel dat zij verschillen van die welke in Nederland mogen worden gevoerd. </antwoord>
      <antwoord nummer="6">De met België en Duitsland gesloten overeenkomsten inzake wederzijdse hulpverlening bij het bestrijden van rampen en (zware) ongevallen faciliteren de bijstandsverlening over de grens. Niettemin zijn er nog knelpunten. Die betreffen vooral de spoedeisende ambulancehulpverlening, gezien de verschillen in wet- en regelgeving op dit terrein. De Euregio Rijn-Maas-Noord heeft de Minister van Binnenlandse Zaken en Koninkrijksrelaties daar recentelijk op gewezen. Ook door de Zuidnederlands-Vlaamse contactgroep grensoverschrijdende samenwerking rampenbestrijding is dit gesignaleerd. Meer in het algemeen wordt het maken van grensoverschrijdende afspraken soms bemoeilijkt door het feit dat de structuur en wettelijke bevoegdheden van de ongevals- en rampenbestrijding per land verschillen. Het onderzoeksrapport «Rampen op de grens», dat in opdracht van het ministerie van Binnenlandse Zaken werd opgesteld, is voor de decentrale overheden een goed hulpmiddel bij het vinden van de juiste «counterparts». Het rapport en de in een brochure gegeven samenvatting zijn eind 1997 in de grensstreken ruim verspreid. </antwoord>
      <antwoord nummer="7">Ik ben voornemens in overleg te treden met de Minister van Welzijn, Volksgezondheid en Sport om te bezien welke mogelijkheden er zijn om de knelpunten bij de grensoverschrijdende geneeskundige hulpverlening uit de weg te ruimen. </antwoord>
      <antwoord nummer="8">Ja. Voor onderwerpen die liggen op het terrein van andere ministeries zal ik in overleg treden met de betrokken bewindspersonen en waar nodig aandringen op overleg met hun collega’s in België en Duitsland. </antwoord>
      <noten afkomstig="antwoord"/>
   </antwoorden>
</kvr>
