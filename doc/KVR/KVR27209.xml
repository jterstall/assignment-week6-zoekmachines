<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over rechterlijke bescherming tegen plaatsing op de EU-terroristenlijst. (Ingezonden 15 december 2006); Antwoord</item>
         <item attribuut="Bestand">28Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27209
</item>
         <item attribuut="Inhoud">Vragen naar aanleiding van uitspraak Gerecht van Eerste Aanleg EG, in zaak T-228/02, Organisation des Modjahedines du Peuple d'Iran (OMPI) v. Raad,, 12 december 2006. Eerder had de Raad van de Europese Unie met beslissing 2002/334/EG beperkingen opgelegd tegen de OMPI in verband met de bestrijding van terrorisme. Het Gerecht heeft uitgesproken dat de OMPI niet voldoende voorafgaand aan de plaatsing van de organisatie op de terroristenlijst voorafgaand aan de EU-beslissing terzake: beslissing 2002/334/EG wordt vernietigd ('annulled'), tenminste zover het de OMPI betreft. Indiener wil weten of de minister van Justitie erkent, dat er gezien de diverse onderdelen van genoemde uitspraak, onvoldoende rechtsbescherming is tegen plaatsing op de EU-terroristenlijst [nadere informatie over de uitspraak, zie website http//curia.europa.eu/jurisp]. OMPI is kennelijk een democratische oppositiegroepering tegen het regime in Iran.</item>
         <item attribuut="Rubriek">Criminaliteit en openbare orde (Veiligheid) Internationale betrekkingen (Algemeen)</item>
         <item attribuut="Trefwoorden">EU Terrorisme</item>
         <item attribuut="Vindplaats">Kamervragen met antwoord 2006-2007, nr. 716, Tweede Kamer</item>
         <item attribuut="Vraagnr_bij_indiening">2060704420</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2007-02-01</item>
         <item attribuut="Datum_indiening">2006-12-15</item>
         <item attribuut="Document-id">KVR27209</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1539" allpagenumbers="1539 1540 1541" vetnummer="2060704420" code="0607tkkvr716" lopendefooter="Tweede Kamer, vergaderjaar 2006–2007, Aanhangsel" filenaam="KVR27209" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="716" onderwerp="" indiendatum="2006-12-15">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="1 februari 2007), zie ook Aanhangsel Handelingen nr. 662, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Erkent u, gezien de recente uitspraak van het Gerecht van Eerste Aanleg, dat er onvoldoende rechterlijke bescherming is tegen het plaatsen op de EU-terroristenlijst? <voetnoot nummer="1"/>Kunt u uw antwoord toelichten? </vraag>
      <vraag nummer="2" voetnoot="2 3 4 5 6">Deelt u de mening dat de uitspraak tot veranderingen in het beleid moet leiden, waardoor op nationaal niveau er een procedure komt waarin de persoon of organisatie zich kan verdedigen tegen het nationale besluit om over te gaan tot plaatsing <voetnoot nummer="2"/>, omdat bij iedere verlenging van de plaatsing de mogelijkheid moet bestaan tot een verhoor en het presenteren van nieuw bewijs? <voetnoot nummer="3"/>Kunt u hierbij aangeven of deze mogelijkheid volgens hem op nationaal of EU niveau dient te zijn? Dat de redenen om een persoon of organisatie te plaatsen kenbaar moeten worden gemaakt aan die persoon op het moment dat tot de plaatsing wordt besloten <voetnoot nummer="4"/>, dat, indien van bovenstaande garanties op enige manier afgeweken wordt, er over het onthouden van specifieke stukken van bewijs dan wel vermoedens een onderbouwing wordt gegeven voor het onthouden van deze delen van het bewijs («certains éléments à charge») en dat het onthouden van al het bewijs of alle vermoedens daarbij niet voor de hand ligt <voetnoot nummer="5"/>, en dat een rechterlijke toets mogelijk moet worden op de gevolgde procedure van plaatsing, op de juistheid van de feiten («l’exactitude matérielle des faits») en op kennelijke beoordelingsfouten of misbruik van bevoegdheid? <voetnoot nummer="6"/>
      </vraag>
      <vraag nummer="3">Kunt u aangeven hoe u deze waarborgen zult inbouwen in het systeem van plaatsing? </vraag>
      <vraag nummer="4">Deelt u de mening dat, aangezien de procedure voor plaatsing op de VN-lijst eveneens zonder vermelding van reden en recht op het geven van een standpunt geschiedt, er een nationale procedure moet worden opgesteld om de motivering van het nationale besluit te geven die bestreden kan worden door de betreffende organisatie of persoon? </vraag>
      <vraag nummer="5">Deelt u de mening, gezien de motiveringsvereisten en de rechten van de verdediging en rechterlijke bescherming door de Europese rechter toegekend in deze uitspraak, dat de organisaties die door de Verenigde Naties op de lijst zijn geplaatst nog van rechtswege verboden dienen te worden in Nederland? </vraag>
      <noten afkomstig="vraag">
         <noot nummer="1" datum="2006-12-12" bron="Gerecht van Eerste Aanleg, OMPI v. Raad, T-228/02, uitspraak">Gerecht van Eerste Aanleg, OMPI v. Raad, T-228/02, uitspraak, 12 december 2006</noot>
         <noot nummer="2">Idem, r.o. 119</noot>
         <noot nummer="3">Idem, r.o. 131</noot>
         <noot nummer="4">Idem, r.o. 139 en 151</noot>
         <noot nummer="5">Idem, r.o. 133 en 137</noot>
         <noot nummer="6">Idem, r.o. 159</noot>
      </noten>
   </vragen>
   <antwoorden aantal="5">
      <antwoord nummer="1">Uit de betrokken uitspraak van het Gerecht van Eerste Aanleg leid ik niet af dat er onvoldoende rechtsbescherming is tegen plaatsing op de EU-terrorismelijst. De uitspraak laat juist zien dat er een effectieve rechtsbescherming bestaat. De Organisatie van Volksmujahedeen van Iran heeft immers met succes een beroep tot nietigverklaring ingesteld tegen het besluit waarmee zij op de lijst werd geplaatst. De uitspraak impliceert overigens niet dat de organisatie van de EU-lijst is afgehaald. Na het bestreden besluit heeft de EU immers nog een besluit inzake de Organisatie van Volksmujahedeen van Iran genomen dat door de uitspraak van het Gerecht van Eerste Aanleg niet is geraakt, maar dat alsnog door de Raad moet worden herzien met inachtneming van de door het Gerecht geformuleerde waarborgen (overweging 131). Het Gerecht merkt in dit verband zelf op dat een effectieve rechtsbescherming daadwerkelijk wordt verzekerd door het recht van de betrokkenen om overeenkomstig artikel 230, vierde alinea, van het EG-verdrag tegen een besluit tot bevriezing van hun tegoeden beroep in te stellen bij het Gerecht (overwegingen 152 en 153). Het Gerecht heeft wel bepaald dat betrokkenen van dit recht in casu onvoldoende gebruik hebben kunnen maken, omdat de rechten van verdediging (het recht om hun standpunt kenbaar te maken) geschonden waren en het besluit onvoldoende gemotiveerd was (overweging 165). Aan verbetering van deze procedurele waarborgen wordt in Raadskader al geruime tijd gewerkt. Inmiddels heeft de Raad de door het Gerecht geformuleerde vereisten overgenomen en toegepast bij de meest recente toevoegingen aan de EU-terrorismelijst. Ik verwijs hiervoor naar het antwoord op vraag 3. </antwoord>
      <antwoord nummer="2">Er moet, zoals in de vraag terecht tot uitdrukking komt, onderscheid worden gemaakt tussen de rechtsbescherming op nationaal niveau en op Europees niveau (vgl. ook Kamerstukken II, 28 764, C). Het Gerecht benadrukt dat de nationale procedure een belangrijk deel van de rechtsbescherming aan op de lijst geplaatste particulieren en organisaties moet bieden, namelijk voor zover het gaat om de toetsing van nationale besluiten die hebben geleid tot de uiteindelijke plaatsing op de EU-lijst. In Nederland kunnen de betreffende personen of organisaties, indien zij menen dat een nationale beslissing een onrechtmatige overheidsdaad behelst, deze aanvechten bij de burgerlijke rechter, zonodig in kort geding. Tegen beslissingen op een verzoek om ontheffing van de bevriezing staat bezwaar en beroep open op grond van de Awb. Op EU-niveau komt de rechtsbescherming tot uitdrukking in de waarborgen bij het besluit tot plaatsing op een lijst, met inbegrip van een herziening of verlenging, en in de bevoegdheid van de gemeenschapsrechter om de communautaire besluitvorming te toetsen (artikel 230 EG) en te oordelen over een actie tot schadevergoeding (artikel 288 EG juncto artikel 235 EG). Beide acties kunnen worden gecombineerd met een kortgedingvordering (artikelen 242 en 243 EG). Het Gerecht heeft in dit verband geoordeeld dat de betrokken personen of organisaties na een eerste plaatsing op de EU-terrorismelijst door de Raad zo spoedig mogelijk geïnformeerd dienen te worden over de redenen van de plaatsing, tenzij dwingende overwegingen inzake de openbare orde, veiligheid of het onderhouden van internationale betrekkingen zich hiertegen verzetten (overwegingen 133-135). Het gaat erom dat betrokkenen in de gelegenheid zijn om hun standpunt achteraf kenbaar te maken aan de Raad en beroep in te stellen bij het Gerecht van Eerste Aanleg. Daarvan is nu al sprake. Ik verwijs hiervoor naar het antwoord op vraag 3. Het Gerecht heeft niet geoordeeld dat er bij iedere verlenging of herziening opnieuw een voorafgaand nationaal besluit vereist is. Wel dient de persoon of organisatie op EU-niveau op de hoogte gesteld te worden van eventuele nieuwe bezwarende feiten en opnieuw in de gelegenheid te worden gesteld zijn standpunt kenbaar te maken. Er is evenwel geen vereiste dat er nieuwe feiten moeten worden aangevoerd; wel moet de Raad motiveren waarom plaatsing op de lijst gerechtvaardigd blijft. Door personen en organisaties te informeren over de gronden die aan plaatsing op de lijst ten grondslag liggen en hen in staat te stellen hun visie hierop kenbaar te maken en ontlastende argumenten aan te voeren bij de Raad, zijn hun rechten op hoor en wederhoor gewaarborgd. Door ook de daaropvolgende besluiten te motiveren en betrokkenen in de gelegenheid te stellen hun standpunt kenbaar te maken, blijven zij in staat zich te verweren tegen continuering van de maatregel en de eventuele gronden die de Raad daartoe hebben gebracht. Gelet hierop meen ik dat de uitspraak van het Gerecht thans niet noodzaakt tot een verandering in de Nederlandse procedures. Van tekortkomingen in de nationale procedures in de door het Gerecht bedoelde zin is ook niet gebleken. Van belang hierbij is dat er in de onderhavige zaak nog hoger beroep kan worden aangetekend en dat er momenteel verschillende procedures bij het Hof van Justitie en het Gerecht van Eerste aanleg hangende zijn (zaak C-402/05P, Kadi, zaak T-327/02, Al Aqsa en zaak C-354/04P, Segi) die bij uitstek betrekking hebben op het vraagstuk van de rechtsbescherming. De uitkomsten daarvan zullen uiteraard worden betrokken bij een afrondend oordeel over het vraagstuk van de rechtsbescherming op nationaal en Europees niveau. </antwoord>
      <antwoord nummer="3" voetnoot="1 2">Zoals blijkt uit de meest recente toevoegingen aan de EU-terrorismelijst, gepubliceerd en toegelicht in het Publicatieblad (besluit 2006/1008/EG van de Raad <voetnoot nummer="1"/>en kennisgeving 2006/C 320/02 <voetnoot nummer="2"/>), heeft de Raad de waarborgen, zoals geformuleerd door het Gerecht, overgenomen. De Raad heeft sinds juni 2006 gewerkt aan verbetering van de procedures en de onderhavige uitspraak afgewacht om eventuele punten van kritiek van het Gerecht bij de verbeteringen te kunnen verwerken. De in kennisgeving 2006/C 320/02 uiteengezette procedurele waarborgen houden in dat de betrokken personen, groepen en entiteiten erop worden geattendeerd, zo mogelijk rechtstreeks, dat zij een verzoek tot de bevoegde instanties van de lidstaten kunnen richten om een machtiging te krijgen om bevroren tegoeden te gebruiken voor basisbehoeften of specifieke betalingen (zgn. ontheffingen). Daarnaast kunnen de betrokken personen, groepen of entiteiten de Raad verzoeken zijn motivering voor hun plaatsing op de lijst aan hen mede te delen (voorzover dat niet al is gebeurd) en kunnen zij de Raad onder overlegging van bewijsstukken verzoeken het plaatsingsbesluit te heroverwegen. Tot slot worden de belanghebbenden erop geattendeerd dat het besluit van de Raad op grond van artikel 230 EG kan worden aangevochten bij het Gerecht van Eerste Aanleg. </antwoord>
      <antwoord nummer="4">De VN-procedure kent inmiddels wel een motiveringsvereiste. Op 22 december 2006 heeft de VN Veiligheidsraad nieuwe procedurevoorschriften vastgelegd in Resolutie 1735. Voordragende landen zijn op grond van deze resolutie verplicht een motivering te geven aan het Sanctiecomité. Het Sanctiecomité heeft daartoe een formulier ontwikkeld waarmee voordragende landen op een overzichtelijke manier de benodigde informatie, inclusief de motivering, kunnen aandragen. Daarbij kan worden aangegeven of de motivering openbaar gemaakt mag worden. Het Sanctiecomité verzoekt dit formulier te gebruiken bij voorstellen. In de procedures is tevens de verplichting voor lidstaten opgenomen om de betreffende personen en organisaties te informeren over de procedures van het Comité, met name over de wijze waarop namen kunnen worden toegevoegd aan de lijst of er vanaf gehaald kunnen worden en over de mogelijkheid om ontheffingen aan te vragen. Nederland heeft zich voor deze versterking van de rechtsbescherming actief ingezet. </antwoord>
      <antwoord nummer="5" voetnoot="3">Allereerst merk ik op dat de uitspraak van het Gerecht geen betrekking heeft op de VN-lijst, maar op de EU-lijst. De wet die het automatisch verbod van organisaties op een terrorismelijst van de VN of de EU regelt, zal per 1 februari 2007 in werking treden. <voetnoot nummer="3"/>De uitspraak van het Gerecht brengt hierin geen verandering. De plaatsing van organisaties op de VN-lijst vindt plaats door het Sanctiecomité van de VN Veiligheidsraad. Tijdens de parlementaire behandeling van het wetsvoorstel deelde de regering de visie van de Kamer dat de rechtsbescherming op VN-niveau verdere verbetering behoeft. De regering heeft hier bij de VN ook op aangedrongen. Mede naar aanleiding van de motie Franken cs. (Kamerstukken I, 28 764, E) zal de regering zich blijven inzetten voor het verbeteren van de procedures voor plaatsing op en verwijdering van de lijst (zie ook de brief van de Minister van Buitenlandse Zaken, Kamerstukken I, 28 764, F). Verschillende procedurele waarborgen die het Gerecht in de uitspraak van 12 december 2006 voor de EU noodzakelijk acht, zijn inmiddels ook in VN-verband ingevoerd. Naast de eerder genoemde Resolutie 1735 heeft de VN Veiligheidsraad op 19 december 2006 Resolutie 1730 aangenomen waarmee de procedures voor bezwaar en de mogelijkheden voor personen en organisaties om van de lijst te worden geschrapt, zijn verbeterd. Voortaan kunnen betrokkenen zich richten tot het VN-Secretariaat als zij een verzoek willen doen om van de lijst gehaald te worden. Het Secretariaat legt dit verzoek voor aan het voordragende land, het land van verblijf en het land waarvan men de nationaliteit bezit. Die beoordelen in eerste instantie het verzoek, waarna het wordt voorgelegd aan het Comité. De verzoeker zal aan het einde van het traject door het Secretariaat geïnformeerd worden over het besluit op het verzoek. Overigens verwijs ik naar het antwoord op de kamervragen van de leden C qörüz en Haersma Buma (CDA), 19 december 2006 (kenmerk 2060704570). </antwoord>
      <noten afkomstig="antwoord">
         <noot nummer="1">Besluit 2006/1008/EG van de Raad van 21 december 2006 tot uitvoering van artikel 2, lid 3, van Verordening (EG) nr. 2580/2001 inzake specifieke beperkende maatregelen tegen bepaalde personen en entiteiten met het oog op de strijd tegen het terrorisme (PbEU L 379/123)</noot>
         <noot nummer="2">Kennisgeving aan personen/groepen/entiteiten die bij Besluit 2006/1008/EG van de Raad van 21 december 2006 zijn geplaatst op de lijst van personen, groepen en entiteiten waarop Verordening (EG) nr. 2580/2001 van toepassing is (PbEU L320/3)</noot>
         <noot nummer="3">Wet van 20 november 2006, houdende goedkeuring van het op 24 april 1986 te Straatsburg totstandgekomen Europees Verdrag inzake de erkenning van internationale niet-gouvernementele organisaties, alsmede invoering van enige regels met betrekking tot in een terrorismelijst vermelde organisaties en andere organisaties waarvan het doel of de werkzaamheid in strijd is met de openbare orde (Stb. 2006, 600)</noot>
      </noten>
   </antwoorden>
</kvr>
