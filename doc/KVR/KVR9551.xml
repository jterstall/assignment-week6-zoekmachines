<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over zorg voor demente ouderen. (Ingezonden 3 mei 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9551
</item>
         <item attribuut="Inhoud">Vragen naar aanleiding van berichten in het Rotterdams Dagblad dat in Rotterdam met zekere regelmaat demente ouderen overlijden door gebrek aan juiste zorg en dat door een tijdige en juiste manier van handelen een aantal sterfgevallen voorkomen zou kunnen worden.</item>
         <item attribuut="Rubriek">Welzijn (Geestelijk gehandicapten) Welzijn (Ouderen)</item>
         <item attribuut="Trefwoorden">Geestelijke gezondheidszorg Ouderen</item>
         <item attribuut="Vindplaats">Kamervragen met antwoord 1998-1999, nr. 1542, Tweede Kamer</item>
         <item attribuut="Vraagnr_bij_indiening">2989912450</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-06-11</item>
         <item attribuut="Datum_indiening">1999-05-03</item>
         <item attribuut="Document-id">KVR9551</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3079" allpagenumbers="3079 3080" vetnummer="2989912450" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9551" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1542" onderwerp="" indiendatum="1999-05-3">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="11 juni 1999) 1, 2, 5 en 6 In antwoord op eerdere vragen over wachtlijsten">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de berichten van de ambulante afdeling ouderenzorg van de Bavo te Rotterdam dat in deze stad met zekere regelmaat demente ouderen overlijden door gebrek aan juiste zorg en dat door een tijdige en juiste manier van handelen een aantal sterfgevallen voorkomen zou kunnen worden? <voetnoot nummer="1"/>Vindt u dat acceptabel? </vraag>
      <vraag nummer="2">Erkent u dat vanwege wachtlijsten in de ouderenzorg een groep dementerende ouderen, die zeer urgent zorg nodig heeft, toch niet direct zorg krijgt ofwel onvoldoende zorg? Hebt u inzicht in de omvang van deze groep? </vraag>
      <vraag nummer="3">Is het waar dat het indicatietraject erg lang kan duren? Verschilt dit per regio? Van welke factoren is dit afhankelijk? </vraag>
      <vraag nummer="4">Wat zijn volgens u redelijke termijnen? Zou dat in urgente gevallen niet bespoedigd moeten kunnen worden? </vraag>
      <vraag nummer="5">Kent u de klachten van mensen uit de sociale omgeving die willen ingrijpen, als zou het onduidelijk zijn welke instantie zij hiervoor kunnen aanspreken en dat zij van het kastje naar de muur worden gestuurd? </vraag>
      <vraag nummer="6">Bent u van mening dat we als samenleving deze mensen die niet meer voor zichzelf kunnen opkomen, niet in de steek kunnen laten? Zo ja, bent u bereid naar oplossingen te zoeken om deze mensonwaardige en ongewenste situatie te voorkomen? </vraag>
      <vraag nummer="7">Wat is uw mening over het instellen van een gemeentelijk meldpunt, actieve opsporing en het instellen van een landelijk noodfonds? </vraag>
      <noten afkomstig="vraag">
         <noot nummer="1" datum="1999-04-10" bron="Rotterdams Dagblad">Rotterdams Dagblad, 10 april 1999</noot>
         <noot nummer="2" titel="Verzorging en toezicht ouderen en dementen">Brief uit Rotterdam aan de staatssecretaris van Volksgezondheid, Welzijn en Sport op 14 april 1999 over «Verzorging en toezicht ouderen en dementen»</noot>
      </noten>
   </vragen>
   <antwoorden aantal="3">
      <antwoord nummer="1, 2, 5 en 6" voetnoot="1 2">In antwoord op eerdere vragen over wachtlijsten <voetnoot nummer="1"/>en bij de beantwoording van de vragen over de Meerjarenafspraken <voetnoot nummer="2"/>heb ik reeds aangegeven bekend te zijn met het bestaan van wachtlijsten in de ouderenzorg, en het bestrijden hiervan heeft een hoge prioriteit. In het kader van de meerjarenafspraken met de sector wordt er voortvarend gewerkt aan het opstellen van een plan van aanpak op het gebied van de wachtlijsten. Het is het voornemen om rond 1 juli dit plan van aanpak aan te bieden aan de Tweede Kamer. Gezien de doelgroep waarover het hier gaat, is het niet uit te sluiten dat er ouderen overlijden terwijl zij een indicatie hebben tot het verkrijgen van zorg. Het gaat mij evenwel veel te ver om hierbij te spreken van overlijden «met zekere regelmaat door gebrek aan juiste zorg». In het kader van de Meerjarenafspraken heb ik, na overleg met alle betrokkenen, extra gelden ter beschikking gesteld ter vergroting van de zorgcapaciteit. Ik heb daarbij nadrukkelijk afgesproken dat deze gelden zodanig worden uitgezet dat op zo kort mogelijke termijn ook daadwerkelijke zorg kan worden geboden aan urgent geïndiceerden. Thans worden concrete voorstellen over de aanwending van deze extra gelden ingewacht. </antwoord>
      <antwoord nummer="3 en 4">De duur van het indicatietraject is onder meer afhankelijk van de aard van de hulpvraag en de mate waarin gegevens reeds voorhanden zijn c.q. nog moeten worden vergaard. In de praktijk blijkt voor (eenvoudige) hulpvragen als wondverzorging en toedienen medicatie een directe telefonische afhandeling veelal mogelijk. Bij een aantal aanvragen is een huisbezoek noodzakelijk hetgeen uiteraard meer tijd vergt. In sommige gevallen is een specialistisch consult bij een verpleeghuisarts, ergotherapeut etc. nodig. Indien sprake is van langdurige intensieve zorg thuis of opname in een instelling dient een multidisciplinair team te worden ingeschakeld. Al deze factoren beïnvloeden de duur van het indicatietraject. Het merendeel van de hulpvragen kan overigens als eenvoudig worden betiteld, een minderheid betreft complexe gevallen; in dit verband wordt in veel processen wel de verdeling 80/20 gehanteerd. In beginsel kunnen er – zeker in de start- en opbouwperiode – verschillen in afhandeltermijnen per regio/RIO optreden. De snelheid van afhandeling wordt naast aanloopproblemen tevens bepaald door de bereikte efficiency, bedrijfsvoering, implementatie van (nieuwe) werkwijzen etc. Uit een recente quick scan in het kader van het ondersteuningsprogramma STIP blijkt dat het merendeel van de RIO’s een positief beeld laat zien waarbij sprake is van een opgaande lijn. In een aantal regio’s loopt het niet goed of onvoldoende. In het Zorgindicatiebesluit zijn termijnen voor afhandeling geregeld. Het besluit bevat daarnaast bepalingen over urgente gevallen. In situaties waarin zorgverlening niet uitstelbaar is, dient binnen twee weken een indicatiebesluit te worden afgegeven. Tevens is geregeld dat de zorg reeds verleend kan worden zonder dat een indicatiebesluit is genomen. Het indicatiebesluit wordt in dat geval achteraf afgegeven. </antwoord>
      <antwoord nummer="7">De genoemde activiteiten lijken mij gezien de aanduiding zeer divers van aard. Het is mij ook niet helder wat de inhoud en betekenis is van de verschillende voorbeelden. Het is mij dan ook niet mogelijk op basis van deze opsomming een oordeel te geven. Ten aanzien van «actieve opsporing» kan ik nog opmerken dat de IGZ in het kader van de BOPZ een signalerende taak heeft. </antwoord>
      <noten afkomstig="antwoord">
         <noot nummer="1" documenttype="Kamervragen">Aanhangsel Handelingen, nrs. 251 en 971, Vergaderjaar 1998–1999.</noot>
         <noot nummer="2" documenttype="Kamerstuk" kamerstuk-id="26 204" documentnummer="36">Kamerstuk 26 204, nr. 36; antwoord op vraagnummer 159</noot>
      </noten>
   </antwoorden>
</kvr>
