<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister van Volkshuisvesting, Ruimtelijke Ordening en Milieubeheer over de tekorten in de huursector. (Ingezonden 16 augustus 2002); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16266
</item>
         <item attribuut="Inhoud">Vragen naar aanleiding van het rapport 'Krapte op de huurwoningenmarkt' van Aedes (vragen in aanvulling op vragen van het lid De Ruiter, ingezonden 16 augustus 2002).</item>
         <item attribuut="Rubriek">Volkshuisvesting (Huurwoningen) Volkshuisvesting (Woningmarkt)</item>
         <item attribuut="Trefwoorden">Huurwoningen Woningmarkt</item>
         <item attribuut="Vindplaats">Kamervragen met antwoord 2001-2002, nr. 1667, Tweede Kamer</item>
         <item attribuut="Vraagnr_bij_indiening">2010213830</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2002-09-13</item>
         <item attribuut="Datum_indiening">2002-08-16</item>
         <item attribuut="Document-id">KVR16266</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3541" allpagenumbers="3541 3542 3543" vetnummer="2010213830" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16266" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1667" onderwerp="" indiendatum="2002-08-16">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-09-13">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Verontrusten de cijfers zoals die door Aedes naar buiten zijn gebracht <voetnoot nummer="1"/>u? Vindt u een wachttijd van gemiddeld twee en een half jaar, met pieken die oplopen tot acht jaar, acceptabel? </vraag>
      <vraag nummer="2">Wat zijn naar uw mening de oorzaken van deze stagnatie op de markt voor huurwoningen? </vraag>
      <vraag nummer="3">Welke streefcijfers hanteert u op dit moment met betrekking tot (1) sloop en (2) verkoop van huurwoningen? </vraag>
      <vraag nummer="4">Wat is uw mening over de, volgens Aedes, stijgende vraag naar huurwoningen? Waarom is deze stijging van de vraag niet door uw ambtsvoorganger erkend? </vraag>
      <vraag nummer="5">Bent u bereid om het nu gehanteerde Woningbehoefte-onderzoek (WBO), met daarin de woonwensen zoals die golden in 1999, opnieuw uit te laten voeren? Zo nee, waarom niet? </vraag>
      <vraag nummer="6">In hoeverre is naar uw mening de huidige economische situatie van invloed op de vraagzijde op de woningmarkt? </vraag>
      <vraag nummer="7">Kunt u cijfermatig aangeven hoe de kansen van starters zijn op de woningmarkt? Kunt u deze slaagkans en wachttijden uitsplitsen per regio en onderverdelen naar prijsklassen en zelfstandig/onzelfstandig? </vraag>
      <vraag nummer="8">Kunt u aangeven in hoeverre de huidige nieuwbouw voldoet aan specifieke eisen van woningzoekenden, zoals de bouw van woonzorgcomplexen? Is hier een beleidsintensivering nodig? Zo nee, waarom niet? </vraag>
      <vraag nummer="9">Hoe is op dit moment de afzetmarkt voor koopwoningen op onder meer de Vinex-locaties? Worden alle woningen die nu «in de pijplijn» zitten, daadwerkelijk gekocht? </vraag>
      <vraag nummer="10">Kunt u aangeven hoe op dit moment de nieuwbouwproductie verloopt? Klopt het dat de verhouding tussen koop en huur hier ongeveer 80/20 is? Ziet u aanleiding om te streven naar een aanpassing van deze verhouding ten gunste van woningen in de betaalbare en middeldure huursector? Zo nee, waarom niet? </vraag>
      <noten afkomstig="vraag">
         <noot nummer="1" datum="2002-08-13" bron="Onder meer NOS-Journaal, 12 augustus jl. en Volkskrant">Onder meer NOS-Journaal, 12 augustus jl. en Volkskrant, 13 augustus 2002</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid De Ruiter, ingezonden 16 augustus 2002. </toelichting>
   <antwoorden aantal="10">
      <antwoord nummer="1">De cijfers van Aedes ten aanzien van de woningproductie, doorstroming en wachttijden bij huurwoningen herken ik. In de Nota Mensen Wensen Wonen is het rijksbeleid voor wonen verwoord. Dit beleid is erop gericht om meer tegemoet te komen aan de dominante vraag naar meer kwaliteit en vergroting van het eigen woningbezit. Een feit is echter wel, dat de doorstroming te kort schiet. Stagnatie in de nieuwbouwproductie is hiervan de voornaamste oorzaak. Het verhogen van de woningbouwproductie is naar mijn mening dan ook het belangrijkste middel om de woningmarkt weer in beweging te krijgen. De door Aedes genoemde wachttijden vind ook ik lang. Uit de gegevens van Aedes blijkt overigens ook dat de wachttijden in 1999 hetzelfde waren als nu. Vanaf 1999 is de woningbouwproductie, en daarmee dus het aanbod van woningen, afgenomen zonder dat de wachttijd toenam. Het aantal weigeringen van een woning duidt op een kwalitatief tekort waaraan in de bestaande voorraad onvoldoende tegemoet kan worden gekomen. Dit beeld wordt door de Aedes-cijfers bevestigd: de piek van 8 jaar is gemeten in de G4, waar tegelijkertijd ruim 10% van de gemuteerde woningen meer dan 3 maanden heeft leeggestaan (d.i. 1% van de huurvoorraad). </antwoord>
      <antwoord nummer="2">Deze stagnatie wordt hoofdzakelijk veroorzaakt door de lagere woningbouwproductie vanaf 1999. Daarnaast zijn ook de prijsontwikkelingen op de koopwoningmarkt oorzaak van de stagnatie. Onvoldoende toevoegingen aan de woningvoorraad betekent onvoldoende gewenste woningen (huur en koop) waardoor mensen langer in hun woning blijven en de doorstroming stagneert. Daardoor komen er ook «onderin» de markt minder goedkope woningen beschikbaar. De prijzen van koopwoningen zijn de laatste drie jaar met 30 a 40% gestegen en daardoor is het kopen van een woning inmiddels ca. 30% duurder geworden dan het huren van een vergelijkbare (corporatie)woning. </antwoord>
      <antwoord nummer="3">In 2003 zullen voor alle stedelijke gebieden definitieve verstedelijkingsafspraken tot 2010 worden gemaakt, waaronder afspraken over sloop/vervangende nieuwbouw en verkoop van huurwoningen. Als voorloper op deze definitieve afspraken heeft de voormalige staatssecretaris van VROM in het voorjaar van 2002 met de betrokken andere overheden intentie-afspraken gemaakt. Daarin is voor het totaal van deze stedelijke gebieden uitgegaan van ca. 200.000 woningen voor sloop/vervangende nieuwbouw tot 2010. Ook buiten deze stedelijke gebieden zal sprake zijn van sloop/vervangende nieuwbouw. Naar verwachting gaat het hier om ca. 50.000 woningen tot 2010. Landelijk zal derhalve sprake kunnen zijn van ca. 250.000 woningen voor sloop/vervangende nieuwbouw tot 2010. De aantallen woningen voor sloop/vervangende nieuwbouw zijn een afgeleide van de te bereiken doelen, namelijk herstructurering en transformatie van wijken. Met betrekking tot de bevordering van de verkoop van huurwoningen is in de Nota Mensen Wensen Wonen – landelijk – uitgegaan van ca. 700.000 woningen in de periode 2000–2010. Daarbij is verondersteld dat, binnen dit landelijke totaal, het aantal te verkopen huurwoningen in de stedelijke gebieden 450.000 bedraagt. In de in maart 2002 overeengekomen intentieafspraken over de verstedelijking tot 2010 is een niveau afgesproken van circa 300.000 te verkopen huurwoningen binnen de stedelijke gebieden tot 2010. </antwoord>
      <antwoord nummer="4">In de analyses die ten grondslag hebben gelegen aan de Nota Mensen Wensen Wonen is gewerkt met scenario’s op het terrein van demografische en welvaartsontwikkelingen. De actuele woningmarktsituatie en vooruitzichten bevinden zich binnen de in de Nota beschouwde bandbreedte. Binnen deze bandbreedte geldt een toenemende vraag naar kwalitatief betere woningen. De meer specifieke vraag naar (duurdere) huurwoningen laat in recente onderzoeken (WBO 2000) geen ander beeld zien dan in het WBO 1998. Met andere woorden: ik heb nog geen aanleiding om een andere vraag naar huurwoningen te hanteren dan waar in de Nota Mensen Wensen Wonen van is uitgegaan. Een veranderende, recente, trend kan eerst in het WBO 2002 zichtbaar worden. Overigens zijn de gemeenten, marktpartijen en corporaties primair verantwoordelijk voor het verkennen van de vraag van hun wooncliënten en het afstemmen van hun programma, b.v. meer huur of meer koop, daarop. </antwoord>
      <antwoord nummer="5">Met verwijzing naar het antwoord bij vraag 4 deel ik u mede dat momenteel het veldwerk van het WBO2002, in omvang vergelijkbaar met WBO1998, wordt uitgevoerd. Het antwoord is dus: ja. </antwoord>
      <antwoord nummer="6">Een markt voorspellen die deels beïnvloed wordt door veranderende conjuncturele omstandigheden is per definitie met onzekerheden omgeven. De prijzen van koopwoningen zijn op dit moment redelijk stabiel, zij het dat die prijzen door de onstuimige ontwikkelingen van de laatste jaren op een hoog niveau liggen. Een hogere bouwproductie en het vrijkomen van de woningen die op dit moment in de «pijplijn» zitten (de periode tussen afgeven van de bouwvergunning en gereedmelding) moeten het aanbod verder vergroten, hetgeen tot een gunstige ontwikkeling van het prijsniveau kan leiden. Anderzijds is het economisch perspectief en daarmee de inkomensontwikkeling onzeker voor de toekomst, wat kopen niet bevordert. Een aanzienlijke prijsdaling van de koopwoningen is, door de blijvende relatieve schaarste t.o.v. de vraag, de komende periode niet te verwachten. </antwoord>
      <antwoord nummer="7">De slaagkans van starters, ongeacht inkomen, in een zelfstandige woning was in 2000 0,54 (bron WBO2000). Dit betekent dat 54% van de zoekenden binnen een jaar een woning vindt. De slaagkansen in de verschillende landsdelen verschillen niet van elkaar. Wat betreft de gemeentegrootte zijn de kansen in de kleine gemeenten relatief laag, maar zijn de kansen in de grote steden nauwelijks kleiner dan in de middelgrote steden. De slaagkans voor starters in de middeldure huur (een huur tussen 425,en 455) blijkt aanmerkelijk lager (0,36) te zijn dan voor de overige marktsegmenten. Alleen deze laatste constatering wijkt af van uitkomsten uit het WBO1998. Semistarters (personen die naar een niet-zelfstandige woonruimte verhuizen) hebben de grootste slaagkans in de grote steden en komen moeilijk aan woonruimte in de kleine gemeenten. Het is onbekend in welke aantallen starters die op zoek waren naar een zelfstandige woning uiteindelijk hebben gekozen voor een niet-zelfstandige woning. Evenmin weten we hoeveel starters in een niet-zelfstandige woning ervoor kiezen om voorlopig niet te verhuizen omdat ze niets kunnen vinden dat overeenstemt met hun wensen. WBO2002 zal op de laatste vraag antwoord kunnen geven. </antwoord>
      <antwoord nummer="8">Het is van groot belang dat de nieuwbouw rekening houdt met de specifieke eisen die de demografische ontwikkeling aan de woningvoorraad stelt. Gezien de in de komende decennia sterk toenemende vergrijzing is daarbij van belang dat er voldoende volledig toegankelijke woningen en voldoende specifieke ouderen- of zorgwoningen worden gebouwd. Het betreft hier immers zelfstandig wonen, waardoor invulling wordt gegeven aan het beleid verwoord in het Strategisch Akkoord om wonen en zorg gescheiden aan te bieden. De nieuwbouw bestaat op dit moment voor ongeveer 34% uit volledig toegankelijke woningen, waarvan 40% (dus ruim 13% van het totaal) uit ouderenwoningen. In aantallen gaat het om jaarlijks ongeveer 25.000 volledig toegankelijke woningen waarvan 10.000 ouderenwoningen. Uit berekeningen blijkt dat er op termijn, per regio verschillend, tekorten kunnen gaan ontstaan zowel aan volledig toegankelijke woningen als aan specifieke ouderenwoningen. Deze tekorten kunnen op drie manieren aangepakt worden: een betere toewijzing, aanpassing van delen van de bestaande voorraad en nieuwbouw. Op al deze punten is een extra inspanning nodig. Er kunnen in 2003, in de definitieve verstedelijkingsafspraken, concrete afspraken terzake worden gemaakt. In de in maart 2002 overeengekomen intentiedocumenten over de verstedelijking tot 2010 is hiervoor reeds een basis gelegd. Uit het onderzoek Bewoners Nieuwe Woningen 2001, dat u binnenkort zal worden aangeboden, blijkt dat steeds meer ouderen in nieuwbouwwoningen gaan wonen. Het blijkt dat deze groep lang niet altijd een specifieke ouderenwoning of woonzorgcombinatie betrekt. Met name de groep in de leeftijd van 55 tot 65 jaar betrekt vooral zelfstandige woningen. En ze doet dit niet vanwege schaarste of wachtlijsten, maar vanuit een positieve keuze. Van de woningen die wél specifiek voor hen bestemd zijn, wordt anno 2000 38% gerealiseerd in de nabijheid van een dienstencentrum. De uitkomsten van het onderzoek Bewoners Nieuwe Woningen 2001 zullen worden betrokken bij de in 2003 te maken definitieve verstedelijkingsafspraken tot 2010. </antwoord>
      <antwoord nummer="9">Voor zowel de nieuwbouw als de bestaande voorraad blijkt vanaf eind 1999 de verkooptijd toe te nemen. Er is overigens geen sprake van opgeleverde woningen die vervolgens niet worden bewoond. In die zin is de woningbouw niet te vergelijken met de kantorenbouw. In de praktijk blijken projectontwikkelaars pas te starten met de woningbouw als tenminste 70% van het aantal woningen in een project is verkocht. Dit percentage zal kunnen stijgen als de onzekerheid over de afzet toeneemt. Historisch blijkt ongeveer 3% van de nieuwbouwwoningen waarvoor een bouwvergunning is verleend niet opgeleverd te worden. Met name de verkooptijd van woningen met stichtingskosten van meer dan 190.000 is in het afgelopen jaar toegenomen; de gemiddelde verkooptijd ligt inmiddels boven de 100 dagen. Algemeen wordt aangenomen dat dit het gevolg is van een, voor dit marktsegment relatief verslechterde prijs / kwaliteitsverhouding waardoor de concurrentie met woningen uit de bestaande bouw toeneemt. </antwoord>
      <antwoord nummer="10">In 2001 zijn er ca. 73.000 nieuwbouwwoningen gereedgekomen, tegenover ca. 70.500 in het jaar 2000. Daarnaast zijn er in 2001 ruim 62.000 bouwvergunningen afgegeven en bevonden zich in december 2001 ruim 122.000 woningen in de fase tussen afgegeven bouwvergunning en gereedmelding (de pijplijn). De afgelopen jaren is de verhouding binnen de nieuwbouwproductie inderdaad ca. 80% koop en 20% huur. Vooral door de toegenomen stagnatie in de doorstroming als gevolg van een onvoldoende aanbod van de gewenste nieuwbouwwoningen is er zeker geen aanleiding de huidige verhouding tussen koop en huur van 80/20 aan te passen. De analyses uit de Nota Mensen Wensen Wonen hebben uitgewezen dat ook bij een langdurig minder gunstige economische ontwikkeling de vraag naar sociale huurwoningen afneemt. Binnen het segment huurwoningen zouden corporaties overigens zelf de gevraagde differentiatie aan woningen moeten aanbieden om de eigen wooncliënten een wooncarrière te kunnen aanbieden. </antwoord>
      <noten afkomstig="antwoord"/>
   </antwoorden>
</kvr>
