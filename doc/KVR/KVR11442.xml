<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Cloe (PvdA) aan de minister van Binnenlandse Zaken en Koninkrijksrelaties over burgemeestersvacatures. (Ingezonden 10 maart 2000); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11442
</item>
         <item attribuut="Inhoud">Vragen over de procedure bij burgemeestersvacatures, met name of de commissarissen van de Koningin de vertrouwenscommissies al of niet informeren over het totale sollicitantenbestand.</item>
         <item attribuut="Rubriek">Inkomen en rechtspositie (Werving en selectie) Staats- en bestuursrecht (Gemeenten)</item>
         <item attribuut="Trefwoorden">Burgemeesters; vacatures</item>
         <item attribuut="Vindplaats">Kamervragen met antwoord 1999-2000, nr. 1051, Tweede Kamer</item>
         <item attribuut="Vraagnr_bij_indiening">2990008070</item>
         <item attribuut="Afkomstig_van">Binnenlandse Zaken en Koninkrijksrelaties</item>
         <item attribuut="Indiener">
            <persoon partij="PvdA">De Cloe</persoon>
         </item>
         <item attribuut="Datum_reaktie">2000-04-06</item>
         <item attribuut="Datum_indiening">2000-03-10</item>
         <item attribuut="Document-id">KVR11442</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2377" allpagenumbers="2377" vetnummer="2990008070" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11442" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1051" onderwerp="" indiendatum="2000-03-10">
         <vrager partij="PvdA" oorsprong="parlement">De Cloe</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2000-04-6">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Kunt u aangeven welke commissarissen van de Koningin bij een burgemeestersvacature aan de vertrouwenscommissie wel en welke niet inzicht verschaffen in het totale sollicitantenbestand voor de desbetreffende vacature? </vraag>
      <vraag nummer="2">Kan worden aangegeven op welke wijze de commissarissen die inzicht verschaffen in het totale sollicitantenbestand, de vertrouwenscommissies over dat totale sollicitantenbestand informeren? Vindt u het gewenst om te komen tot een bepaalde mate van eenheid in de wijze waarop de vertrouwenscommissies door deze commissarissen worden geïnformeerd over het totale sollicitantenbestand? </vraag>
      <vraag nummer="3">Deelt u de opvatting dat het gewenst is dat alle vertrouwenscommissies in een gelijke positie komen te verkeren wat betreft het inzicht in het totale sollicitantenbestand? Zo ja, bent u bereid deze ontluikende praktijk effectief onder de aandacht te brengen van alle commissarissen van de Koningin en is daarvoor wijziging van de ambtsinstructie noodzakelijk? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">De commissarissen van de Koningin plegen in hun contacten met vertrouwenscommissies zoveel mogelijk uniform te werk te gaan overeenkomstig een «procedurebeschrijving benoeming burgemeester», die met mijn toenmalige ambtsvoorganger is afgestemd in een regulier overleg tussen minister en commissarissen in november 1996. Naar mijn informatie hanteren alle commissarissen deze procedure, die er in voorziet dat de commissaris desgewenst een toelichting geeft op zijn selectie van kandidaten die hij op verzoek van de gemeenteraad ten behoeve van de vertrouwenscommissie heeft gemaakt. Desgevraagd verstrekt de commissaris de vertrouwenscommissie inzage in de volledige lijst met sollicitanten. Van deze mogelijkheid wordt doorgaans gebruik gemaakt. </antwoord>
      <antwoord nummer="2">De commissaris verstrekt in een bespreking met de vertrouwenscommissie een lijst van alle sollicitanten met persoonsgegevens en informatie over relevante werkervaring. Aan het eind van de bespreking wordt de lijst weer ingenomen. Een enkele keer is door een commissaris met een mondelinge weergave volstaan. Ik ben van mening dat door het hanteren van genoemde procedure voldoende eenheid wordt gewaarborgd in de wijze waarop in het algemeen vertrouwenscommissies door commissarissen worden geïnformeerd. </antwoord>
      <antwoord nummer="3">De benoemingspraktijk is regelmatig onderwerp van gesprek in het regulier overleg van de minister met de commissarissen. Ik zal in mijn eerste overleg met de commissarissen aandacht besteden aan de gewenste uniformiteit in het verkeer tussen commissarissen, vertrouwenscommissies en sollicitanten. Een wijziging van de ambtsinstructie van de commissarissen lijkt mij daartoe niet noodzakelijk. </antwoord>
      <noten afkomstig="antwoord"/>
   </antwoorden>
</kvr>
