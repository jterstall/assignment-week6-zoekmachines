<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Teeven (VVD) aan de minister van Justitie over de opsporing van voortvluchtige criminelen. (Ingezonden 23 mei 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28807
</item>
         <item attribuut="Inhoud">Vragen naar aanleiding van een bericht in De Telegraaf over de aanhouding door een winkelier van een sinds 2001 ontsnapte crimineel. Indiener vraagt of er de laatste jaren actief naar deze man is gezocht en of hij bij Interpol stond geregistreerd met een zogenoemde 'red notice'. Ook verzoekt hij o.a. de minister de capaciteit voor de opsporing van ontsnapte tbs'ers te vergroten en uit te breiden naar alle ontsnapte gedetineerden.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gedetineerden</item>
         <item attribuut="Vindplaats">Kamervragen met antwoord 2006-2007, nr. 2168, Tweede Kamer</item>
         <item attribuut="Vraagnr_bij_indiening">2060715620</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Teeven</persoon>
         </item>
         <item attribuut="Datum_reaktie">2007-07-13</item>
         <item attribuut="Datum_indiening">2007-05-23</item>
         <item attribuut="Document-id">KVR28807</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4593" allpagenumbers="4593 4594" vetnummer="2060715620" code="0607tkkvr2168" lopendefooter="Tweede Kamer, vergaderjaar 2006–2007, Aanhangsel" filenaam="KVR28807" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2168" onderwerp="" indiendatum="2007-05-23">
         <vrager partij="VVD" oorsprong="parlement">Teeven</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="13 juli 2007), zie ook Aanhangsel Handelingen nr. 1875, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht inzake de aanhouding van een voortvluchtige gevaarlijke crimineel door een winkelbediende? <voetnoot nummer="1"/>
      </vraag>
      <vraag nummer="2">Werd de afgelopen jaren actief gezocht door politie en justitie naar deze in 2001 ontsnapte crimineel? Zo neen, waarom niet? </vraag>
      <vraag nummer="3">Was de betrokken persoon gemeld onder de vermelding «red notice» bij de internationale politieorganisatie Interpol? Zo ja, is er de afgelopen jaren nooit informatie binnen gekomen bij politie of justitie omtrent de verblijfplaats van deze voortvluchtige persoon? Zo neen, waarom niet? </vraag>
      <vraag nummer="4">Acht u het wenselijk dat de capaciteit van het team opsporing ontsnapte ter beschikking gestelden (tbs-ers) van het Korps Landelijke Politiediensten (KLPD) wordt vergroot en dat de doelstelling wordt uitgebreid tot ontsnapte veroordeelde gevangenen? Deelt u de mening dat politie en justitie actiever zouden moeten zijn met betrekking tot de opsporing van voortvluchtige personen? </vraag>
      <vraag nummer="5">Worden eerder ontvluchte personen per definitie in een stringenter detentieregime geplaatst? Zo neen, waarom is die handelswijze niet standaard bij het bureau selectie en plaatsing? </vraag>
      <noten afkomstig="vraag">
         <noot nummer="1" datum="2007-05-16" bron="De Telegraaf">De Telegraaf, 16 mei 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Er is sinds zijn ontsnapping op 12 december 2001 op verschillende momenten en door verschillende regionale politiekorpsen actief onderzoek verricht naar de verblijfplaats van deze voorvluchtige persoon. Vanaf 2006 is daarbij ook het centraal opsporingsteam – tegenwoordig Groep Opsporing Onttrekkingen (GOO) geheten – van het Korps Landelijke Politie Diensten (KLPD) betrokken, dat speciaal is opgericht om, onder het gezag van het Landelijk Parket van het Openbaar Ministerie, de operationele opsporing van voortvluchtigen uit te voeren. </antwoord>
      <antwoord nummer="3">De voortvluchtige persoon is op 12 december 2001 gesignaleerd in het Schengen Informatie Systeem. Op 31 december 2001 is de signalering uitgebreid naar een reguliere wereldwijde signalering via Interpol en is een aandachtsvestiging opgenomen in een systeem bij de Nederlandse politie dat door middel van het intranet (voor daartoe geautoriseerden) is te raadplegen. De afgelopen jaren zijn er diverse meldingen bij de politie binnengekomen over (vermeende) waarnemingen van de voorvluchtige persoon. De meeste meldingen waren afkomstig uit Rotterdam en omgeving. Ook waren er meldingen in Enschede. Naar aanleiding van deze meldingen heeft steeds onderzoek plaatsgevonden. Dit heeft echter niet geleid tot een aanhouding. </antwoord>
      <antwoord nummer="4">De GOO bij het KLPD is ook reeds belast met de opsporing van ongeoorloofd afwezige personen (zowel meer- als minderjarigen) die, naar aanleiding van een bevel tot voorlopige hechtenis of een veroordelend vonnis/arrest, van hun vrijheid zijn beroofd door plaatsing in een penitentiaire inrichting, dan wel een justitiële jeugdinrichting, en die zich aan de tenuitvoerlegging van dat bevel of vonnis/arrest hebben onttrokken door middel van geweld, hulp van buitenaf of op andere wijze (de zogenaamde harde onttrekkingen). De opsporing van deze categorie voortvluchtige personen wordt steeds, in nauw overleg met het Landelijk Parket en afhankelijk van de prioritering, voortvarend door de GOO ter hand genomen. Een uitbreiding van de capaciteit van de GOO ten behoeve van de opsporing van deze categorie voortvluchtige personen is vooralsnog niet geïndiceerd. </antwoord>
      <antwoord nummer="5" voetnoot="1 2">Na aanhouding worden ontvluchte personen aangeboden aan het Bureau Capaciteitsbenutting en Logistiek (BCL) van de Dienst Justitiële Inrichtingen, directie Gevangeniswezen, dat verantwoordelijk is voor de plaatsing van deze personen. Aan de hand van de informatie van het Openbaar Ministerie en de risicotaxatie van het Gedetineerden Recherche Informatiepunt (GRIP) <voetnoot nummer="1"/>bepaalt de selectiefunctionaris van het BCL of volstaan kan worden met plaatsing in goed beveiligde (beveiligingsniveau III <voetnoot nummer="2"/>) inrichting dan wel of plaatsing in een uitgebreider beveiligde inrichting en/of strenger regime geïndiceerd is. In casu is betrokken persoon na plaatsing op de Landelijke Afzonderingsafdeling (LAA) per 2 juni 2007 geplaatst in de Extra Beveiligde Inrichting (EBI) te Vught. </antwoord>
      <noten afkomstig="antwoord">
         <noot nummer="1">Het GRIP is onderdeel van de dienst Nationale Recherche Informatie (NRI) van het Korps Landelijke Politiediensten</noot>
         <noot nummer="2">Twee volledige fysieke barrières van ca. 5 meter hoog; beide barrières volledig voorzien van detectie en cameratoezicht; gecontroleerde bewegingsvrijheid en compartimentering</noot>
      </noten>
   </antwoorden>
</kvr>
