<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bussemaker en Smits (beiden PvdA) aan de minister van Sociale Zaken en Werkgelegenheid over het hoge ziekteverzuim bij callcenters. (Ingezonden 25 september 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14456
</item>
         <item attribuut="Inhoud">In een persbericht (2001/151) van het ministerie van Sociale Zaken en Werkgelegenheid wordt het hoge ziekteverzuim bij callcenters verklaart uit het hoge percentage vrouwen dat werkzaam is in callcenters.</item>
         <item attribuut="Rubriek">Arbeid (Arbeidsomstandigheden) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ)) Welzijn (Vrouwen)</item>
         <item attribuut="Trefwoorden">Arbeidsomstandigheden Vrouwen Ziekteverzuim</item>
         <item attribuut="Vindplaats">Kamervragen met antwoord 2001-2002, nr. 127, Tweede Kamer</item>
         <item attribuut="Vraagnr_bij_indiening">2010200210</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
            <persoon partij="PvdA">Smits</persoon>
         </item>
         <item attribuut="Datum_reaktie">2001-10-17</item>
         <item attribuut="Datum_indiening">2001-09-25</item>
         <item attribuut="Document-id">KVR14456</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="261" allpagenumbers="261 262" vetnummer="2010200210" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14456" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="127" onderwerp="" indiendatum="2001-09-25">
         <vrager partij="PvdA" oorsprong="parlement">Bussemaker</vrager>
         <vrager partij="PvdA" oorsprong="parlement">Smits</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2001-10-17">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Klopt het dat u het hoge ziekteverzuim bij callcenters verklaart uit het hoge percentage vrouwen dat werkzaam is in callcenters? <voetnoot nummer="1"/>
      </vraag>
      <vraag nummer="2">Welk deel precies van het relatief hoge ziekteverzuim bij callcenters brengt u in verband met het grote aandeel vrouwen dat daar werkzaam is? </vraag>
      <vraag nummer="3">In hoeverre hebben medewerkers bij de callcenters zeggenschap over flexibele arbeidstijden? Welke andere mogelijkheden bieden callcenters om arbeid en zorg te combineren? </vraag>
      <vraag nummer="4" voetnoot="2">Kent u onderzoeksrapportages <voetnoot nummer="2"/>waaruit blijkt dat de hogere WAO-instroomkans voor vrouwen meer te maken heeft met de arbeidsomstandigheden, het functie- en salarisniveau en de specifieke bedrijfssectoren waarin en waarop veel vrouwen werken dan met hun sekse op zich? </vraag>
      <vraag nummer="5">Bent u bereid via een convenant of anderszins te bevorderen dat de arbeidsomstandigheden in de callcenters zodanig wijzigen dat het ziekteverzuim en de arbeidsongeschiktheid kunnen afnemen? </vraag>
      <noten afkomstig="vraag">
         <noot nummer="1" datum="2001-09-3" bron="Persbericht nummer 2001/151, ministerie van Sociale Zaken en Werkgelegenheid,">Persbericht nummer 2001/151, ministerie van Sociale Zaken en Werkgelegenheid,, 3 september 2001</noot>
         <noot nummer="2">Literatuurstudie van de Universiteit van Nijmegen in opdracht van de FNV vrouwenbond, zoals aangeboden op 19 juni 2001 aan de Tweede Kamer</noot>
      </noten>
   </vragen>
   <antwoorden aantal="5">
      <antwoord nummer="1">Uit het onderzoek naar «arbeid in callcenters» blijkt dat het ziekteverzuim in de callcenter sector in 1998 boven het landelijk gemiddelde lag. Binnen het onderzoek, dat verkennend van aard was, is niet ingegaan op mogelijke verklaringen voor het hoge ziekteverzuim binnen de sector. Aangezien het ziekteverzuim onder vrouwen traditioneel hoger is dan onder mannen, kan volgens de onderzoekers de verklaring voor het hoge ziekteverzuim wellicht deels worden gevonden in het grote aantal vrouwen dat werkzaam is in de callcenter sector. Uit eerder onderzoek is gebleken dat het hogere arbeidsongeschiktheidsrisico van vrouwen voor ongeveer de helft verklaard wordt door verschillen in werkkenmerken tussen mannen en vrouwen. Het gaat dan om werkomstandigheden die vaker voorkomen bij vrouwen dan bij mannen, zoals werkzaam zijn in de zorgsector, weinig carrièremogelijkheden en een ongezonde werkdruk. Daarnaast gaat het om belastende omstandigheden die even vaak voorkomen bij vrouwen als bij mannen, maar die voor vrouwen een hoger risico betekenen, zoals een slechte werksfeer en fysiek zwaar werk. </antwoord>
      <antwoord nummer="2">Zoals uit mijn antwoord op vraag 1 blijkt, is het onderzoek naar «arbeid in callcenters» verkennend van aard. Binnen dit onderzoek wordt niet ingegaan op mogelijke verklaringen voor het hoge ziekteverzuim binnen de sector. </antwoord>
      <antwoord nummer="3">Artikel 4:1 eerste lid van de Arbeidstijdenwet (ATW) verplicht de werkgever om in zijn arbeidstijdenbeleid rekening te houden met de persoonlijke omstandigheden van de werknemers. De werkgever moet aangeven hoe hij de persoonlijke omstandigheden van de werknemers meeweegt bij het opstellen van zijn roosters. Het artikel is echter niet toegeschreven op een individueel recht. Verder behoort de werkgever, op basis van «goed werkgeverschap», in beginsel positief te reageren op een redelijk voorstel van de werknemer dat verband houdt met zijn privéomstandigheden. De werkgever mag dergelijke voorstellen alleen afwijzen wanneer aanvaarding, gegeven de omstandigheden, naar maatstaven van redelijkheid en billijkheid niet van hem kan worden gevraagd. Binnen de callcenters wordt veel in deeltijd gewerkt. Naast de flexibele werktijden biedt deeltijdarbeid binnen deze branche mogelijkheden om werk(tijden) en zorg(tijden) beter op elkaar af te stemmen. Door werknemers werkzaam in de callcentersector wordt de mogelijkheid tot parttime werken overdag (57% van alle callcentermedewerkers) en buiten kantoortijd (28% van alle callcentermedewerkers) als een belangrijk pluspunt genoemd. </antwoord>
      <antwoord nummer="4">Zie het antwoord op vraag 1. </antwoord>
      <antwoord nummer="5">Via een aantal convenantstrajecten bevordert staatssecretaris Hoogervorst momenteel de terugdringing van het ziekteverzuim en de arbeidsongeschiktheid bij callcenters. Nog dit jaar verwacht de staatssecretaris een arboconvenant te sluiten met de Banken op het terrein van werkdruk, rsi, verzuim en vroegtijdige reïntegratie. Ook is de staatssecretaris bezig met het sluiten van een convenant aangaande rsi en vroegtijdige reïntegratie met de ICT-sector. Hierbij zitten de werkgevers van de callcenterbranche aan tafel. Recentelijk heeft de staatssecretaris tevens een intentieverklaring getekend met de Uitzendbranche over verzuimbegeleiding en reïntegratie. Bij de callcenters die vallen onder deze CAO’s zal dus sprake zijn van een intensivering van de aandacht voor verzuim en arbeidsongeschiktheid. Naast deze callcenters zijn er ook centra die niet onder een bedrijfstak-CAO vallen. Evenals andere, niet op deze wijze georganiseerde branches, vallen deze niet onder de werking van de arbo-convenanten. Deze convenantaanpak gaat namelijk uit van een op bedrijfstakniveau georganiseerd tripartiet overleg. Zoals ook al aangegeven in mijn brief van 3 september 2001 aan de Staten-Generaal, waarin het onderhavige rapport naar «arbeid in callcenters» werd aangeboden, besteedt de Arbeidsinspectie ter voorbereiding van het inspectierapport dat nog in 2001 en doorlopend in 2002 wordt uitgevoerd, de nodige aandacht aan o.a. werkdruk, beeldschermwerk en afmetingen van arbeidsplaatsen. </antwoord>
      <noten afkomstig="antwoord"/>
   </antwoorden>
</kvr>
