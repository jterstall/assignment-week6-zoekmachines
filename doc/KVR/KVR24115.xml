<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders en Verbeet (beiden PvdA) aan de minister van Buitenlandse Zaken over de na zeven jaar nog steeds niet opgehelderde moord op Hester van Nierop in Mexico. (Ingezonden 22 september 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24115
</item>
         <item attribuut="Inhoud">Vragen naar de inzet onder verantwoordelijkheid van de Minister van Buitenlandse Zaken om gerechtigheid te helpen verkrijgen in de nog altijd niet opgehelderde moord op de Nederlandse Hester van Nierop in de stad Ciudad Juarez in Mexico, bij de grens met de VS. Genoemde stad heeft een reputatie als vrijplaats voor criminelen, met vele moorden op vrouwen in de afgelopen tien jaar. Indieners dringen aan op stappen van de EU tegen Mexico, vanwege het niet herstellen van de rechtsorde in genoemde Mexicaanse stad.</item>
         <item attribuut="Rubriek">Staats- en bestuursrecht (Grondrechten) Strafrecht en strafprocesrecht (Misdrijven) Strafrecht en strafprocesrecht (Vervolging)</item>
         <item attribuut="Trefwoorden">Delicten Mensenrechten Mexico Strafvervolging</item>
         <item attribuut="Vindplaats">Kamervragen met antwoord 2005-2006, nr. 182, Tweede Kamer</item>
         <item attribuut="Vraagnr_bij_indiening">2050600110</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
            <persoon partij="PvdA">Verbeet</persoon>
         </item>
         <item attribuut="Datum_reaktie">2005-10-18</item>
         <item attribuut="Datum_indiening">2005-09-22</item>
         <item attribuut="Document-id">KVR24115</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="387" allpagenumbers="387 388" vetnummer="2050600110" code="0506tkkvr182" lopendefooter="Tweede Kamer, vergaderjaar 2005–2006, Aanhangsel" filenaam="KVR24115" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="182" onderwerp="" indiendatum="2005-09-22">
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Verbeet</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2005-10-18">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Welke acties zijn onder uw verantwoordelijkheid tot op heden ondernomen om gerechtigheid te helpen verkrijgen in de nog altijd niet opgehelderde moord op de Nederlandse Hester van Nierop in de Mexicaanse plaats Ciudad Juarez aan de grens met de Verenigde Staten, nu zeven jaar geleden? <voetnoot nummer="1"/>
      </vraag>
      <vraag nummer="2">Op welke wijze hebt u zich tot nu toe bilateraal of in EU-verband gewend tot de Mexicaanse overheid over de situatie van rechteloosheid in deze vrijplaats voor criminelen, waarin de afgelopen 10 jaar reeds meer dan 400 vrouwen zijn vermoord (en alleen dit jaar reeds 16), veelal als slachtoffer van seksueel geweld, waarbij in de meeste gevallen de echte daders buiten schot blijven? </vraag>
      <vraag nummer="3">Welke instrumenten staan de Europese Unie op basis van de mensenrechtenparagraaf van het vrijhandelsverdrag met Mexico ter beschikking om de druk op de Mexicaanse overheid te verhogen om de rechtsorde in Ciudad Juarez te herstellen en de veiligheidssituatie voor vrouwen op een aanvaardbaar peil te brengen? </vraag>
      <vraag nummer="4">Welke bi- en multilaterale acties zult u de komende periode ondernemen om gerechtigheid in de moordzaak Hester van Nierop te bespoedigen en de mensenrechtensituatie in deze Noord-Mexicaanse grensplaats structureel te helpen verbeteren? </vraag>
      <vraag nummer="5">Hoe beoordeelt u in dit opzicht de veiligheid in Noord-Mexico, met name voor vrouwen, in het kader van de door uw departement te verstrekken reisadviezen? </vraag>
      <noten afkomstig="vraag">
         <noot nummer="1" datum="2004-10-4" bron="Trouw, 26 augustus 2005, Netwerk">Trouw, 26 augustus 2005, Netwerk, 4 oktober 2004</noot>
      </noten>
   </vragen>
   <antwoorden aantal="5">
      <antwoord nummer="1">Sinds de moord op Hester van Nierop in 1998 heeft de Nederlandse ambassade te Mexico Stad geregeld contact gehad met de deelstaatautoriteiten en onderzoekers in de zaak om informatie te verkrijgen over de voortgang in het onderzoek naar de moord. Ook staat de Ambassade over deze zaak in contact met het Mexicaanse Ministerie van Buitenlandse Zaken, met de Commissaris belast met de voorkoming en uitroeiing van het geweld tegen vrouwen in Ciudad Juárez en met de speciale aanklaagster, die met haar federale kantoor het Ministerie van Justitie van de deelstaat Chihuahua assisteert bij het oplossen van de moorden in deze deelstaat. In gesprekken met de Mexicaanse Ambassadeur in Nederland is regelmatig aandacht voor de zaak van Hester van Nierop gevraagd. </antwoord>
      <antwoord nummer="2">Ook in EU-verband in Mexico wordt de situatie in Noord-Mexico, waaronder Ciudad Juárez, geregeld besproken. Daarbij zijn in het kader van EU-vergaderingen met enige regelmaat vertegenwoordigers van zowel de federale overheid als de deelstaatautoriteiten als spreker over deze situatie aanwezig. De presentaties van de rapportages van verschillende commissies en instanties over Ciudad Juárez worden, voorzover mogelijk, door de Nederlandse ambassade te Mexico Stad bijgewoond. </antwoord>
      <antwoord nummer="3">De kaderovereenkomst tussen de EU en Mexico is een globaal verdrag met een economisch deel, een deel over samenwerking en een deel over politieke dialoog. In het verdrag wordt de mogelijkheid geboden om een dialoog aan te gaan over mensenrechten, democratie en sociale ontwikkeling. </antwoord>
      <antwoord nummer="4">De Nederlandse ambassade heeft onlangs met de speciaal aanklaagster afgesproken dat aan de Minister van Justitie van de deelstaat Chihuahua een verzoek wordt voorgelegd, in de zaak van Hester van Nierop extra mensen in te zetten. Daarnaast zullen het Ministerie van Buitenlandse Zaken en de Nederlandse ambassade bij de Mexicaanse autoriteiten aandacht blijven vragen voor deze zaak. In EU-verband zal ik de situatie in de Noord-Mexicaanse grensstreek op blijven brengen. </antwoord>
      <antwoord nummer="5">De meeste incidenten in Noord-Mexico betreffen onderlinge afrekeningen tussen drugskartels. Risico’s bestaan in verband met wijdverspreid wapenbezit in deze regio. Het grensgebied van Mexico met de Verenigde Staten kent een grotere mate van onveiligheid voor vrouwen dan voor mannen. Om deze reden bevatte het reisadvies voor Mexico reeds een algemene waarschuwing voor vrouwen met betrekking tot dit onveilige gebied. De door de Mexicaanse autoriteiten getroffen maatregelen tot verbetering van de veiligheidssituatie in dit gebied hebben niet tot merkbare verbetering geleid. Gelet hierop is de waarschuwing in het reisadvies recentelijk aangepast door vermelding van het risico voor vrouwen van overvallen en verkrachtingen in bedoeld gebied. Gevallen van seksueel geweld jegens buitenlanders hebben zich vooral voorgedaan nabij toeristische bestemmingen in Zuid-Mexico. </antwoord>
      <noten afkomstig="antwoord"/>
   </antwoorden>
</kvr>
