<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Buijs en Dankers (beiden CDA) aan de minister en staatssecretaris van Volksgezondheid, Welzijn en Sport over het bouwprogramma intramurale voorzieningen 1999-2002. (Ingezonden 13 april 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9289
</item>
         <item attribuut="Rubriek">Bouw (Utiliteitsbouw) Gezondheidszorg (Zorginstellingen)</item>
         <item attribuut="Trefwoorden">Intramurale gezondheidszorg Utiliteitsbouw</item>
         <item attribuut="Vindplaats">Kamervragen met antwoord 1998-1999, nr. 1298, Tweede Kamer</item>
         <item attribuut="Vraagnr_bij_indiening">2989911340</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Buijs</persoon>
            <persoon partij="CDA">Dankers</persoon>
         </item>
         <item attribuut="Datum_reaktie">1999-05-06</item>
         <item attribuut="Datum_indiening">1999-04-13</item>
         <item attribuut="Document-id">KVR9289</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2573" allpagenumbers="2573 2574" vetnummer="2989911340" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9289" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1298" onderwerp="" indiendatum="1999-04-13">
         <vrager partij="CDA" oorsprong="parlement">Buijs</vrager>
         <vrager partij="CDA" oorsprong="parlement">Dankers</vrager>
         <vraagt-aan>de minister en staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-05-6">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat de besluitvorming over het bouwprogramma intramurale voorzieningen 1999-2002 nog niet is afgerond ondanks de toezegging dat deze besluitvorming het eerste kwartaal 1999 zou plaatsvinden? Zo ja, wat is hiervan de oorzaak? <voetnoot nummer="1"/>
      </vraag>
      <vraag nummer="2">Waarom is op de locatie De Honte in Terneuzen nog geen psychiatrische afdeling gerealiseerd terwijl de noodzaak voor zo’n afdeling al bekend was uit een rapport van 1996? </vraag>
      <vraag nummer="3">Is het u bekend dat er forse wachtlijsten bestaan voor de opvang van patiënten met een indicatie voor een verpleeghuis en dat dientengevolge onnodig bedden in ziekenhuizen te lang worden bezet (verkeerde beddenproblematiek)? Wat is uw oordeel daarover? </vraag>
      <vraag nummer="4">Deelt u de opvatting dat het realiseren van verpleegunits in verzorgings- en verpleeghuizen derhalve hoge prioriteit heeft om de gewenste capaciteit ten behoeve van verpleeghuispatiënten op peil te brengen? </vraag>
      <vraag nummer="5">Is het vanuit dit oogpunt niet merkwaardig dat de in dit kader geplande nieuwbouwplannen op diverse Zeeuwse locaties (Tholen, Terneuzen, Hulst, Middelburg) nog niet zijn opgenomen in de plannen? Wilt u uw antwoord motiveren? </vraag>
      <vraag nummer="6">Kan als gevolg hiervan de kwaliteit van de zorg voor geïndiceerde verpleeghuispatiënten in Zeeland in gevaar komen? Zo ja, welke directe maatregelen zult u nemen? Zo neen, wilt u uw antwoord toelichten? </vraag>
      <noten afkomstig="vraag">
         <noot nummer="1" datum="1999-04-8" bron="PZC">PZC, 8 april 1999</noot>
      </noten>
   </vragen>
   <antwoorden aantal="6">
      <antwoord nummer="1">Dat klopt. In mijn brief aan de provincies (d.d. 16 september 1998) heb ik reeds gemeld dat het tijdpad uit het draaiboek bouwprioriteiten 1999–2002 niet haalbaar is. In het Regeerakkoord is vastgelegd dat de toedeling van financiële middelen zal plaatsvinden op basis van per sector te maken meerjarenafspraken. Om dit laatste proces niet te verstoren heb ik besloten geen uitspraken te doen over de voor het planning- en bouwbeleid beschikbaar te stellen middelen. Voorts blijf ik erop gericht om de besluitvorming zo spoedig mogelijk af te ronden. </antwoord>
      <antwoord nummer="2">Dat de Staatssecretaris de oprichting van de psychiatrische afdeling in Terneuzen toejuicht, mag blijken uit de op 28 augustus 1998 afgegeven verklaring. Dat het project nog niet wordt gerealiseerd, is om de reden dat er geen financiële middelen beschikbaar zijn in het kader van de prioriteitenafweging. Het project zal vanzelfsprekend worden betrokken bij de eerstkomende besluitvorming over bouwprioriteiten. </antwoord>
      <antwoord nummer="3">Het is mij inderdaad bekend dat er in ziekenhuizen bedden bezet worden door patiënten die wachten op een plaats in een verpleeghuis. Over het huidige aantal wachtenden in ziekenhuizen zijn geen gegevens bekend. Wel kunnen de gegevens uit een recent rapport van de Nzi, «Wachtlijstenquête bij verpleeghuizen 1998», enig inzicht geven in de problematiek. Uit de rapportage van de Nzi blijkt dat op 1-1-98 ongeveer 1219 somatische en ongeveer 789 psychogeriatrische patiënten die op de wachtlijst van een verpleeghuis stonden, in een ziekenhuis verbleven. In totaal ging het op 1-1-98 om ongeveer 2000 patiënten in ziekenhuizen van de in totaal 8166 wachtenden. De Nzi-rapportage 1998 gaat niet in op de gemiddelde wachttijd voor patiënten verblijvend in een ziekenhuis. Wel is bekend, dat van het totaal aantal somatische wachtenden in 1996 voor verpleeghuizen, 49,1% in een ziekenhuis verbleef. Het percentage somatische patiënten afkomstig uit ziekenhuizen, dat in 1996 in een verpleeghuis is opgenomen is echter 65,3%. Het percentage wachtende psychogeriatrische patiënten in ziekenhuizen in 1996 bedroeg 7%. Het percentage opnames van psychogeriatrische patiënten afkomstig uit het ziekenhuis bedroeg in 1996 20.9%. Dit betekent dat voor patiënten in ziekenhuizen die in 1996 wachtten op een verpleeghuisplaats de wachttijd beduidend lager was dan de landelijk gemiddelde wachttijd voor een verpleeghuisplaats. In het Nzi-rapport wordt ten aanzien van de wachtenden die op 1-1-98 in een ziekenhuis verbleven ook nog onderscheid gemaakt ten aanzien van de patiënten die in een zogenaamd «verkeerd bed» verblijven. In totaal zou het om 319 somatische en 158 psychogeriatrische patiënten gaan die in een «verkeerd bed» verbleven. De daadwerkelijke verkeerde-bed-problematiek in ziekenhuizen betrof per 1-1-98 derhalve 477 van de in totaal 8166 wachtenden voor verpleeghuizen. Ondanks dat het niet om extreem hoge aantallen gaat onderken ik de verkeerde-bed-problematiek zeker en het wordt dan ook meegenomen bij het terugdringen van de wachtlijsten en wachttijden. Derhalve zal de verkeerde-bed-problematiek ook onderdeel uitmaken van het plan van aanpak wachtlijsten dat ik momenteel opstel. </antwoord>
      <antwoord nummer="4">Of het realiseren van verpleegunits, dat gezien de ontstaansgeschiedenis alleen mogelijk is in verzorgingshuizen, een effect heeft op de lengte van wachtlijst cq. wachttijd en derhalve een hoge prioriteit heeft is afhankelijk van de situatie waarin de verpleegunit ontstaat. Indien een verpleegunit een vergroting van het totale zorgaanbod voor ouderen ten gevolge heeft, mag een dempend effect op de wachtlijst worden verwacht. Indien een verpleegunit ontstaat door «uitdunning» van een bestaand verpleeghuis op de hoofdlocatie zal de oprichting van een unit uiteraard geen gevolgen hebben op de wachtlijst. De Staatssecretaris deelt uw opvatting dat de oprichting van verpleegunits waarbij sprake is van het eerste uitgangspunt, dus capaciteitsvergroting, een hoge prioriteit heeft. </antwoord>
      <antwoord nummer="5">De Staatssecretaris en ik zijn niet op de hoogte van de plannen die door u in dit kader worden bedoeld. In hoeverre het hier uitbreiding van verpleeghuiscapaciteit door middel van ombouw van (delen van een) verzorgingshuis betreft of vervangende nieuwbouw van de bestaande verpleeghuislocatie is mij dan ook niet in alle situaties bekend. Wel staan op de bouwprioriteitenlijst 1997 tot en met 2000 voor de sector verpleeghuizen enkele unitprojecten opgenomen waarbij sprake is van uitbreiding van capaciteit. In het kader van de meerjarenafspraken voor de sector Verpleging en Verzorging zijn de vrij besteedbare volumemiddelen voor 1999 over de individuele regio’s verdeeld. Het is de bedoeling om de groeiruimte voor 2000 en eventueel latere jaren eveneens in de regio uit te zetten. Nieuwe projecten zoals wellicht door u bedoeld dienen in dit traject te worden meegenomen. </antwoord>
      <antwoord nummer="6">Door de betrokken verantwoordelijke organisaties wordt getracht zolang mogelijk de kwaliteit van zorg voor geïndiceerde verpleeghuispatiënten te blijven waarborgen. Helaas bereiken mij en de Staatssecretaris ook geluiden uit het veld dat in uitzonderlijke situaties de kwaliteit niet langer kan worden gewaarborgd. De Staatssecretaris verwacht dat met de in deze kabinetsperiode beschikbaar gestelde groeiruimte voor de sector Verpleging &amp; Verzorging bijgedragen wordt aan de oplossing van de door u genoemde problematiek. </antwoord>
      <noten afkomstig="antwoord"/>
   </antwoorden>
</kvr>
