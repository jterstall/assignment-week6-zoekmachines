<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over de vergoeding van het geneesmiddel Concerta. (Ingezonden 28 mei 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17965
</item>
         <item attribuut="Inhoud">Vragen over het feit dat het geneesmiddel Concerta, dat wordt gebruikt bij de behandeling van ADHD, niet wordt vergoed.</item>
         <item attribuut="Rubriek">Gezondheidszorg (Geneesmiddelen) Gezondheidszorg (Zorgverzekeringen)</item>
         <item attribuut="Trefwoorden">Geneesmiddelen Ziekenfondsverzekering</item>
         <item attribuut="Vindplaats">Kamervragen met antwoord 2002-2003, nr. 1444, Tweede Kamer</item>
         <item attribuut="Vraagnr_bij_indiening">2020312130</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2003-06-19</item>
         <item attribuut="Datum_indiening">2003-05-28</item>
         <item attribuut="Document-id">KVR17965</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3017" allpagenumbers="3017 3018" vetnummer="2020312130" code="0203tkkvr1444" lopendefooter="Tweede Kamer, vergaderjaar 2002–2003, Aanhangsel" filenaam="KVR17965" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1444" onderwerp="" indiendatum="2003-05-28">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-06-19">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van het feit dat het geneesmiddel Concerta niet wordt vergoed? <voetnoot nummer="1"/>
      </vraag>
      <vraag nummer="2">Bent u op de hoogte van de bezwaren die zijn aangetekend door deskundigen op het besluit van de Commissie Farmaceutische Hulp om Concerta te clusteren met Ritalin? Welke argumenten worden door deskundigen aangevoerd? </vraag>
      <vraag nummer="3">Bent u op de hoogte van onderzoeken die aantonen dat adequate behandeling van ADHD in de jeugd, latere problemen, onder andere ten aanzien van verslaving en verminderde sociale en maatschappelijke prestaties, kan voorkomen? </vraag>
      <vraag nummer="4">Is de prijs van Concerta vastgesteld op basis van de Wet Geneesmiddelenprijzen? </vraag>
      <vraag nummer="5">Bent u op de hoogte van het feit dat kinderen in de puberteit zich slecht houden aan medicatie met Ritalin, terwijl de eenmalige dosis Concerta wel kan worden ingenomen? </vraag>
      <vraag nummer="6">Deelt u de mening dat de zorg voor gezinnen met lagere inkomens toegankelijk moet zijn en dat toegankelijkheid ook betekent dat zij niet gedwongen worden tot een medicatie die weliswaar wordt vergoed, maar die sociale en functionele problemen met zich meebrengt, terwijl eenvoudigere en efficiëntere medicatie voorhanden is? </vraag>
      <vraag nummer="7">Bent u het, in het kader van bovenstaande, eens met de beslissing van de Commissie Farmaceutische Hulp om Concerta te clusteren met Ritalin en niet volledig te vergoeden? Zo ja, waarom? Zo neen, welke stappen gaat u ondernemen om ervoor te zorgen dat kinderen met ADHD toegang krijgen tot optimale medicatie? </vraag>
      <noten afkomstig="vraag">
         <noot nummer="1">Balans Belang, mei 2003</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De Commissie Farmaceutische Hulp heeft brieven ontvangen van de vereniging Balans, het Netwerk ADHD kinderartsen en van een individuele behandelaar. De brieven becommentariëren het conceptrapport van de Commissie Farmaceutische Hulp. De belangrijkste boodschap van deze brieven is dat gebruiksgemak en therapietrouw van groot belang zijn bij de behandeling van ADHD en dat Concerta op beide eigenschappen beter is dan Ritalin. De brieven zijn tijdens de beoordelingsprocedure van de CFH als vergaderstukken ingebracht en behandeld. Ook nadat het definitieve advies door de Commissie Farmaceutische Hulp is vastgesteld zijn brieven met eenzelfde strekking door mij ontvangen. </antwoord>
      <antwoord nummer="3">De Commissie Farmaceutische Hulp, die bestaat uit klinisch-farmaceutisch deskundigen, erkent het belang van de behandeling van ADHD. </antwoord>
      <antwoord nummer="4">Zolang Concerta niet is opgenomen in het geneesmiddelen vergoedingssysteem zal er conform de Wet geneesmiddelenprijzen geen maximumprijs worden vastgesteld. De fabrikant Janssen Cilag heeft voor Concerta een prijs vastgesteld die ongeveer vier keer zo hoog is als de prijs van het alternatief, Ritalin. </antwoord>
      <antwoord nummer="5">Ja. Het verschil in therapietrouw en effectiviteit tussen Ritalin en Concerta is echter volgens de Commissie Farmaceutische Hulp onvoldoende aangetoond. </antwoord>
      <antwoord nummer="6">De CFH beoordeelt een nieuw geneesmiddel op onderlinge vervangbaarheid met geneesmiddelen die al zijn opgenomen in het geneesmiddelenvergoedingssysteem. Indien een nieuw middel niet onderling vervangbaar is, beoordeelt de commissie ook de therapeutische waarde en de doelmatigheid. De CFH heeft geoordeeld dat Concerta als onderling vervangbaar wordt beschouwd met Ritalin. Ritalin wordt volledig vergoed en iedere verzekerde heeft toegang tot Ritalin. </antwoord>
      <antwoord nummer="7">Indien de Commissie Farmaceutische Hulp oordeelt dat een geneesmiddel onderling vervangbaar is met een geneesmiddel dat is opgenomen in het geneesmiddelen vergoedingssysteem en dat het daarmee kan worden geclusterd, volg ik dit klinisch-farmaceutisch inhoudelijke oordeel. Een vergoedingslimiet wordt vastgesteld volgens de daarvoor geldende bepalingen. Ik heb geen mogelijkheden de fabrikant Janssen Cilag te dwingen de prijs van Concerta te verlagen. </antwoord>
      <noten afkomstig="antwoord"/>
   </antwoorden>
</kvr>
