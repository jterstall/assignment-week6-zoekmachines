<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over mogelijke asbestbesmetting van een groep militairen en burgers in de NAVO-verbindingscentrale «de Cannerberg». (Ingezonden 12 maart 1997); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4792
</item>
         <item attribuut="Inhoud">De kamervragen 1996-1997, nrs. 1098, 1099 en 1100 gaan ook over de Cannerberg.</item>
         <item attribuut="Rubriek">Arbeid (Arbeidsbescherming) Milieu (Gevaarlijke stoffen) Veiligheidsbeleid en defensie (Militairen)</item>
         <item attribuut="Trefwoorden">Arbeidsbescherming Gevaarlijke stoffen Militaire oefenterreinen Militairen Overheidspersoneel</item>
         <item attribuut="Vindplaats">Kamervragen met antwoord 1996-1997, nr. 1097, Tweede Kamer</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1997-04-23</item>
         <item attribuut="Datum_indiening">1997-03-12</item>
         <item attribuut="Document-id">KVR4792</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2239" allpagenumbers="2239 2240 2241" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1097" onderwerp="" indiendatum="1997-03-12">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="23 april 1997) Zie ook Aanhangsel Handelingen nr. 946, vergaderjaar 1996–1997">
         <antwoorder functie="staatssecretaris" ministerie="Defensie">Gmelich Meijling</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Is tussen 1960 en 1990 een groep militairen en burgers in de NAVO-verbindingscentrale de «Cannerberg» aan asbest blootgesteld? <voetnoot nummer="1"/>Zo ja, om hoeveel personen gaat het? </vraag>
      <vraag nummer="2">Welke maatregelen zijn er tot 1991 genomen om asbestbesmetting te voorkomen? </vraag>
      <vraag nummer="3">Zijn er bij defensie gevallen bekend van asbestziekte bij voormalige werknemers in de Cannerberg? </vraag>
      <vraag nummer="4">Hebben voormalige werknemers in de Cannerberg schadeclaims ingediend in verband met asbestziekten? </vraag>
      <vraag nummer="5" voetnoot="2 3">Kent u het TNO-rapport «Astbestmeting in de Cannerberg» <voetnoot nummer="2"/>en de brief van toenmalig staatssecretaris van defensie Van Voorst tot Voorst <voetnoot nummer="3"/>naar aanleiding van dit rapport? </vraag>
      <vraag nummer="6">Deelt u de conclusie van de toenmalige staatssecretaris, dat de aangekondigde maatregelen een veilige werkomgeving voor het personeel waarborgden? </vraag>
      <vraag nummer="7">Gaf het gebruik van halfgelaatsmaskers voor verplaatsing door de gangen in de periode dat aan verbeteringen werd gewerkt afdoende bescherming tegen asbestbesmetting? </vraag>
      <vraag nummer="8">Bestaat er voor het in de Cannerberg verwerkte asbest geen Maximaal Aanvaardbare Concentratie (MAC-waarde) voor wat betreft het risico van de asbestziekte mesothelioom (long- en buikvlieskanker)? </vraag>
      <vraag nummer="9">Was gezien de aanwezigheid van asbest, sluiting van de Cannerberg niet de enig verantwoorde maatregel? </vraag>
      <vraag nummer="10">Bent u bereid om op voorhand aansprakelijkheid te erkennen indien er asbestziekten worden geconstateerd bij het voormalige personeel van de Cannerberg? </vraag>
      <vraag nummer="11">Bent u bereid om in dat geval op voorhand af te zien van het juridische verweer, gebaseerd op de 30-jarige verjaringstermijn, indien er een periode van meer dan 30 jaar ligt tussen het moment van blootstelling aan asbest en het moment waarop de asbestziekte zich manifesteert, zulks gelet ook op de nadrukkelijke toezegging van voormalig staatssecretaris Linschoten dat de rijksoverheid zich als werkgever coulant zal opstellen indien er bij overheidspersoneel asbestziekten worden vastgesteld? </vraag>
      <noten afkomstig="vraag">
         <noot nummer="1" datum="1997-03-14" bron="De Limburger, 8 maart 1997, De Tribune">De Limburger, 8 maart 1997, De Tribune, 14 maart 1997</noot>
         <noot nummer="2" datum="1991-12-3" bron="" titel="Asbestmeting in de Cannerberg">«Asbestmeting in de Cannerberg», 3 december 1991</noot>
         <noot nummer="3" documenttype="Kamerstuk" kamerstuk-id="22 300 X" documentnummer="45">Kamerstuk 22 300 X, nr. 45</noot>
      </noten>
   </vragen>
   <antwoorden aantal="10">
      <antwoord nummer="1">Van 1960 tot eind 1992 was de Cannerberg in gebruik als een militair object, voor het grootste deel van de tijd als een (geheime) NAVO-verbindingscentrale. Tussen 1967 en 1971 is spuitasbest gebruikt als isolatiemateriaal en sindsdien is het in de Cannerberg tewerkgestelde personeel plaatselijk aan asbestconcentraties blootgesteld. Daar de permenente bezetting van ongeveer 200 personen sterk wisselde (Nederlandse en buitenlandse NAVO-militairen, Nederlands defensiepersoneel dat niet onder NAVO-commando stond en personeel van gecontracteerde bedrijven en instellingen) is niet meer precies na te gaan om welke aantallen het gaat. In totaal zal het waarschijnlijk gaan om duizenden personen, mede omdat, naast de vaste bezetting, er voor korte perioden tijdens oefeningen regelmatig zo’n 800 militairen extra in de Cannerberg verbleven. </antwoord>
      <antwoord nummer="2">Tot 1991 zijn de volgende maatregelen getroffen om blootstelling aan asbest te voorkomen of te verminderen: – omwikkeling van met asbest afgewerkte leidingen met aluminiumfolie en steenwol beschermd door aluminiumbeplating; – zoveel mogelijk verwijderen van zichtbare (spuit)asbestrestanten in gangen en op muren; – schoonzuigen van delen van het gangenstelsel met industriële stofzuigers; – aanschaf van persoonlijke beschermingsmiddelen voor het onderhoudspersoneel, zoals halfgelaatsmaskers en wegwerp-overalls (voor zover nu bekend zijn deze middelen waarschijnlijk niet verstrekt noch gebruikt). </antwoord>
      <antwoord nummer="3">In december 1989 is een militair overleden tengevolge van een kwaadaardige nieuwvorming in het borstvlies (het mesothelioom). Een verband tussen contact met asbest gedurende de werkzaamheden in de Cannerberg en het overlijden van betrokkene is medisch gezien aannemelijk geacht. Voor dit overlijden is een verband met de uitoefening van de militaire dienst aangenomen. Dit betekent dat een verhoogd nabestaandenpensioen wordt uitbetaald. Verder zijn er, voorzover op dit moment binnen Defensie bekend, geen gevallen van specifieke asbestziekte (de specifiek aan asbest gerelateerde aandoeningen mesothelioom en asbestose) bij voormalige medewerkers van de Cannerberg. </antwoord>
      <antwoord nummer="4">Tot op dit moment is Defensie door 29 voormalige medewerkers van de Cannerberg op voorhand aansprakelijk gesteld. Bij geen van deze gevallen is gebleken dat er zich reeds een specifieke asbestziekte (mesothelioom, asbestose) heeft gemanifesteerd. Verder is van ruim 200 Nederlandse militairen die in de Cannerberg werkzaam zijn geweest een zogeheten proces-verbaal van ongeval opgemaakt, ter verzekering van hun eventuele rechtspositionele aanspraken voor het geval zich in de toekomst een asbestziekte manifesteert. In het proces-verbaal van ongeval is de periode vermeld van de werkzaamheden binnen de Cannerberg. </antwoord>
      <antwoord nummer="5">Ja. </antwoord>
      <antwoord nummer="6 en 7" voetnoot="1 2 3">In de brief van 20 december 1991 <voetnoot nummer="1"/>van de toenmalige staatssecretaris van Defensie is een aantal structurele maatregelen aangekondigd die een veilige werkomgeving zouden moeten waarborgen. Na uitvoering van deze maatregelen zouden hernieuwde metingen hebben moeten uitwijzen of die opzet geslaagd was. Zoals is uiteengezet in de brief van 3 april 1992 <voetnoot nummer="2"/>, zijn deze maatregelen echter slechts ten dele uitgevoerd in verband met de vervroegde sluiting van de Cannerberg. Het schoonmaken van met asbest verontreinigde gangen is gestaakt. Wel werden zogenoemde absoluutfilters geplaatst in het ventilatiesysteem van de werkruimtes en werden de beschermende maatregelen voor het personeel gehandhaafd. Deze hielden in dat het personeel dat regelmatig onderhoudswerkzaamheden moest uitvoeren, zich diende te beschermen met een volgelaatsmasker en overall. Voor het personeel dat werkzaam was in de kantoorruimten zijn halfgelaatsmaskers met P3-filter aangeschaft die in de gangen gedragen zouden moeten worden. Dit gebeurde op advies van het Districtshoofd van de Arbeidsinspectie, die door Defensie was verzocht advies uit te brengen op basis van de conclusies en aanbevelingen van het TNO-rapport van 1991 en een aanvullend binnenluchtonderzoek van het onderzoeksinstituut BM&amp;E. Het beschermende masker is echter niet door al het in de Cannerberg werkzame personeel gedragen. Zie hierover de brief van 23 april 1997 <voetnoot nummer="3"/>. </antwoord>
      <antwoord nummer="8">Vóór 1977 bestond er nog geen specifieke wetgeving inzake arbeidsbescherming tegen asbest. Via het Publicatieblad «Werken met asbest» (P116, Arbeidsinspectie 1971) werd een bestuurlijke norm geïntroduceerd voor asbest, de Maximaal Aanvaarde Concentratie (MAC-waarde). Deze was toen gebaseerd op het risico van asbestose en niet op dat van mesothelioom. Het betreffende P-blad zei daarover: «Van de relatie tussen de totale expositie en het optreden van mesothelioom is thans nog te weinig bekend om daarop een preventiebeleid te baseren.» Vanaf 1977 geldt een wettelijke grenswaarde voor beroepsmatige blootstelling aan asbest, eerst op basis van het Asbestbesluit Silicosewet en sinds 1988 op basis van het Asbestbesluit Arbeidsomstandighedenwet. Het Asbestbesluit stelde in die tijd al dat voor het risico van mesothelioom door asbest geen drempel aan de blootstelling is vast te stellen. In genoemde regelgeving geldt, aanvullend op de wettelijke norm, de verplichting te streven naar een zo laag mogelijke blootstelling aan asbest. Daarmee wordt rechtgedaan aan het gegeven dat in wezen elk (wettelijk) grensniveau moet worden opgevat als het uiterste niveau van blootstelling dat niet mag worden overschreden. </antwoord>
      <antwoord nummer="9">De gevonden waarden van de metingen van asbestconcentraties die vóór 1991 zijn verricht, bleken veelal binnen de toen gehanteerde normen te vallen. Soms werden plaatselijk te hoge asbestconcentraties gevonden. Naar aanleiding daarvan werden verbeteringswerkzaamheden uitgevoerd. Op basis van de toen geldende normen voor asbestblootstelling werd het daarna verantwoord geacht de locatie in gebruik te houden. De conclusies en aanbevelingen van het TNO-onderzoek van 1991 waren gebaseerd op nieuwe normen, die deels aansloten bij concept-normen van VROM die gerelateerd waren aan de concentraties die normaal in de buitenlucht voorkomen als natuurlijke achtergrondconcentraties. Deze strengere normen verklaren de TNO-adviezen voor het nemen van vergaande herstel- en beschermingsmaatregelen dan wel voor het sluiten van de locatie. Aangezien in de Cannerberg een operationeel centrum van de NAVO was gevestigd en daarvoor niet onmiddellijk een alternatief voorhanden was, kon vanwege de internationale verplichtingen niet tot een onmiddellijke sluiting worden overgegaan. Wel werd zo snel mogelijk tot sluiting overgegaan en zijn er tot het tijdstip van sluiting in overleg met de Arbeidsinspectie aanvullende maatregelen genomen teneinde tot een meer aanvaardbare situatie te geraken. </antwoord>
      <antwoord nummer="10">Het voormalige personeel van de Cannerberg heeft een risico gelopen van blootstelling aan verhoogde concentraties asbest. Zodra er zich bij Nederlands defensiepersoneel dat in de Cannerberg heeft gewerkt onverhoopt een typisch aan asbest gerelateerde aandoening mocht openbaren, zal hiervoor aansprakelijkheid worden erkend. De wijze waarop eventuele schadeclaims van personeelsleden van andere Navo-lidstaten dienen te worden behandeld, is niet expliciet geregeld in de verdragen waarin de positie van internationale hoofdkwartieren en buitenlandse krijgsmachten in Nederland is vastgelegd. Hierover zal nog overleg moeten worden gevoerd met de betrokken NAVO-lidstaten. Aan de verdragen ligt evenwel het beginsel ten grondslag dat de leden van een krijgsmacht van een NAVO-lidstaat een eventuele schadeclaim indienen bij hun eigen staat. </antwoord>
      <antwoord nummer="11">Prof. mr. J. de Ruiter heeft op 24 maart jl. zijn «Rapport Asbestslachtoffers» over de «juridische lijdensweg» van asbestslachtoffers aan de Staatssecretaris van Sociale Zaken en Werkgelegenheid uitgebracht. In dit rapport staan ook enkele adviezen met betrekking tot de verjaringstermijn van 30 jaar. Het kabinet zal een standpunt bepalen over de aanbevelingen inclusief de verjaringstermijn. Ik kan daarop thans niet vooruitlopen. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="22 300 X" documentnummer="45">Kamerstuk 22 300 X, nr. 45</noot>
         <noot nummer="2" documenttype="Kamerstuk" kamerstuk-id="22 300 X" documentnummer="72">Kamerstuk 22 300 X, nr. 72</noot>
         <noot nummer="3" documenttype="Kamerstuk" kamerstuk-id="25 322" documentnummer="1">Kamerstuk 25 322, nr. 1</noot>
      </noten>
   </antwoorden>
</kvr>
