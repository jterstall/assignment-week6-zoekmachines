<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan minister van Onderwijs, Cultuur en Wetenschappen over de gestegen kosten voor software-licenties van Microsoft. (Ingezonden 25 januari 2002); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15095
</item>
         <item attribuut="Inhoud">Vragen over de explosieve stijging van kosten van onderwijslicenties, die scholen aan Microsoft moeten betalen. De vragen betreffen ook de aard van de (eventuele) relatie tussen SBL en APS IT, de instellingen die centraal software aanleveren aan vrijwel alle scholen in Nederland, met respectievelijk het ministerie van OCenW en Microsoft.</item>
         <item attribuut="Rubriek">Basisonderwijs (Algemeen) Beroepsonderwijs en volwasseneneducatie (Algemeen) Speciaal onderwijs (Algemeen) Voortgezet onderwijs (Algemeen)</item>
         <item attribuut="Trefwoorden">Mededinging Onderwijs Software</item>
         <item attribuut="Vindplaats">Kamervragen met antwoord 2001-2002, nr. 652, Tweede Kamer</item>
         <item attribuut="Vraagnr_bij_indiening">2010205060</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2002-02-18</item>
         <item attribuut="Datum_indiening">2002-01-25</item>
         <item attribuut="Document-id">KVR15095</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1367" allpagenumbers="1367 1368 1369" vetnummer="2010205060" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15095" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="652" onderwerp="" indiendatum="2002-01-25">
         <vrager partij="D66" oorsprong="parlement">Lambrechts</vrager>
         <vraagt-aan>minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2002-02-18">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Zijn de berichten <voetnoot nummer="1"/>waar dat scholen per 1 februari 2002 vier tot tien keer zoveel moeten betalen voor onderwijslicenties van Microsoft? </vraag>
      <vraag nummer="2" voetnoot="2">Hoeveel scholen betreft het en wat gaat dit de scholen kosten? Waarom heeft u op eerdere schriftelijke vragen mijnerzijds van 4 september 2001 <voetnoot nummer="2"/>geantwoord dat die gegevens over het aantal scholen en de kosten voor scholen niet voorhanden zijn, terwijl die gegevens bij SBL en APS IT bekend moeten zijn aangezien deze instellingen centraal software aanleveren aan vrijwel alle scholen in Nederland? </vraag>
      <vraag nummer="3">Zijn er scholen die door deze kostenstijging in de financiële problemen komen? </vraag>
      <vraag nummer="4">Wat is de relatie van SBL en APS IT tot uw ministerie? Wat is de relatie van SBL en APS IT tot Microsoft? </vraag>
      <vraag nummer="5" voetnoot="3">Heeft u kennisgenomen van het ingezonden opiniestuk <voetnoot nummer="3"/>«Minister Hermans maakt zich afhankelijk van Microsoft» in de Volkskrant van 24 februari 1999? </vraag>
      <vraag nummer="6">Herinnert u zich dat u in alle Kameroverleggen over Ict in de afgelopen 4 jaren door de leden van de D66-fractie opgeroepen bent actie te ondernemen en scholen voor te lichten over de Microsoftval, en de voordelen van open source besturenbesturingssystemen en open source applicaties? Wat heeft u sindsdien gedaan om te voorkomen dat scholen in de Microsoftval terecht zouden komen? </vraag>
      <vraag nummer="7">Hoe en wanneer heeft de voorlichting zoals door u aangekondigd in antwoord op de schriftelijke vragen, 4 september 2001 plaatsgevonden? Hoe kan het dan gebeuren dat scholen nu verrast zijn? </vraag>
      <vraag nummer="8">Realiseert u zich dat deze prijsverhoging pas het begin is en niet het einde, omdat Microsoft werkt aan nieuwe licentiesystemen voor nieuwe besturingssystemen en applicaties, waarbij gebruikers, ook scholen, voortaan elk jaar 25 tot 30% van de nieuwprijs zullen moeten betalen? Wat gaat u nu doen om de scholen voor deze catastrofe te behoeden? </vraag>
      <vraag nummer="9">Is het waar dat Microsoft in België en in de Verenigde Staten heeft aangeboden besturingssystemen en applicaties gratis ter beschikking te stellen aan het onderwijs? </vraag>
      <vraag nummer="10">Is het waar dat u nu gaat overleggen met Microsoft over uitstel van de prijsverhoging? Deelt u het standpunt dat een tijdelijke financiële reductie of uitstel van de prijsstijging het probleem van de steeds hogere softwarekosten voor scholen alleen maar uitstelt maar niet structureel oplost? </vraag>
      <vraag nummer="11">Bent u bereid u ervoor in te zetten om zoveel mogelijk scholen in staat te stellen om op zo kort mogelijke termijn over te schakelen op open source besturingssystemen en applicaties? </vraag>
      <noten afkomstig="vraag">
         <noot nummer="1" datum="2002-01-18" bron="Volkskrant, 18 januari jl. en NRC">Volkskrant, 18 januari jl. en NRC, 18 januari 2002</noot>
         <noot nummer="2" documenttype="Kamervragen" documentnummer="61">Aanhangsel Handelingen, nr. 61, Vergaderjaar 2000–2001.</noot>
         <noot nummer="3" datum="1999-02-24" bron="Volkskrant">Volkskrant, 24 februari 1999</noot>
      </noten>
   </vragen>
   <antwoorden aantal="11">
      <antwoord nummer="1">De prijzen voor het gebruik van Microsoft-licenties zijn gestegen. In de media wordt gesproken over prijsstijgingen van 250 tot 1000 procent. De mate van stijging verschilt per school en is afhankelijk van 2 variabelen. Enerzijds is de prijs per licentie gestegen. Anderzijds is het licentiebeleid aangepast. Voor scholen rest daardoor nog maar 1 licentiemogelijkheid: betaling per aanwezige PC. De nieuwe prijzen van de Microsoft-licenties leiden tot een beslag van 6 tot 8% van het leerlinggebonden ICT-budget. </antwoord>
      <antwoord nummer="2">Microsoft heeft een nieuw licentiesysteem geïntroduceerd voor zakelijke software. Gebruikers betalen elk jaar tussen de 25 en 29 procent van de nieuwprijs in ruil voor een abonnement op de upgrades. Dit licentiesysteem is in principe van toepassing op alle klanten van Microsoft. Scholen, hogescholen en universiteiten daarentegen hebben de mogelijkheid om via SURF-diensten, SLB-diensten of APS IT-diensten software-licenties, waaronder Microsoft, te verkrijgen tegen lagere tarieven en andere condities. Mocht een school gebruik willen maken van de Microsoft-onderwijslicentie via één van de drie genoemde diensten, dan sluit ze hiertoe een Campusovereenkomst (hoger onderwijs) of een Schoolovereenkomst (beroepsonderwijs en volwasseneneducatie, voortgezet en primair onderwijs). Voor het onderwijsbestel specifiek geldt dat ik als minister van OCenW aanspreekbaar ben op de kwaliteit van het onderwijs als geheel. Ik zorg voor de totstandkoming van deugdelijkheideisen en de wetgeving in dat verband en ik geef de ontwikkelingsrichting aan. Het is aan de school om te overwegen hoe ze haar financiële middelen strategisch inzet voor de aankoop van ICT-software, -hardware, -beheer, en -scholing en bij wie ze haar inkopen doet. De school heeft daar een eigen vrijheid en verantwoordelijkheid in. Mij is derhalve niet bekend met welk merk software een school werkt. Ik kan dus niet aangeven of en wat dit de scholen extra gaat kosten. </antwoord>
      <antwoord nummer="3">Mij zijn hier geen gevallen van bekend. </antwoord>
      <antwoord nummer="4">SURF-diensten, SLB-diensten en APS IT-diensten zijn centrale inkooporganisaties en treden op als intermediair tussen diverse ICT-aanbieders, waaronder Microsoft, en het onderwijs. SURF-diensten verstrekt licenties aan het hoger onderwijs en wetenschappelijk onderzoek, SLB-diensten aan het beroepsonderwijs, de volwasseneneducatie en het voorgezet onderwijs en APS IT-diensten aan het primair onderwijs. Surfdiensten, SLB-diensten en APS-IT diensten zijn opgericht door respectievelijk de stichting SURF, de stichting SLB-VE en de stichting APS. De diensten zijn zelfvoorzienend. Ik heb noch wettelijk, noch financieel een relatie met één van deze diensten Microsoft biedt sinds 1993 via SLB-diensten en APS IT-diensten software aan aan het onderwijs. Voor Microsoft zijn deze twee bedrijven de inkopende en onderhandelende partijen voor het gehele onderwijs. </antwoord>
      <antwoord nummer="5">Ja. </antwoord>
      <antwoord nummer="6">Met de financiering van de stichting Ict op School ben ik tegemoet gekomen aan een wens van de organisaties van bestuur en management in het Primair Onderwijs en het Voortgezet Onderwijs (verenigd in de VSWO) om invulling te geven aan de behoefte tot oprichting van een organisatie die: • samenwerking op regionaal niveau tussen scholen en van scholen met andere partijen bevordert, zodat langs die weg een concrete en gebundelde vraag naar producten en diensten kan worden georganiseerd en een efficiënte aanpak van ICT in het onderwijs mogelijk wordt gemaakt; • kennis ontsluit over ICT-ontwikkelingen die relevant zijn voor het onderwijs en over ervaringen bij de integratie van ICT in het onderwijs. Ict op School rekent het tot haar taak scholen te informeren over de afwegingen die een rol spelen bij de keuze van systeemsoftware. Daarbij spelen licentiekosten een rol. </antwoord>
      <antwoord nummer="7">SLB-diensten en APS IT-diensten hebben scholen schriftelijk, via de e-mail en via hun website voortdurend ingelicht over de gewijzigde licenties. Al ruim een jaar staat in hun prijslijsten vermeld dat de toenmalige prijzen geldig waren tot en met 31 december 2001. In september, oktober en december 2001 zijn de scholen geïnformeerd over de nieuwe regelingen. In september heeft SLB de scholen via de mail ingelicht over mogelijk flinke prijsstijgingen. Daarnaast staat de outline van de nieuwe regeling al sinds oktober op de sites van SLB-diensten en APS IT-diensten. Daarnaast heb ik aanvullende afspraken gemaakt met de stichting Kennisnet. Voor Kennisnet staan open standaarden voorop. Door implementatie van de W3C-standaard garandeert Kennisnet dat de inhoud toegankelijk is voor alle browsers. Kennisnet zal in het vervolg rapporteren over haar acties en de behaalde resultaten. Concreet zal in die rapportage minimaal aandacht worden besteed aan de voortgang van onderstaande trajecten • het faciliteren van een omgeving waar het onderwijs aan Open Source-projecten kan werken; • het stimuleren van leveranciers om Open Source-oplossingen te zoeken; • het toepassen van open standaarden voor alle basisfunctionaliteiten zoals deze op haar portal sites te vinden zijn. </antwoord>
      <antwoord nummer="8">In de zakelijke markt wordt sinds dit jaar gewerkt met het door u genoemde licentiesysteem, waarbij zakelijke gebruikers elk jaar tussen de 25 en 29 procent van de nieuwprijs betalen in ruil voor een abonnement op de upgrades. Hierbij is er sprake van een «plicht tot update». De licentieovereenkomst die de bron vormt voor de Schoolovereenkomst is aangegaan voor een periode van drie jaar. Gedurende deze periode worden er geen prijsverhogingen doorgevoerd in de schoolovereenkomsten en geldt er een «recht tot update». Een school kan daarbij zelf kiezen of ze gebruik wil maken van een nieuwere versie van software die onder de licentie valt. Het is aan de school om te overwegen hoe ze haar financiële middelen strategisch inzet voor de aankoop van ICT-software, -hardware, -beheer, en - scholing. De school maakt hierin haar afwegingen, zo ook voor de keuze van een softwarepakket. De stijgende prijzen zullen er mogelijk toe leiden dat scholen kritischer zullen kijken naar de software-uitgaven en daardoor uitzien naar mogelijke alternatieven. Uit het veld ontvang ik daarover de eerste geluiden. Ik heb de stichtingen Kennisnet en Ict op School gevraagd binnen hun programma’s hier ruimte voor te maken. In de besturingssoftware is Linux een van de belangrijkste alternatieven. Op dit moment kiest de meerderheid van de gebruikers overigens voor Microsoft, vanwege het gebruiksgemak en de veelheid en diversiteit van applicaties die op het Microsoft-platform draaien. Door de stijgende prijzen kan Linux een serieus alternatief worden voor het onderwijs. Probleem blijft de complexiteit en de benodigde tijd bij migratie naar een ander besturingssysteem. Naast de besturingssoftware is er ook nog de toepassingssoftware. Hierbij wordt gedoeld op bijvoorbeeld tekstverwerking en spreadsheets. Functionaliteiten die worden aangeboden binnen Microsoft Office, maar ook door concurrenten middels het Wordperfect-pakket of Star Office. Al deze pakketten kunnen de meeste bestanden (.doc,.xls,.ppt files) met elkaar uitwisselen. </antwoord>
      <antwoord nummer="9">Neen. Zowel in België als in de VS wordt niet op structurele basis software gratis aan het gehele onderwijs beschikbaar gesteld, deelname aan specifieke programma’s daargelaten. Overigens worden er in Nederland ook binnen de grenzen van het sponsorconvenant gratis licenties beschikbaar gesteld aan specifieke programma’s te weten; • deelnemers aan het AAL-programma. Het Anytime Anywhere Learning-programma is een onderwijsprogramma dat adaptief leren bevordert; • alle instellingen die ICT-opleidingen verzorgen. Dit programma heet het Microsoft IT-Academy. </antwoord>
      <antwoord nummer="10">Naar aanleiding van de kritiek van de scholen heeft Microsoft een aantal wijzigingen doorgevoerd. Gesprekken met de stichting Ict op school en SLB-diensten, APS-IT diensten en SURF-diensten hebben geleid tot de volgende aanpassingen: 1. De inschrijftermijn is verlengd tot en met 31 maart aanstaande; 2. Scholen kunnen naast een driejarig ook een éénjarig contract kiezen; 3. De keuze voor een driejarig contract leidt tot 25% korting op de licenties in het eerste jaar. 4. Voor scholen die relatief veel PC’s hebben (en die dus een hoge percentuele stijging ervaren) wordt een kostenplafond vastgesteld. Voor PO-scholen die meer dan 1 pc hebben op 6 leerlingen en voor VO-scholen die meer dan 1 pc hebben op 7 leerlingen worden per extra pc geen verdere kosten in rekening gebracht. 5. Scholen krijgen de mogelijkheid van gespreide betaling indien men daarom vraagt en indien de school daadwerkelijk een prijsverhoging krijgt. </antwoord>
      <antwoord nummer="11">De stijgende prijzen zullen er mogelijk toe leiden dat scholen kritischer zullen kijken naar de softwareuitgaven en daardoor uitzien naar mogelijke alternatieven. Uit het veld ontvang ik daarover de eerste geluiden. Om scholen daarbij te faciliteren heb ik de stichtingen Kennisnet en ICT op School reeds eerder gevraagd binnen hun programma’s hier ruimte voor te maken. (zie ook vraag 6 en 7) Daarnaast werk ik met mijn collega’s van Grote Steden Beleid en Economische Zaken aan een nota waarin op centraal niveau aandacht wordt gevraagd voor de implementatiekant van het overheids-ICT-beleid, ofwel aan de software. Dit betekent zeer zeker niet dat centraal zal worden bepaald welke software moet worden gebruikt. Wel is er aandacht nodig voor interoperabiliteit, ofwel de mogelijkheid van systemen om onderling samen te werken. Dit is vooral van belang waar processen elkaar raken. Dit geldt zowel t.a.v. de bedrijfsvoering van de overheid als t.a.v. het externe berichtenverkeer. Aandacht voor de implementatiekant (met andere woorden, «overheids-software-beleid» geeft de mogelijkheid om enkele kwesties te adresseren die tot nu toe op centraal niveau nog weinig belicht zijn gebleven. In eerste instantie gaat het hierbij om open standaarden en Open Source-software. </antwoord>
      <noten afkomstig="antwoord"/>
   </antwoorden>
</kvr>
