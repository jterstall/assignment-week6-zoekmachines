<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kortram (PvdA) aan de staatssecretaris van Onderwijs, Cultuur en Wetenschappen, mw. Adelmund over pesten. (Ingezonden 13 november 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8378
</item>
         <item attribuut="Inhoud">Vragen over pesten op school en de campagne 'De veilige school'.</item>
         <item attribuut="Rubriek">Basisonderwijs (Leerlingen) Criminaliteit en openbare orde (Veiligheid)</item>
         <item attribuut="Trefwoorden">Jeugdwelzijn Onderwijsinstellingen Openbare orde en veiligheid</item>
         <item attribuut="Vindplaats">Kamervragen met antwoord 1998-1999, nr. 497, Tweede Kamer</item>
         <item attribuut="Vraagnr_bij_indiening">2989903170</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="PvdA">Kortram</persoon>
         </item>
         <item attribuut="Datum_reaktie">1998-12-17</item>
         <item attribuut="Datum_indiening">1998-11-13</item>
         <item attribuut="Document-id">KVR8378</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1013" allpagenumbers="1013 1014" vetnummer="2989903170" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8378" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="497" onderwerp="" indiendatum="1998-11-13">
         <vrager partij="PvdA" oorsprong="parlement">Kortram</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund</vraagt-aan>
      </vraagdata>
      <antwoorddata antwoorddatum="1998-12-17">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het bericht over pesten? <voetnoot nummer="1"/>
      </vraag>
      <vraag nummer="2">Deelt u de conclusie dat pesten drempelverlagend gedrag is, en dat de stap naar crimineel gedrag klein is? Betekent dit voor u een aansporing om extra aandacht te besteden aan het pesten op scholen? Zo ja, welke maatregelen gaat u treffen? Zo neen, waarom niet? </vraag>
      <vraag nummer="3">Is het wettelijk ingesteld instrumentarium naar uw mening toereikend om het pesten adequaat aan te pakken? Zo ja, kunt u uw antwoord beargumenteren? Zo neen, welke stimulerende maatregelen wilt u op korte termijn treffen? </vraag>
      <vraag nummer="4">Wat is op dit moment de status van de campagne «de veilige school» met betrekking tot pesten? Zijn er resultaten merkbaar en meetbaar? </vraag>
      <vraag nummer="5">Worden in dit verband de telefoontjes aan de onderwijstelefoon gebruikt om het beleid bij te stellen? Zo neen, wat wordt er met de input aan de onderwijstelefoon gedaan? </vraag>
      <vraag nummer="6">Acht u het correct dat scholen bij dit probleem de hulp inroepen van de GGD en/of de politie? Zo ja, waarom? Zo neen, waarom niet? </vraag>
      <vraag nummer="7">Vindt u dat de aandacht met betrekking tot dit probleem vooral uit moet gaan naar de slachtoffers of naar pesters én de slachtoffers van het pesten? </vraag>
      <vraag nummer="8">Gezien de omvang van het probleem pesten op het werk wil ik graag uw reactie zien op de stelling «de pestkoppen op school zijn naderhand de pestkoppen op het werk». </vraag>
      <noten afkomstig="vraag">
         <noot nummer="1"/>
         <noot nummer="1" datum="1998-10-6" bron="Haagsche Courant">Haagsche Courant, 6 oktober 1998</noot>
         <noot nummer="2" datum="1998-10-30" bron="De Telegraaf">De Telegraaf, 30 oktober 1998</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De conclusie dat pesten drempelverlagend gedrag is, en dat de stap naar crimineel gedrag klein is, heb ik zo niet aangetroffen in het onderzoeksrapport waaraan in dit bericht gerefereerd is. De onderzoekers komen tot de conclusie dat pesten, probleem gedrag en delinquentie sterk (statistisch) aan elkaar gerelateerd zijn, en zij stellen dat pesten deel uitmaakt van een anti-sociaal en agressief gedragspatroon. Pesten is daarmee wel een belangrijk waarschuwingssignaal dat door leraren moet worden opgepikt. Scholen worden reeds aangespoord om extra aandacht aan pesten te besteden, met name via de campagne De Veilige School. </antwoord>
      <antwoord nummer="3">Met de zogenoemde Kwaliteit wet Onderwijs wil ik onder meer bereiken dat scholen in hun schoolgids inzage geven in het gevoerde beleid en het pedagogische klimaat van de school. Deze wet geeft ouders ook meer zeggenschap in het beleid dat de school voert. De verwachting is dat het pedagogisch klimaat op de scholen met deze wet zal verbeteren. Tevens schrijft de wet een klachtenregeling voor. </antwoord>
      <antwoord nummer="4">De campagne De Veilige School heeft als doelstelling om het taboe rond geweld en onveiligheid in scholen te doorbreken, en om scholen te helpen bij het verbeteren van de veiligheid op scholen. Pesten maakt een integraal onderdeel uit van deze campagne. In de periode augustus 1997 tot augustus 1999 ligt voor het primair onderwijs het accent op de verspreiding van de aangepaste brochure en instrumenten. Binnen het voortgezet onderwijs ligt de nadruk op de voortzetting van de implementatie. Begin 1998 is er onderzoek verricht naar het gebruik en de waardering van de instrumenten van de Veilige School in 68 scholen voor voortgezet onderwijs. Uit dit onderzoek blijkt dat alle scholen bereikt zijn met de brochure «maat, toonsoort en uitvoering», en dat de algehele waardering positief is. De helft van de onderzochte scholen heeft ook een of meerdere instrumenten aangeschaft. Binnen de scholen moet breder bekendheid worden gegeven aan de aanwezigheid van de brochure en de instrumenten. Daar waar in 1995 veel scholen veel moeite hadden over de veiligheid in de school te praten, is dit taboe anno 1998 nagenoeg verdwenen. Scholen praten open over hun beleid om de veiligheid in en rond de school te verbeteren. </antwoord>
      <antwoord nummer="5">In de brochure «Eerste resultaten scholierencampagne» wordt verslag gedaan over de eerste zes maanden van de onderwijstelefoon. Er werden 2736 telefoongesprekken geregistreerd. Honderdnegenennegentig gesprekken gingen over een geweldsituatie, waarvan 108 over pesten. De onderwijstelefoon voorziet hierbij dus duidelijk in een behoefte. Het beleid dat ten aanzien van pesten vanuit verschillende invalshoeken wordt gevoerd verdient dus voortzetting. De rol die de onderwijstelefoon hierbij kan spelen zal in 1999 nader uitgewerkt worden. </antwoord>
      <antwoord nummer="6">Ik vind het een goede zaak dat scholen tot goede samenwerking met politie en GGD komen, om problemen die terug te voeren zijn op anti-sociaal en agressief gedrag in en om de school te voorkomen en te bestrijden. Vormen van schooladoptie door de politie vind ik een belangrijke schakel in het gewenste netwerk van en met scholen in de wijk. </antwoord>
      <antwoord nummer="7">Het is van belang dat er bij het beleid dat scholen voeren tegen pesten niet alleen rekening wordt gehouden met daders en slachtoffers van pestgedrag, maar ook met de medeleerlingen en vaak ook de ouders en leerkrachten. Dit vormt dan ook een belangrijk kenmerk van de producten die in het kader van de campagne De Veilige School aan scholen ter beschikking worden gesteld. </antwoord>
      <antwoord nummer="8">De stelling «de pestkoppen op school zijn naderhand de pestkoppen op het werk» heeft zeker geen algemene geldigheid. Het is wel zo dat pestkoppen op het werk vroeger bovengemiddeld zelf dader of slachtoffer van pesten zijn geweest. Het artikel geeft in ieder geval aan dat pesten niet alleen voorkomt bij jeugdigen, maar dat ook volwassenen zich binnen een werkverband hier schuldig aan maken. </antwoord>
      <noten afkomstig="antwoord"/>
   </antwoorden>
</kvr>
