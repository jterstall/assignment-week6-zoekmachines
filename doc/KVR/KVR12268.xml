<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Sociale Zaken en Werkgelegenheid en aan de staatssecretaris van FinanciÃ«n over de nieuwe belastingwetgeving. (Ingezonden 16 augustus 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12268
</item>
         <item attribuut="Inhoud">Vragen naar aanleiding van het bericht 'De gevolgen van de nieuwe belastingwetgeving voor de bijstandsklant; Het kastje of de muur' in Binnenlands Bestuur van 14 juli 2000, over bijstandsgerechtigden die voortaan voor specifieke heffingskortingen een formulier van de belastingdienst moeten invullen. In het bericht wordt de verwachting geuit dat de belastingherziening voor de gemeentelijke sociale diensten net zo ingrijpend zal zijn als de invoering van de nieuwe Algemene Bijstandswet.</item>
         <item attribuut="Rubriek">Belastingen (Algemeen) Sociale zekerheid (Bijstand (ABW, RWW, Wet Sociale Werkvoorziening)) Staats- en bestuursrecht (Gemeenten)</item>
         <item attribuut="Trefwoorden">Belastingen Bijstand Gemeentelijke Sociale Diensten</item>
         <item attribuut="Vindplaats">Kamervragen met antwoord 1999-2000, nr. 1786, Tweede Kamer</item>
         <item attribuut="Vraagnr_bij_indiening">2990014640</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2000-09-11</item>
         <item attribuut="Datum_indiening">2000-08-16</item>
         <item attribuut="Document-id">KVR12268</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4011" allpagenumbers="4011 4012" vetnummer="2990014640" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12268" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1786" onderwerp="" indiendatum="2000-08-16">
         <vrager partij="SP" oorsprong="parlement">De Wit</vrager>
         <vraagt-aan>de minister van Sociale Zaken en Werkgelegenheid en aan de staatssecretaris van Financiën</vraagt-aan>
      </vraagdata>
      <antwoorddata antwoorddatum="2000-09-11">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht «De gevolgen van de nieuwe belastingwetgeving voor de bijstandsklant; Het kastje of de muur»? <voetnoot nummer="1"/>
      </vraag>
      <vraag nummer="2">Hoe oordeelt u over de in het artikel geuite verwachting dat de belastingherziening voor de gemeentelijke sociale diensten net zo ingrijpend zal zijn als de invoering van de nieuwe Algemene Bijstandswet? </vraag>
      <vraag nummer="3">Is het waar dat bijstandsgerechtigden voortaan voor specifieke heffingskortingen een formulier van de belastingdienst moeten invullen? Zo ja, moet zo’n specifiek heffingskortingsverzoek dan voor 1 december zijn aangevraagd en wordt zo’n verzoek na 1 januari niet meer in behandeling genomen? </vraag>
      <vraag nummer="4">Indien een bijstandsgerechtigde specifieke heffingskortingen misloopt, hoeveel komt iemand dan netto onder de bijstandsnorm terecht? </vraag>
      <vraag nummer="5">Indien iemand onder de bijstandsnorm terecht kan komen, welke oplossing heeft u dan voor deze inkomensachteruitgang? </vraag>
      <vraag nummer="6">Kan iemand achteraf middels een T-biljet alsnog het recht op specifieke heffingskortingen doen gelden en moeten deze dan aan de sociale dienst worden terugbetaald? </vraag>
      <vraag nummer="7">Is het waar dat gemeentelijke sociale diensten ook de bruto-inkomens van de cliënten moeten gaan administreren? Zo ja, levert dit dan een grote administratieve verzwaring op? </vraag>
      <noten afkomstig="vraag">
         <noot nummer="1" datum="2000-07-14" bron="Binnenlands Bestuur 28-29">Binnenlands Bestuur 28-29, 14 juli 2000</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De vergelijking tussen de belastingherziening en de invoering van de nieuwe Algemene bijstandswet gaat in kwalitatief en kwantitatief opzicht mank. De invoering van de nieuwe Algemene bijstandswet betekende een ingrijpende wijziging op een groot aantal onderdelen van de oude Algemene Bijstandswet en een herbeoordeling van het recht op bijstand van alle uitkeringsgerechtigden op basis van de nieuwe Algemene bijstandswet. Bij de belastingherziening gaat het om een wijziging van de rekenregels voor de loonheffing over bijstand, die met name van invloed zijn in de situatie dat de bijstandsgerechtigde andere inkomsten naast de bijstand heeft. Voorts gaat het om een wijziging van de middelentoets waardoor bij de verlening van bijstand rekening wordt gehouden met de voorlopige teruggaaf (VT) van heffingskortingen, waarvoor alleenstaande ouders en gehuwden in aanmerking kunnen komen. Bij dit laatste geldt dat de kinderkorting en de aanvullende kinderkorting niet tot de middelen worden gerekend. </antwoord>
      <antwoord nummer="3">Ten aanzien van de heffingskortingen is er geen onderscheid tussen bijstandsgerechtigden en andere belastingplichtigen. Dat geldt ook waar het de indiening en afdoening van een verzoek om voorlopige teruggaaf van heffingskortingen betreft. Als de aanvraag is ingediend vóór 1 december 2000 vindt de uitbetaling van de voorlopige teruggaaf vanaf januari 2001 plaats. Wordt de aanvraag na 1 december 2000 ingediend dan is het moment van eerste betaling afhankelijk van het tijdstip van indiening van de aanvraag. Het totaalbedrag van de VT wordt na toekenning over de resterende maanden van het jaar uitbetaald. </antwoord>
      <antwoord nummer="4 en 5">Zoals voor alle middelen, geldt het uitgangspunt dat rekening wordt gehouden met de heffingskortingen waarover de bijstandsgerechtigde daadwerkelijk beschikt. Betrokkene kan in beginsel dus niet onder de bijstandsnorm terechtkomen. Op grond van artikel 42 Abw kan ook rekening worden gehouden met middelen waarover de belanghebbende redelijkerwijs kan beschikken. Deze regel kan van toepassing zijn als de bijstandsgerechtigde door eigen toedoen heffingskortingen misloopt. Bij de toepassing van deze regel zal in aanmerking moeten worden genomen dat de voorlopige teruggaaf een nieuw verschijnsel is, waarmee de bijstandsgerechtigden nog vertrouwd moeten raken. Een goede voorlichting en een persoonlijke benadering over het aanvragen van een voorlopige teruggaaf spelen hierbij een belangrijke rol. Binnenkort verschijnt een publieksfolder over bijstand en het nieuwe belastingstelsel. Die informeert bijstandsgerechtigden over de invloed van het nieuwe belastingstelsel op het recht op bijstand en over de wijze van aanvragen van de voorlopige teruggaaf. Bij toepassing van de regel over het redelijkerwijs beschikken dient de gemeente een redelijke belangenafweging te maken. Een en ander sluit echter niet uit dat de gemeente bij een bijstandsgerechtigde die weigerachtig blijft een voorlopige teruggaaf aan te vragen de hiervoor genoemde regel kan toepassen van het redelijkerwijs kunnen beschikken. </antwoord>
      <antwoord nummer="6">Indien recht bestaat op een specifieke heffingskorting kan deze inderdaad achteraf via een T-biljet worden verrekend, voor zover dit in de loonheffing of via een VT niet is gebeurd. Als de bijstandsgerechtigde middels een T-biljet heffingskorting ontvangt, dient deze aan de sociale dienst te worden terugbetaald voor zover die in aanmerking zou zijn genomen als die middels een voorlopige teruggave of via de loonheffing zou zijn ontvangen. Op deze wijze wordt een gelijke behandeling van heffingskorting bereikt bij ontvangst middels een T-biljet en bij ontvangst middels een voorlopige teruggaaf of via de loonheffing. </antwoord>
      <antwoord nummer="7">In het nieuwe stelsel gaat de gemeentelijke sociale dienst rekening houden met de algemene heffingskorting voor zover die niet bij andere inkomsten in aanmerking is genomen. Daarmee komt een eind aan de dubbele toepassing van de belastingvrije som, die in de bestaande situatie een knelpunt vormt. Om te kunnen bepalen welk bedrag aan algemene heffingskorting in aanmerking moet worden genomen, dient de gemeentelijke sociale dienst het belastbare bedrag van de overige inkomsten te administreren. Met behulp van programmatuur, die in overleg met de ministeries van Sociale Zaken en Werkgelegenheid en van Financiën en de Belastingdienst is ontwikkeld, wordt aan de hand van dit gegeven het bij de loonheffing over de bijstand in aanmerking te nemen bedrag aan algemene heffingskorting bepaald. Voor de gemeentelijke sociale diensten betekent dit dat ten opzichte van de bestaande situatie een nieuw gegeven moet worden vastgelegd. Voor de betreffende gegevens zijn de loon- c.q. uitkeringsspecificaties van belang, die de bijstandsgerechtigden ook in de huidige situatie reeds dienen over te leggen. </antwoord>
      <noten afkomstig="antwoord"/>
   </antwoorden>
</kvr>
