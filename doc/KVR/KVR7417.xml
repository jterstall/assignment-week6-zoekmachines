<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Leers en Van der Knaap (beiden CDA) over cijfers uit een RIVM studie. (Ingezonden 8 juni 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7417
</item>
         <item attribuut="Inhoud">Betreft berichten over het tussentijds bijstellen van cijfers in een RIVM-studie.</item>
         <item attribuut="Rubriek">Bedrijfsleven en industrie (Publiek-private samenwerking) Handel en economie (Economische ontwikkeling) Ruimtelijke ordening en infrastructuur (Algemeen)</item>
         <item attribuut="Trefwoorden">Economische ontwikkeling Overheidsinvesteringen Publiek-private samenwerking Ruimtelijke ordening</item>
         <item attribuut="Vindplaats">Kamervragen met antwoord 1997-1998, nr. 1457, Tweede Kamer</item>
         <item attribuut="Afkomstig_van">Economische Zaken (EZ) Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Leers</persoon>
            <persoon partij="CDA">Van der Knaap</persoon>
         </item>
         <item attribuut="Datum_reaktie">1998-07-02</item>
         <item attribuut="Datum_indiening">1998-06-08</item>
         <item attribuut="Document-id">KVR7417</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2989" allpagenumbers="2989 2990" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7417" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1457" onderwerp="" indiendatum="1998-06-8">
         <vrager partij="CDA" oorsprong="parlement">Leers</vrager>
         <vrager partij="CDA" oorsprong="parlement">Van der Knaap</vrager>
         <vraagt-aan/>
      </vraagdata>
      <antwoorddata antwoorddatum="1998-07-2">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennis genomen van het artikel «achter de schermen-I» van professor Bomhof <voetnoot nummer="1"/>waarin gesteld wordt dat belangrijke cijfers uit een studie van het Rijksinstituut voor Volksgezondheid en Milieu (RIVM) – uitgevoerd in het kader van de ICES (Interdepartementale commissie economische structuurversterking) – zijn veranderd na ambtelijk overleg met drie andere planbureaus? </vraag>
      <vraag nummer="2">Kloppen de in dat artikel aangevoerde cijfers? </vraag>
      <vraag nummer="3">Was u hiervan op de hoogte? </vraag>
      <vraag nummer="4">Zijn ook de cijfers van de overige, in het kader van de ICES uitgevoerde studies achteraf bijgesteld? Zo ja, op wat voor een wijze? </vraag>
      <vraag nummer="5">Deelt u het oordeel dat cijfermatige onderbouwing van beleidsmaatregelen betrouwbaar dient te zijn, en dat een dergelijk voorval de geloofwaardigheid van de overheid volstrekt ondermijnt? </vraag>
      <vraag nummer="6">Bent u van zins op korte termijn maatregelen te nemen om herhaling te voorkomen? Zo ja, welke? </vraag>
      <vraag nummer="7">Welke beleidsmatige consequenties trekt u wat betreft de beslissingen over het ICES-pakket? </vraag>
      <noten afkomstig="vraag">
         <noot nummer="1" datum="1998-05-23" bron="Zie: NRC Handelsblad">Zie: NRC Handelsblad, 23 mei 1998</noot>
      </noten>
   </vragen>
   <antwoorden aantal="7">
      <antwoord nummer="1">Ja, wij hebben kennis genomen van het artikel «Achter de Schermen (I)» van de heer Bomhoff, verschenen in het NRC Handelsblad van 23 mei jl. </antwoord>
      <antwoord nummer="2">In de concept-versie waarop de hand is gelegd wordt meermalen benadrukt dat het om voorlopige cijfers gaat. In het project hebben de planbureaus intensief overlegd over de meest correcte aanpak. Daarbij hebben uitsluitend inhoudelijke en wetenschappelijke argumenten een rol gespeeld. De planbureaus zijn organisatorisch gelieerd aan ministeries, maar zij schrijven onafhankelijke rapporten. In het artikel staan enkele voorbeelden van maatregelen waarvan de kostenramingen in de eindversie van het rapport zijn verhoogd. De energie-eisen voor woningbouw en industrie zijn twee maal zo duur geworden. Dat komt omdat de maatregel veel scherper is ingevuld, waardoor het effect drie maal zo groot is geworden. In verhouding tot het milieu-effect is deze maatregel dus goedkoper geworden. De kosten die in het artikel worden toegeschreven aan rekening rijden horen bij een pakket met meerdere maatregelen, waarin de kosten vooral door een verlaging van de maximumsnelheid tot 100 km/uur worden bepaald. Bij deze kosten, en bij die van verdere verlaging van maximumsnelheden, stond in een voetnoot bij het vermelde citaat dat het geraamde bedrag nog kon worden aangepast. Een voorbeeld van zo’n aanpassing: de kosten zijn in eerste instantie uitgerekend op basis van kosten van verloren arbeidstijd in 1998. Aangezien de studie naar het jaar 2010 kijkt, is later gebruik gemaakt van een verwacht uurloon in 2010, dat hoger ligt. </antwoord>
      <antwoord nummer="3">Zoals gebruikelijk zijn wij middels tussenrapportages op de hoogte gehouden van de stand van zaken m.b.t. de onderzoeken. Indien hierin nieuwe gegevens of nieuwe definities werden gebruikt werden deze aangegeven. Met nadruk wijzen wij er op dat het hier onafhankelijke onderzoeken betreft. </antwoord>
      <antwoord nummer="4">De cijfers van de studies zijn, indien op grond van inhoudelijke en wetenschappelijke argumenten nodig geacht door de planbureaus, gedurende de studie bijgesteld. Het gaat hier overigens om een beperkt aantal cijfers dat is bijgesteld. De wijze waarop deze cijfers zijn bijgesteld is afhankelijk van de aard en de inhoud van het betreffende onderdeel. Het betrof zaken als nieuwe inputgegevens en bijvoorbeeld bijgestelde rekenmethoden. Bij dergelijke onderzoeken is het meer regel dan uitzondering dat met hernieuwde gegevens en/of inzichten nieuwe cijfers naar boven komen. De grenzen van de wetenschappelijke kennis en kunde werden gezien de complexiteit van de materie bereikt. Werkende weg moest nog veel worden uitgezocht en werden nieuwe methodologieën ontwikkeld. Dat verklaart dat er soms sprake was van nieuw inzicht. </antwoord>
      <antwoord nummer="5">Wij delen uw mening dat de cijfermatige onderbouwing van beleidsmaatregelen betrouwbaar dient te zijn. Daarin past het dat de planbureaus de uitkomsten wijzigen indien gegevens en rekenmethoden worden verbeterd. Gezien voorgaande menen wij dat op geen enkele wijze de geloofwaardigheid van de overheid is ondermijnd. </antwoord>
      <antwoord nummer="6">Nee. Gezien het voorgaande is het nemen van maatregelen niet aan de orde. </antwoord>
      <antwoord nummer="7">Gezien het voorgaande trekken wij geen consequenties in relatie tot het ICES-pakket. </antwoord>
      <noten afkomstig="antwoord"/>
   </antwoorden>
</kvr>
