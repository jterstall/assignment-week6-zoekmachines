<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijsselbloem (PvdA) en Visser (VVD) aan de minister voor Vreemdelingenzaken en Integratie over tijdelijke verblijfsvergunningen voor geestelijke voorgangers. (Ingezonden 2 december 2004); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21963
</item>
         <item attribuut="Rubriek">Cultuur en taal (Overig) Welzijn (Vreemdelingen en asielzoekers)</item>
         <item attribuut="Trefwoorden">Godsdiensten Vreemdelingen</item>
         <item attribuut="Vindplaats">Kamervragen met antwoord 2004-2005, nr. 692, Tweede Kamer</item>
         <item attribuut="Vraagnr_bij_indiening">2040504190</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Dijsselbloem</persoon>
            <persoon partij="VVD">Visser</persoon>
         </item>
         <item attribuut="Datum_reaktie">2005-01-05</item>
         <item attribuut="Datum_indiening">2004-12-02</item>
         <item attribuut="Document-id">KVR21963</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1463" allpagenumbers="1463 1464" vetnummer="2040504190" code="0405tkkvr692" lopendefooter="Tweede Kamer, vergaderjaar 2004–2005, Aanhangsel" filenaam="KVR21963" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="692" onderwerp="" indiendatum="2004-12-2">
         <vrager partij="PvdA" oorsprong="parlement">Dijsselbloem</vrager>
         <vrager partij="VVD" oorsprong="parlement">Visser</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2005-01-5">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Aan hoeveel personen is de afgelopen vier jaar een verblijfsvergunning voor bepaalde tijd verleend onder een beperking, verband houdend met het verrichten van arbeid in loondienst als geestelijk voorganger of godsdienstleraar? </vraag>
      <vraag nummer="2">Wordt apart geregistreerd om welke religieuze gezindten het gaat? Aan hoeveel imams is de afgelopen vier jaar een vergunning verleend, zoals bedoeld in vraag 1? </vraag>
      <vraag nummer="3">Geldt voor de in vraag 1bedoelde vergunning een speciale regeling? Of geldt de normale regeling inzake een verblijfsvergunning voor bepaalde tijd, zoals vermeld in de Vreemdelingenwet 2000 en het Vreemdelingenbesluit 2000? </vraag>
      <vraag nummer="4">Zijn er nog andere mogelijkheden voor geestelijke voorgangers, waaronder imams, en godsdienstleraren, rechtmatig in Nederland te verblijven en hun beroep uit te oefenen? Zo ja, is bekend om hoeveel personen het gaat? </vraag>
      <vraag nummer="5">In hoeveel gevallen is een vergunning voor bepaalde tijd voor geestelijke voorgangers en godsdienstleraren, zoals bedoeld in vraag 1, ingetrokken? In hoeveel gevallen is een vergunning voor bepaalde tijd voor geestelijke voorgangers en godsdienstleraren omgezet in een vergunning voor onbepaalde tijd? In hoeveel gevallen is deze laatste vergunning voor de hier bedoelde personen ingetrokken? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Uit de geautomatiseerde systemen van de Immigratie- en Naturalisatiedienst (IND) blijkt dat in de afgelopen vier jaar 196 verblijfsvergunningen voor bepaalde tijd zijn verleend onder een beperking verrichten van arbeid in loondienst als geestelijk voorganger of godsdienstleraar. </antwoord>
      <antwoord nummer="2">Nee, in het systeem wordt niet geregistreerd om welke religieuze gezindten het gaat. Registratie vindt plaats onder de beperking geestelijk voorganger of godsdienstleraar. Daarom is niet aan te geven aan hoeveel imams een verblijfsvergunning is verleend. </antwoord>
      <antwoord nummer="3">In hoofdstuk B5/5.3 van de Vreemdelingencirculaire 2000 is opgenomen dat voor godsdienstleraren of geestelijk voorgangers de verplichting onder de Wet arbeid vreemdelingen geldt dat de werkgever over een tewerkstellingsvergunning moet beschikken. Vreemdelingen die verblijf als godsdienst leraar of geestelijk voorganger in Nederland beogen, moeten in het bezit zijn van een machtiging tot voorlopig verblijf (mvv). Nadat een aanvraag om een mvv is ingediend, beoordeelt de Centrale Organisatie Werk en Inkomen (CWI) op grond van de Wet arbeid vreemdelingen of een tewerkstellingsvergunning kan worden afgegeven. CWI toetst onder meer op aanwezigheid van prioriteitgenietend arbeidsaanbod, wervingsinspanningen van de werkgever en de geboden arbeidsvoorwaarden. Daarnaast stelt de IND een onderzoek in of er uit het oogpunt van de openbare orde en de nationale veiligheid bezwaar bestaat tegen het verblijf van betreffende vreemdeling in Nederland, en of de betrokken groepering op wier verzoek de godsdienstleraar of geestelijk voorganger zijn werkzaamheden zal gaan uitoefenen, haar wens tot het aanstellen van de godsdienstleraar of geestelijk voorganger handhaaft. De IND onderzoekt voorts of aan de overige voorwaarden voor het verblijf in Nederland is voldaan. Het verblijf als godsdienstleraar of geestelijk voorganger is tijdelijk van aard, tenzij het betreft een vreemdeling die verblijfsrecht ontleent aan het Associatiebesluit 1/80 van de Associatieraad EEG-Turkije. Het is op grond van de beperking godsdienst leraar of geestelijk voorganger, niet mogelijk om in aanmerking te komen voor voortgezet verblijf of een vergunning voor onbepaalde tijd. Dit geldt eveneens voor de familieleden van de geestelijk voorganger of godsdienstleraar. </antwoord>
      <antwoord nummer="4">Voor zover de betrokkene verblijf ontleent aan de vergunning onder de beperking godsdienstleraar of geestelijk voorganger, is het uitoefenen van andere werkzaamheden of werkzaamheden bij een andere werkgever niet toegestaan. De vreemdeling kan een aanvraag indienen om wijziging van de beperking waaronder hem verblijf is toegestaan, hiervoor zijn de algemeen geldende regels zoals opgenomen in de Vreemdelingenwet 2000, het Vreemdelingenbesluit 2000 en de Vreemdelingencirculaire van toepassing. Dit geldt eveneens voor de verplichting van de toekomstige werkgever om te beschikken over een tewerkstellingsvergunning op grond van de Wet arbeid vreemdelingen, voorzover de vreemdeling nog niet drie jaar heeft beschikt over een voor arbeid geldige vergunning tot verblijf. Het is niet bekend hoeveel personen rechtmatig verblijf in Nederland hebben onder een andere beperking dan geestelijk voorganger of godsdienstleraar en hun beroep wel kunnen blijven uitoefenen. </antwoord>
      <antwoord nummer="5">Er is 1vergunning tot verblijf zoals bedoeld in vraag 1ingetrokken. Daarnaast is in 49 gevallen de verlenging geweigerd omdat niet langer werd voldaan aan een of meer van de geldende voorwaarden. Er zijn geen vergunningen voor bepaalde tijd voor geestelijk voorgangers en godsdienstleraren omgezet in een vergunning voor onbepaalde tijd, anders dan die van die vreemdelingen die, zoals hierboven uiteengezet, verblijf ontlenen aan het Associatiebesluit. Voor de goede orde wil ik er op wijzen dat voor de invoering van de Vreemdelingenwet 2000 geestelijk voorgangers en godsdienstleraren op aanvraag in aanmerking konden komen voor verlening van een vergunning tot vestiging, indien zij tenminste tien jaren op legale wijze hun hoofdverblijf in Nederland hadden gehad; dat wil zeggen in het bezit van een verblijfstitel ex art. 9 of 10 van Vreemdelingenwet 1965. Onder de oude Vreemdelingenwet was omzetting naar een vestigingsvergunning derhalve wel mogelijk. </antwoord>
      <noten afkomstig="antwoord"/>
   </antwoorden>
</kvr>
