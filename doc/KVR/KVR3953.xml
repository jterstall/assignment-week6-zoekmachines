<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sipkes (GroenLinks) over het verslag betreffende publieke toegang tot Raadsdocumenten. (Ingezonden 30 oktober 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3953
</item>
         <item attribuut="Rubriek">Internationale betrekkingen (Europese Unie) Staats- en bestuursrecht (Overig)</item>
         <item attribuut="Trefwoorden">Openbaarheid van bestuur Raad van Europa</item>
         <item attribuut="Vindplaats">Kamervragen met antwoord 1996-1997, nr. 286, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1996-11-12</item>
         <item attribuut="Datum_indiening">1996-10-30</item>
         <item attribuut="Document-id">KVR3953</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="589" allpagenumbers="589 590" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="286" onderwerp="" indiendatum="1996-10-30">
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="1996-11-12">
         <antwoorder functie="staatssecretaris" ministerie="Buitenlandse Zaken">Patijn</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het door het Secretariaat-Generaal van de Raad van Ministers van de EU in juli 1996 opgestelde verslag over de tenuitvoerlegging van Raadsbesluit 93/731/EG betreffende publieke toegang tot Raadsdocumenten? <voetnoot nummer="1"/>
      </vraag>
      <vraag nummer="2" voetnoot="2">Is dit verslag tot voor kort als vertrouwelijk geclassificeerd op aandringen van Frankrijk en Nederland? <voetnoot nummer="2"/>Zo ja, waarom? </vraag>
      <vraag nummer="3">Welke bepaling in Raadsbesluit 93/731/EG rechtvaardigde de geheimhouding van voorgenoemd verslag? </vraag>
      <vraag nummer="4">Geeft het Secretariaat-Generaal de Raad in overweging een register op te stellen van Raadsdocumenten? </vraag>
      <vraag nummer="5">Zo ja, wilt u zich er dan voor inzetten dat dit register inderdaad tot stand komt en dat het de titels van alle raadsdocumenten gaat bevatten en dat het register voor het publiek toegankelijk wordt? </vraag>
      <vraag nummer="6" voetnoot="3">Vindt u dan dat een eventuele discussie in de Raad over nieuwe weigeringsgronden en ruimere tijdslimieten te rijmen is met eerder gedane beloften van grotere transparantie in de EU en met het Nederlandse streven bij de IGC om te komen tot een Euro-Wet Openbaarheid Bestuur? <voetnoot nummer="3"/>Zo ja, waarom? </vraag>
      <vraag nummer="7" voetnoot="4">Deelt u het oordeel van het Secretariaat-Generaal, dat het totaal van 443 aangevraagde documenten in 1994 en 1995 «excessieve» behandelingskosten met zich meebrengt? <voetnoot nummer="4"/>
      </vraag>
      <vraag nummer="8">Gaat de Raad nieuwe richtsnoeren opstellen voor de tenuitvoerlegging van Raadsbesluit 93/731/EG? Zo ja, wanneer? Worden deze richtsnoeren dan ook openbaar gemaakt? </vraag>
      <noten afkomstig="vraag">
         <noot nummer="1">Document 8330/1/96</noot>
         <noot nummer="2">European Voice, 3–9 oktober 1996</noot>
         <noot nummer="3">Het Secretariaat-Generaal van de Raad geeft in overweging aan het openbaarheidsregime een bepaling toe te voegen die aanvragers van documenten verplicht een reden te verschaffen voor hun interesse in Raadsdocumenten; ook geeft het Secretariaat-Generaal de Raad in overweging de tijdslimiet van een maand voor het beantwoorden van een verzoek om Raadsdocumenten te verdubbelen</noot>
         <noot nummer="4">Document 8330/1/96, p. 12</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Bij de presentatie van zijn verslag d.d. 3 juli jl. gaf het Secretariaat-Generaal de Raad in overweging dit verslag direct door publikatie vrij te geven. Een aantal lidstaten, waaronder Nederland, achtte het wenselijk het verslag eerst in Raadskader te behandelen. Naar Nederlands oordeel was de toonzetting van dit verslag namelijk discutabel. Bovendien werd een aantal aanbevelingen gedaan die feitelijk neerkomen op een verdere restrictie van het openbaarheidsregime. Omdat er in de tussentijd verzoeken van het publiek tot inzage waren ingediend, heeft de Raad onlangs alsnog besloten tot vrijgave. Nederland heeft met die vrijgave ingestemd, maar daarbij bedongen dat duidelijk moet worden gemaakt dat het verslag alleen de mening van het Secretariaat-Generaal weergeeft en niet die van de lidstaten. Inmiddels is de door Nederland gewenste discussie over het verslag door het Ierse voorzitterschap ter hand genomen. </antwoord>
      <antwoord nummer="3">Raadsbesluit 93/731 heeft in onderhavig geval geen rol gespeeld. Alle documenten van de Raad worden bij opstelling voorzien van een bepaalde classificatie. De Raad kan, zoals ook is gebeurd met onderhavig verslag, besluiten de classificatie te veranderen en aldus overgaan tot vrijgave (actieve openbaarmaking) van documenten. Raadsbesluit 93/731 heeft betrekking op de zgn. passieve openbaarmaking, waarbij de Raad, op individueel verzoek, kan besluiten een burger inzage te geven in een document. </antwoord>
      <antwoord nummer="4, 5, 6 en 8">In zijn verslag doet het Secretariaat-Generaal een aantal aanbevelingen rond de behandeling van verzoeken van het publiek om toegang tot documenten. Deels betreft het aanbevelingen die zonder wijziging van het Raadsbesluit 93/731 kunnen worden uitgevoerd, zoals het opstellen van een openbaar register van Raadsdocumenten of van richtsnoeren. De regering neemt deze aanbevelingen in positieve overweging. Voorzien van de nodige waarborgen kunnen deze bijdragen tot een transparantere procedure. Daarnaast doet het Secretariaat-Generaal enkele aanbevelingen tot wijziging van Raadsbesluit 93/731/EG, zoals het toevoegen van een extra weigeringsgrond van dit Besluit, alsmede het verlengen van termijnen voor behandeling. De regering vindt wijziging van dit Besluit in het algemeen minder opportuun en wijst vooral eerstgenoemde aanbeveling van de hand, omdat die neerkomt op een restrictie van het openbaarheidsregime. Zij zal zich tegen een dergelijke wijziging van het Raadsbesluit verzetten. </antwoord>
      <antwoord nummer="7">Deze waardering komt geheel voor rekening van het Secretariaat-Generaal. Het is mede om kwalificaties als deze, dat Nederland het wijselijk vond om bij de vrijgave van het verslag aan het publiek te stipuleren dat duidelijk zou worden dat het verslag geheel voor rekening van zijn auteur komt. Overigens acht de regering een gemiddeld aantal van nog geen 30 aanvragen per lidstaat bepaald niet excessief. </antwoord>
      <noten afkomstig="antwoord"/>
   </antwoorden>
</kvr>
