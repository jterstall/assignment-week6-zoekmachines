<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Poppe en De Wit (beiden SP) aan de minister van Justitie over de gevangenisstraf voor een dienstweigeraar. (Ingezonden 27 april 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28606
</item>
         <item attribuut="Inhoud">Vragen naar aanleiding van een bericht in o.a. het AD van 25 april 2007 over een dienstweigeraar uit 1983 die alsnog de cel in moet. Aangezien de dienstplicht inmiddels is afgeschaft en er ruim 12 jaar is verstreken sinds de eerste dagvaarding, vinden vragenstellers het niet redelijk alsnog tot tenuitvoerlegging van de sanctie over te gaan, temeer daar de man er al 240 uur taakstraf heeft opzitten.</item>
         <item attribuut="Rubriek">Strafrecht en strafprocesrecht (Straffen) Veiligheidsbeleid en defensie (Militair materieel)</item>
         <item attribuut="Trefwoorden">Militairen Straffen</item>
         <item attribuut="Vindplaats">Kamervragen met antwoord 2006-2007, nr. 1983, Tweede Kamer</item>
         <item attribuut="Vraagnr_bij_indiening">2060713860</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Poppe</persoon>
            <persoon partij="SP">De Wit</persoon>
         </item>
         <item attribuut="Datum_reaktie">2007-06-27</item>
         <item attribuut="Datum_indiening">2007-04-27</item>
         <item attribuut="Document-id">KVR28606</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4195" allpagenumbers="4195 4196" vetnummer="2060713860" code="0607tkkvr1983" lopendefooter="Tweede Kamer, vergaderjaar 2006–2007, Aanhangsel" filenaam="KVR28606" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1983" onderwerp="" indiendatum="2007-04-27">
         <vrager partij="SP" oorsprong="parlement">Poppe</vrager>
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="27 juni 2007), zie ook Aanhangsel Handelingen nr. 1652, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat de heer t. O. alsnog de cel in moet wegens het weigeren van dienst in 1983? <voetnoot nummer="1"/>
      </vraag>
      <vraag nummer="2">Kunt u verklaren waarom de aan de heer t. O. opgelegde sanctie in 2007 nog ten uitvoer wordt gelegd, terwijl het delict gepleegd is in 1983 en de dienstplicht sinds 1996 is opgeschort? Vindt u een rechtsgang van meer dan 12 jaar, die is verstreken sinds de eerste dagvaarding, redelijk? </vraag>
      <vraag nummer="3">Is het waar dat vele andere dienstweigeraars in de tussentijd niet verder zijn vervolgd? Op grond waarvan is in individuele gevallen besloten al dan niet tot vervolging over te gaan? Heeft een lange tijdsduur in andere gevallen ooit tot de beslissing geleid dat het niet langer opportuun is straf op te leggen? </vraag>
      <vraag nummer="4">Deelt u de mening dat het proportioneel is de heer t. O. een gevangenisstraf van een maand uit te laten zitten, terwijl hij reeds 240 uur taakstraf heeft ondergaan, dit naar volle tevredenheid van de reclassering, en mede in het licht van het feit dat een gevangenisstraf vervelende gevolgen kan hebben voor zijn vaste dienstbetrekking? </vraag>
      <vraag nummer="5">Wat is het nut van een dergelijke tenuitvoerlegging na het verstrijken van deze lange tijd? Hoe groot acht u de kans op recidive? Hoe beoordeelt u de afschrikwekkende en daarmee preventieve werking die deze straf mogelijk heeft op de samenleving? Is er rekening gehouden met de kosten die deze strafoplegging heeft voor de samenleving en staan die in verhouding tot het nut van deze straf? </vraag>
      <noten afkomstig="vraag">
         <noot nummer="1" datum="2007-04-25" bron="«Dienstweigeraar moet brommen», AD 25 april 2007, en: «Dienstweigeraar moet alsnog de gevangenis in», Volkskrant">«Dienstweigeraar moet brommen», AD 25 april 2007, en: «Dienstweigeraar moet alsnog de gevangenis in», Volkskrant, 25 april 2007</noot>
      </noten>
   </vragen>
   <antwoorden aantal="5">
      <antwoord nummer="1">Nee. De heer Ten O. heeft dienst geweigerd in 1994. Zie overigens het antwoord op vraag 2. </antwoord>
      <antwoord nummer="2">De door de vragenstellers gehanteerde uitgangspunten zijn onjuist. Betrokkene is op 18 november 1994 veroordeeld door de rechtbank Arnhem wegens overtreding van art. 139 Wetboek van Militair Strafrecht (het weigeren de dienst te verrichten) tot zeven maanden gevangenisstraf. Betrokkene is in hoger beroep gegaan. De behandeling in hoger beroep is een aantal keren aangehouden wegens onder meer het verrichten van nader onderzoek naar aanleiding van verweren van betrokkene. Op 8 april 1998 is betrokkene in hoger beroep opnieuw veroordeeld tot zeven maanden gevangenisstraf. De Hoge Raad heeft het door Ten O. ingestelde cassatieberoep vervolgens op 11 december 2001 verworpen. De rechtsgang heeft dus geen 12 jaar geduurd Betrokkene heeft op 28 januari 2004 een gratieverzoek ingediend. Op 1 juni 2005 is hem zijn gevangenisstraf kwijtgescholden, onder de voorwaarde dat hij voor een deel van de straf (één maand), een bedrag zou betalen van € 10.000. Op 5 februari 2007 is dit besluit herroepen voor wat betreft dat deel, één maand, van de straf, omdat betrokkene de voorwaarde van het betalen van € 10.000 ten aanzien daarvan, niet had nageleefd. </antwoord>
      <antwoord nummer="3">Het Openbaar Ministerie heeft zich destijds in het zicht van de opschorting van de opkomstplicht, beraden op de vraag of het strafvorderingsbeleid in verband daarmee diende te worden gewijzigd. Mede uit het oogpunt van rechtsgelijkheid is besloten om dit niet te doen. Het strafvorderingsbeleid hield in dat onderscheid werd gemaakt tussen totaalweigeraars en weiger-yuppen enerzijds (te behandelen in Arnhem: eis van maximaal 7 maanden gevangenisstraf) en die van weigeraars vervangende dienstplicht anderzijds (te behandelen in Den Haag: eis van maximaal 6 maanden gevangenisstraf, waarbij tegen een aanbod van dienstverlening niet wordt geopponeerd). De toenmalige Minister van Justitie zag destijds geen aanleiding om een wijziging van dit genuanceerde strafvorderingsbeleid te bevorderen. Het vorenstaande is de Tweede Kamer bij brief van 27 juni 1997 met kenmerk 637151/597/GB medegedeeld. Gelet hierop is de vervolging van dienstweigeraars derhalve na opschorting van de opkomstplicht doorgezet. Dat neemt uiteraard niet weg dat er in individuele gevallen om uiteenlopende redenen van (verdere) vervolging kan zijn afgezien. </antwoord>
      <antwoord nummer="4">De 240 uur werkstraf verving zes van de zeven maanden gevangenisstraf. Inzake deze zes maanden gevangenisstraf is aan betrokkene onvoorwaardelijk gratie verleend. Een langere werkstraf was op het moment van de gratieverlening wettelijk niet mogelijk. Betrokkene heeft ondanks de hem gegeven termijn van 15 maanden niet voldaan aan de voorwaarde tot het betalen van de geldboete, waarna het Koninklijk Besluit tot gratieverlening op dit punt is herroepen. </antwoord>
      <antwoord nummer="5">Voor het verstrijken van de tijd voorafgaand aan de tenuitvoerlegging verwijs ik naar het antwoord bij vragen 1 en 2. De geloofwaardigheid van de strafrechtstoepassing en de wettelijke last tot tenuitvoerlegging vereisten dat door de rechter opgelegde onvoorwaardelijke sancties consequent en volledig worden geëxecuteerd. Dit geldt evenzeer in situaties waarin aan betrokkene voorwaarden zijn gesteld in het kader van een te nemen beslissing op een gratieverzoek inzake een door de rechter opgelegde sanctie en aan die voorwaarden niet – volledig – wordt voldaan. Het tijdsverloop als gevolg van de rechtsgang en gratieprocedure doen daaraan op zichzelf niets af. De kans op recidive is een omstandigheid waarmee de rechter bij het opleggen van de straf rekening kan houden. Bij de tenuitvoerlegging speelt de kans op recidive geen rol. Hetzelfde geldt voor de andere omstandigheden die in deze vraag aan de orde worden gesteld. </antwoord>
      <noten afkomstig="antwoord"/>
   </antwoorden>
</kvr>
