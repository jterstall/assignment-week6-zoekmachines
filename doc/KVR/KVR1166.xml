<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rabbae en M B Vos (beiden GroenLinks) over het verstrekken van een lening aan Slowakije door de Europese Bank voor Reconstructie en Ontwikkeling (Ingezonden 15 februari 1995); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1166
</item>
         <item attribuut="Inhoud">De vragen betreffen de voorwaarden waaronder een lening van anderhalf miljard gulden kan worden verstrekt voor de voltooiing van de bouw van twee kernreactoren in Mochovce.</item>
         <item attribuut="Rubriek">Geld (Kredieten)</item>
         <item attribuut="Trefwoorden">Kredieten</item>
         <item attribuut="Vindplaats">Kamervragen met antwoord 1994-1995, nr. 531, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="GroenLinks">Rabbae</persoon>
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1995-03-10</item>
         <item attribuut="Datum_indiening">1995-02-15</item>
         <item attribuut="Document-id">KVR1166</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1083" allpagenumbers="1083 1084" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="531" onderwerp="" indiendatum="1995-02-15">
         <vrager partij="GroenLinks" oorsprong="parlement">Rabbae</vrager>
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1995-03-10">
         <antwoorder functie="minister" ministerie="Financie¨n">Zalm</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Overweegt de Europese Bank voor Reconstructie en Ontwikkeling (EBRD) een lening van anderhalf miljard gulden te verstrekken aan Slowakije voor de voltooiing van de bouw van twee kernreactoren in Mochovce? </vraag>
      <vraag nummer="2">Heeft de EBRD aan de lening een aantal voorwaarden verbonden, waaronder het uitvoeren van een milieu-effectrapportage? Deelt u het oordeel, dat de milieu-effectrapportage die inmiddels is uitgevoerd niet afdoende is, o.a. omdat aan de kansen op ongevallen geen aandacht is besteed en omdat de problematiek van het radio-actieve afval nauwelijks wordt behandeld? </vraag>
      <vraag nummer="3">Heeft de EBRD tevens als voorwaarde gesteld, dat de afgebouwde reactoren moeten voldoen aan westerse veiligheidseisen? Kunnen de reactoren naar Russisch ontwerp in Mochovce op zodanige wijze afgebouwd worden, dat aan deze eis wordt voldaan? </vraag>
      <vraag nummer="4">Heeft een aantal landen vertegenwoordigd in het bestuur van de EBRD – waaronder Oostenrijk, Denemarken, Noorwegen en Portugal – inmiddels laten weten tegen het verstrekken van deze lening te zullen stemmen? </vraag>
      <vraag nummer="5">Bent u bereid er bij de Nederlandse vertegenwoordiger in het EBRD-bestuur op aan te dringen niet akkoord te gaan met het toekennen van de gevraagde lening? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Binnen de EBRD zal binnenkort een beslissing worden genomen over het finaliseren van de centrale in Mochovce die reeds voor circa 90 procent volgens Russisch ontwerp is gebouwd. De bijdrage van de EBRD zou 412,5 mln. DM bedragen, ofwel ruim 28 procent van de totale projectkosten van 1,5 mrd. DM. </antwoord>
      <antwoord nummer="2">Het kabinet vormt zich thans een oordeel over de wenselijkheid dat de EBRD betrokken is bij de financiering van het Mochovce-project. Het uitvoeren van een milieu-effectrapportage is een belangrijke eis van de Bank. Bij de beoordeling van de milieu-effectrapportage zal door de regering nauwkeurig worden bezien of in het Mochovce-project aan de milieu-voorwaarden is voldaan, zoals een afdoende behandeling van de problematiek van het radio-actieve afval en de kwestie van de kansen op ongevallen. </antwoord>
      <antwoord nummer="3">In het document waarin het energie-beleid van de Bank uiteen wordt gezet wordt gesteld dat voorwaarde voor financiering is dat het veiligheidsniveau gebaseerd dient te zijn op «good Western practices». Daarnaast dient de constructie en beheer van de centrale in overeenstemming te zijn met de regels van het IAEA, dient er sprake te zijn van een onafhankelijk toezichthoudend nationaal orgaan en dient het desbetreffende land het Verdrag inzake Nucleaire Veiligheid te hebben ondertekend. De Nederlandse regering beziet nog of bij het voorliggende Mochovce-project aan deze voorwaarden wordt voldaan. </antwoord>
      <antwoord nummer="4">Tot nu toe hebben Oostenrijk en Denemarken te kennen gegeven het project niet te zullen steunen. De andere genoemde landen hebben evenals Nederland nog geen standpunt bepaald. </antwoord>
      <antwoord nummer="5">De Nederlandse regering heeft nog geen definitief standpunt ten aanzien van het project bepaald. Aan de hand van de verschillende aspecten die een rol spelen bij de afweging, te weten financieel-economische verantwoordheid, veiligheid, milieu en meer politieke aspecten zal de regering tot een afgewogen standpunt trachten te komen. Hierbij zal ook het standpunt van niet-gouvernementele organisaties worden meegewogen. Het definitieve Nederlandse standpunt zal aan de Nederlandse vertegenwoordiger in het EBRD-bestuur kenbaar worden gemaakt. </antwoord>
      <noten afkomstig="antwoord"/>
   </antwoorden>
</kvr>
