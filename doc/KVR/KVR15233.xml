<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Duijkers, Arib en Van der Hoek (allen PvdA) aan de staatssecretarissen van Justitie en van Volksgezondheid, Welzijn en Sport over de behandeling van onder toezicht gestelde jongeren. (Ingezonden 7 februari 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15233
</item>
         <item attribuut="Inhoud">Vragen naar aanleiding van een artikel in de Volkskrant van 6 februari 2002, over de effectiviteit van de behandeling van jongeren in jeugdinrichtingen.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Welzijn (Jeugdigen)</item>
         <item attribuut="Trefwoorden">Gevangeniswezen Jeugdwelzijn</item>
         <item attribuut="Vindplaats">Kamervragen met antwoord 2001-2002, nr. 774, Tweede Kamer</item>
         <item attribuut="Vraagnr_bij_indiening">2010205780</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Duijkers</persoon>
            <persoon partij="PvdA">Arib en Van der Hoek</persoon>
         </item>
         <item attribuut="Datum_reaktie">2002-03-08</item>
         <item attribuut="Datum_indiening">2002-02-07</item>
         <item attribuut="Document-id">KVR15233</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1623" allpagenumbers="1623 1624" vetnummer="2010205780" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15233" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="774" onderwerp="" indiendatum="2002-02-7">
         <vrager partij="PvdA" oorsprong="parlement">Duijkers</vrager>
         <vrager partij="PvdA" oorsprong="parlement">Arib en Van der Hoek</vrager>
         <vraagt-aan>de staatssecretarissen van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-03-8">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennis genomen van de geschiedenis van Germy, zoals verwoord door haar moeder? <voetnoot nummer="1"/>
      </vraag>
      <vraag nummer="2">Hoe ziet u het verhaal van de moeder in het licht van de bepalingen over bejegening en behandeling in de nieuwe Beginselenwet Justitiële Jeugdinrichtingen? </vraag>
      <vraag nummer="3">Wat voor maatregelen gaat u nemen om zorg te dragen dat deze jonge vrouw of binnen de jeugdinrichting of door een andere aanpak in aanmerking komt voor een adequate diagnose en behandeling? </vraag>
      <vraag nummer="4">Bent u bekend met het getal van 75 jeugdigen per jaar, waarvan de William Schrikker Stichting meldt dat zij zonder strafblad noodgedwongen in een Justitiële Jeugdinrichting worden opgenomen? Wat voor maatregelen gaat u ondernemen om zorg te dragen dat deze jongeren een effectieve behandeling in een van de daartoe aangewezen zorginstellingen krijgen? </vraag>
      <vraag nummer="5">Is de opmerking van hoogleraar Th. Doreleijers, in hetzelfde artikel, juist dat het een kwestie van ontoereikende budgetten is, dat deze jeugdigen geen effectieve behandeling kan worden aangeboden? Wat gaat u ondernemen om ook deze jongeren, die blijkbaar geholpen willen worden, van goede zorg en behandeling te voorzien? </vraag>
      <vraag nummer="6">Kunt u in dit verband nadere informatie geven over de door u eerder toegezegde Multi-Functionele Eenheden voor o.a. deze doelgroep? Is er reden om het aantal MFE’s, gelet op de nijpende problematiek, uit te breiden? Zo ja, op welke termijn kan dit plaatsvinden? Zo nee, waarom niet? </vraag>
      <noten afkomstig="vraag">
         <noot nummer="1" datum="2002-02-6" bron="De Volkskrant">De Volkskrant, 6 februari 2002</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Beantwoording van deze en volgende vragen vraagt de nodige discretie in verband met de in het geding zijnde privacyaspecten. Zoals aangegeven in antwoord op vraag 3 verblijft Germy sinds 13 februari 2002 niet meer in De Hartelborgt. Op grond van nader onderzoek kan worden geconcludeerd dat de bejegening en behandeling van Germy in De Hartelborgt voldeden aan de bepalingen dienaangaande in de Bjj. Zo volgde Germy dagelijks het lesprogramma van de school, verbleef ze op de groep, nam ze deel aan vrijetijds- en sportactiviteiten, keek samen met groepsgenoten naar TV, en kreeg therapie. Regelmatig bezoek aan de medische dienst, telefoneren en ontvangen van bezoek vonden plaats volgens gemaakte afspraken. De aanwezigheid bij het bezoek van een groepsleider was op Germy’s eigen verzoek en had de instemming van de gezinsvoogd. Ook bij time-outplaatsingen in een opvangkamer dan wel een afzonderingskamer in verband met soms zeer problematisch gedrag van Germy werden de wettelijke bepalingen in acht genomen. Dit alles neemt niet weg dat het verblijf op De Hartelborgt voor Germy ingrijpend moet zijn geweest. </antwoord>
      <antwoord nummer="3" voetnoot="1">Allereerst wil ik opmerken dat het probleem van Germy zo complex en variërend is dat een volledig hierop toegesneden voorziening niet beschikbaar is (hierop zal bij de beantwoording van de vragen 4, 5 en 6 nader worden ingegaan). Ik ben op grond van de in het dossier opgenomen documenten tot de conclusie gekomen dat de diagnose ten aanzien van Germy adequaat is geweest en dat op grond van de diagnose met de behandeling in De Hartelborgt zoveel mogelijk tegemoet gekomen is aan de huidige problematiek van Germy. In mei van dit jaar zal Germy meerderjarig worden, waardoor de mogelijkheid om haar in een justitiële jeugdinrichting te plaatsen komt te vervallen. Op 13 februari jl. verliep de machtiging gesloten plaatsing van de kinderrechter. De gezinsvoogdij-instelling heeft in overleg met haar moeder besloten (mede gelet op de korte periode tot mei a.s.) geen verlenging aan te vragen. Sindsdien verblijft Germy bij haar moeder thuis, met intensieve begeleiding vanuit de verschillende instellingen. Om dit mogelijk te maken is haar via een spoedprocedure een Persoonsgebonden Budget (PGB) met hardheidsclausule beschikbaar gesteld door het regionale zorgkantoor. Er wordt momenteel gezocht naar een structurele oplossing, ook voor als Germy meerderjarig is. Hierbij wordt zeer nadrukkelijk gekeken welke mogelijkheden er vanuit een SGLVG (Sterk Gedragsgestoord Licht Verstandelijk Gehandicapt) behandelcentrum kunnen zijn. Dit in nauwe samenspraak met de moeder van Germy en Germy zelf. Over de SGLVG heeft de staatssecretaris van VWS u bij brief van 8 februari 2002 <voetnoot nummer="1"/>geïnformeerd. </antwoord>
      <antwoord nummer="4 t/m 6" voetnoot="2">In 2000 had bijna 14% van de geplaatsten in een opvanginrichting en bijna 63% van de geplaatsten in een behandelinrichting een civielrechtelijke titel. Hoewel laatstbedoelde jongeren niet geplaatst worden wegens het plegen van een strafbaar feit is wel bijna altijd sprake van een zeer ernstige gedragsproblematiek. Zó ernstig dat plaatsing in een vrijwillig kader niet (meer) mogelijk is. Gesloten uithuisplaatsing door de (gezins)voogdij-instelling van onder toezicht gestelde jongeren kan slechts plaatsvinden na tussenkomst van de rechter, die toetst of er sprake is van zodanig ernstige gedragsproblemen dat een dergelijke machtiging dient te worden afgegeven. Een dergelijke machtiging zal niet worden verstrekt indien andere adequate voorzieningen beschikbaar zijn. Naar aanleiding van vraag 5 merk ik op dat de heer Doreleijers niet spreekt van «ontoereikende budgetten» maar van «onbetaalbaarheid» om voor deze kleine doelgroepen specifieke afdelingen te creëren, gelet op het feit dat deze problematiek telkens weer anders is wat betreft leeftijd, gradatie van zwakzinnigheid en ernst van psychische stoornis. Daarbij komt nog dat de nodige deskundigheid moet worden opgebouwd alvorens kan worden bepaald wat de meest passende vorm van zorg is voor deze groepen jongeren. De afgelopen periode zijn reeds verschillende stappen gezet om het zorgaanbod voor deze jeugdigen te verbeteren. De ontwikkelingen ten aanzien van de Multi Functionele Centra (MFC) zijn hierin belangrijk. De MFC vorming richt zich met name op kinderen en jeugdigen die verschillende zorgvormen uit verschillende sectoren nodig hebben, namelijk licht verstandelijk gehandicapten met psychische problemen. Hiervoor heeft VWS met ingang van 1999 545 536 Euro (f 1,2 miljoen) beschikbaar gesteld om een start te maken met projecten op het grensvlak van de zorg voor licht verstandelijk gehandicapten en de geestelijke gezondheidszorg. Bij brief, 10 mei 2001 <voetnoot nummer="2"/>heeft de minister van VWS u geïnformeerd over de voortgang van de projecten die in het kader van de MFC-vorming zijn gestart. Conform de toezegging in deze brief wordt u medio mei 2002 over de voortgang geïnformeerd. Daarbij zal worden ingegaan op de vraag of er reden is om het aantal MFC’s nog verder uit te breiden. De benodigde plaatsen voor bestaande en nieuwe initiatieven MFC’s worden – naast de reguliere kaders – ook via de wachtlijstmiddelen in de gehandicaptensector gerealiseerd. Binnen de gehandicaptensector geldt sinds medio 2000 het plan van aanpak wachtlijsten. Dit betekent dat er financiële middelen beschikbaar worden gesteld op het moment dat er een indicatie en een afgestemd zorgarrangement voor een cliënt is. Als gevolg van dit plan van aanpak wachtlijsten wordt – naast de capaciteit van MFC’s – ook de capaciteit van LVG-plaatsen uitgebreid. Over de voortgang van het plan van aanpak en de extra geleverde zorg wordt u regelmatig geïnformeerd door het ministerie van VWS. Voor de financiering van regionale multidisciplinaire teams met een toeleidingstaak c.q. meldfunctie voor moeilijk plaatsbare licht verstandelijk gehandicapte jeugdigen met complexe gedragproblematiek (in kort: meldpunten LVG) is vanaf 1998 545 536 Euro (f 1,2 miljoen) structureel beschikbaar. Het betreft hier de activiteiten van 5 consulententeams die voortvloeien uit het zijn van meldpunt voor AWBZ geïndiceerde licht verstandelijk gehandicapte jeugdigen met ernstige gedragsproblemen alsook de landelijke coördinatie van de activiteiten van deze 5 meldpunten. Deze landelijke coördinatie is ondergebracht bij het consulententeam Overijssel, Gelderland en Flevoland. Om een oplossing te bieden aan dezelfde soort problematiek in de volwassensector heeft de staatssecretaris van VWS u in haar (in de beantwoording van vraag 3 genoemde) brief van 8 februari jl. haar standpunt op het beleidskader forensische gehandicaptenzorg gegeven. Hierin wordt een uitbreiding van de capaciteit bij de SGLVG-behandelcentra voorgesteld welke plaatsvindt via de bekostiging vanuit de wachtlijstmiddelen die beschikbaar zijn voor de gehandicaptensector. </antwoord>
      <noten afkomstig="antwoord">
         <noot nummer="1">VWS-02-134</noot>
         <noot nummer="2">VWS-01-664</noot>
      </noten>
   </antwoorden>
</kvr>
