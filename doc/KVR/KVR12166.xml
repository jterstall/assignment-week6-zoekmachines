<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Volkshuisvesting, Ruimtelijke Ordening en Milieubeheer over Garzweiler II. (Ingezonden 14 juni 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12166
</item>
         <item attribuut="Inhoud">Vragen over de daling van de grondwaterstanden door grondwateronttrekking ten behoeve van bruinkoolwinning in het Duitse grensgebied ten oosten van Limburg.</item>
         <item attribuut="Rubriek">Energie, water en grondstoffen (Delfstoffenwinning) Energie, water en grondstoffen (Watervoorziening) Milieu (Milieueffectrapportage)</item>
         <item attribuut="Trefwoorden">Delfstoffenwinning Grondwater Milieueffectrapportage</item>
         <item attribuut="Vindplaats">Kamervragen met antwoord 1999-2000, nr. 1691, Tweede Kamer</item>
         <item attribuut="Vraagnr_bij_indiening">2990012550</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2000-08-22</item>
         <item attribuut="Datum_indiening">2000-06-14</item>
         <item attribuut="Document-id">KVR12166</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3811" allpagenumbers="3811 3812" vetnummer="2990012550" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12166" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1691" onderwerp="" indiendatum="2000-06-14">
         <vrager partij="SP" oorsprong="parlement">Poppe</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="22 augustus 2000), zie ook Aanhangsel Handelingen nr. 1508, vergaderjaar 1999–2000">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Heeft u kennisgenomen van het rapport «Bestandsaufnahme der Auswirkungen auf den Grundwasserhaushalt im Meinweg-gebiet infolge Sümphungsmassnahmen durch die Rheinbraun AG» <voetnoot nummer="1"/>en herinnert u zich de antwoorden op eerdere vragen <voetnoot nummer="2"/>over grondwateronttrekkingen ten behoeve van bruinkoolwinning in het Duitse grensgebied ten oosten van Limburg? </vraag>
      <vraag nummer="2" voetnoot="3">Worden compenserende maatregelen (infiltratie) en het monitoringsprogramma voor de grondwaterstanden die zijn afgesproken in het kader van de vergunningverlening voor Garzweiler II <voetnoot nummer="3"/>inmiddels, uitgevoerd? Zo ja, bevestigen de monitorgegevens de conclusie van het onderzoek van Von Reis? Waar en door wie wordt gemeten; hoe wordt voorkomen dat «wie betaalt, bepaalt»? </vraag>
      <vraag nummer="3">Klopt het dat Rheinbraun AG een vergunning heeft aangevraagd voor uitbreiding van de infiltratie, omdat de grondwaterstanden ten gevolge van de huidige mijnbouwactiviteiten (Garzweiler I) al sterker blijken te dalen dat in het verleden voor mogelijk werd gehouden? Zo ja, zou dit geen reden moeten zijn om de berekeningen over de effecten van Garzweiler II op de grondwaterstand nog eens door een onafhankelijke partij te laten controleren? </vraag>
      <vraag nummer="4">Heeft Duitsland EU richtlijn 97/11/EG inzake de milieu-effectrapportage inmiddels geïmplementeerd? Biedt deze wetgeving nadere aanknopingspunten voor het verzekeren van de natuur- en milieubelangen aan Duitse en Nederlandse zijde van de grens? </vraag>
      <vraag nummer="5">Ziet u in de conclusies van Von Reis en/of actuele monitorgegevens aanleiding om nadere acties te ondernemen, bijvoorbeeld het deelnemen aan een procedure bij het Europese Hof? </vraag>
      <noten afkomstig="vraag">
         <noot nummer="1">Dipl.-geol.Harald von Reis BDG, Aachen, 24.11.1999, ondershands aan bewindspersoon toegezonden</noot>
         <noot nummer="2">Tweede Kamer, vergaderjaar 1997–1998, Aanhangsel 736, vergaderjaar 1998–1999, Aanhangsel 352</noot>
         <noot nummer="3">Idem, aanhangsel 352, vraag 6</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Op dit ogenblik wordt al een aantal compenserende maatregelen in de vorm van infiltratiewerken uitgevoerd. Naar ik van de provincie Limburg, die volgens afspraak de Nederlandse belangen in deze zaak behartigt, heb vernomen, heeft er in tegenstelling tot hetgeen in het onderzoek van Von Reis wordt gesteld, een actualisering van de modellen plaatsgevonden. Dit actualiseren van de modellen voor de geologische eenheden Venlo-slenk en Roerdal-slenk, slenken waarin de bruinkoolwinning plaatsvindt, is een continu proces. Nieuwe inzichten en gegevens worden steeds weer opnieuw in de modellen verwerkt. Uit deze actualisering is in 1998 gebleken dat er gevolgen zouden kunnen zijn voor de Meinweg. Op grond van deze gegevens zijn door Rheinbraun verzoeken om vergunning ingediend om meerdere en eerder infiltratiewerken in te richten dan voorzien. Ten aanzien van de monitoring kan ik, naar de provincie Limburg mij heeft gemeld, mededelen dat door de inzet en inbreng van de provincie Limburg als deelnemer aan het monitoringsproces in Duitsland er inmiddels ook in Nederland, op hetzelfde tijdstip als in Duitsland door de verantwoordelijke Duitse overheidsinstanties is gestart met monitoring in diverse grondwaterafhankelijke natuurgebieden. Zoals hiervoor reeds gesteld wordt gemeten door in Duitsland verantwoordelijke overheidsinstanties. Het hele proces van monitoring wordt begeleid door de zgn. «Entscheidungsgruppe Monitoring». In dit gremium zijn Duitse overheidsinstanties zoals gemeenten, Kreisen, waterschappen, ministeries vertegenwoordigd. Naast deze groep functioneren een aantal werkgroepen die voorbereidend werk doen voor de Entscheidungsgruppe en mede verantwoordelijk zijn voor uitvoering van de monitoring. Zowel in de Entscheidungsgruppe als in de diverse werkgroepen is er een vertegenwoordiger betrokken namens de provincie Limburg. </antwoord>
      <antwoord nummer="3">Het klopt dat Rheinbraun AG een vergunning heeft aangevraagd voor uitbreiding van de infiltratie in de directe omgeving van het Meinweggebied. Deze vergunning is verleend en de provincie Limburg is hierbij betrokken geweest. Naar ik van de provincie Limburg heb vernomen wordt regelmatig gewerkt aan de actualisering en optimalisering van de berekeningsmodellen. De verantwoordelijkheid voor de modellen is in Duitsland in handen van de overheid met name het Landes Umwelt Amt. Bij deze werkzaamheden is de provincie Limburg betrokken. Momenteel zie ik geen aanleiding om een onderzoek te laten verrichten door een onafhankelijke partij. Ik acht deze betrokkenheid van de provincie Limburg voldoende voor de behartiging van de Nederlandse belangen en de onafhankelijkheid van de modelberekeningen. </antwoord>
      <antwoord nummer="4">Duitsland heeft de EU-richtlijn 97/11/EG nog niet geïmplementeerd. In de deelstaat Noordrijn-Westfalen is een beschikking uitgevaardigd waarin wordt aangegeven dat totdat omzettingswetgeving van kracht wordt de richtlijn rechtstreeks werkt en dus waar nodig door de Duitse autoriteiten rechtstreeks moet worden toegepast. Daarmee is ook bepaald dat wanneer sprake is van mogelijk belangrijke grensoverschrijdende gevolgen de autoriteiten en de burgers in het mogelijk benadeelde land moeten worden geïnformeerd en betrokken. </antwoord>
      <antwoord nummer="5">Met betrekking tot de conclusies uit het rapport van Von Reis en andere actuele monitoringsgegevens laat ik mij door de provincie Limburg informeren. Ik zal dit ook in de toekomst blijven doen. Mij is gebleken dat de provincie Limburg kanttekeningen plaatst bij dit onderzoek. Uit gegevens van de provincie Limburg uit haar eigen grondwaterpeilputten blijkt dat in 1999 en begin 2000 er reeds een stijging van de grondwaterstanden heeft plaatsgevonden. Vooralsnog ga ik ervan uit dat eventuele verschillen van mening in nader overleg met de Duitse autoriteiten binnen de daarvoor gecreëerde gremia kunnen worden opgelost. Er is dan ook op dit moment geen aanleiding om tot juridische stappen over te gaan. </antwoord>
      <noten afkomstig="antwoord"/>
   </antwoorden>
</kvr>
