<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Landbouw, Natuur en Voedselkwaliteit over het gebrek aan mogelijkheden voor direct belanghebbenden om bezwaar aan te tekenen tegen de kap van bomen door Staatsbosbeheer. (Ingezonden 5 oktober 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26672
</item>
         <item attribuut="Inhoud">Vragen over de kap van bomen door Staatsbosbeheer in de Ooijpolder, in de gemeente Ubbergen, langs de dijk bij de Bisonbaai.</item>
         <item attribuut="Rubriek">Natuur (Flora) Natuur (Overig) Staats- en bestuursrecht (Administratieve rechtspraak)</item>
         <item attribuut="Trefwoorden">Bezwaar Bomen Natuurbescherming</item>
         <item attribuut="Vindplaats">Kamervragen met antwoord 2006-2007, nr. 248, Tweede Kamer</item>
         <item attribuut="Vraagnr_bij_indiening">2060700970</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2006-10-27</item>
         <item attribuut="Datum_indiening">2006-10-05</item>
         <item attribuut="Document-id">KVR26672</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="527" allpagenumbers="527 528" vetnummer="2060700970" code="0607tkkvr248" lopendefooter="Tweede Kamer, vergaderjaar 2006–2007, Aanhangsel" filenaam="KVR26672" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="248" onderwerp="" indiendatum="2006-10-5">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2006-10-27">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u bekend met de kap van bomen door Staatsbosbeheer in de Ooijpolder, in de gemeente Ubbergen, langs de dijk bij de Bisonbaai? </vraag>
      <vraag nummer="2">Heeft Staatsbosbeheer van u een vrijbrief gekregen voor de kap van bomen met slechts een meldplicht achteraf? Betekent dit dat belanghebbenden geen mogelijkheid hebben voor bezwaar tegen kap van bomen door Staatsbosbeheer? Zo neen, welke juridische mogelijkheden zijn er voor belanghebbenden om bezwaar aan te tekenen tegen het kappen van bomen door Staatsbosbeheer? Zo ja, bent u bereid om voor het kappen van bomen door Staatsbosbeheer een bezwaarprocedure in de boswet op te nemen voor belanghebbenden? </vraag>
      <vraag nummer="3">Heeft u op grond van artikel 13 van de Boswet en de wet verzelfstandiging Staatsbosbeheer (11 september 1997, Stb 1997, 514) de bevoegdheid om aan Staatsbosbeheer een kapverbod op te leggen? Zo ja, bent u bereid dit machtsmiddel in te zetten indien belanghebbenden daar met gegronde redenen om verzoeken? </vraag>
      <vraag nummer="4">Bent u bekend met de bezwaren die belanghebbenden hebben tegen de kap van de bomen? Bent u ook bekend met de bezwaren die in de Nijmeegse politiek aan de orde zijn? Zo ja, deelt u de bezwaren van belanghebbenden en de Nijmeegse politiek? Zo ja, op welke grond? Zo neen, waarom niet? </vraag>
      <vraag nummer="5">Hoeveel bomen betreft het? Welke soorten bomen betreft het? Kunt u aangeven of het hier om inheemse en of uitheemse soorten gaat? Deelt u de mening dat de bomen kenmerkend zijn voor het gebied en een hoge landschappelijke waarde vertegenwoordigen? Zo neen, waarom niet? Op welke beheersgronden worden de bomen gekapt? Acht u deze gronden terecht van toepassing op de bomen langs de Bisonbaai? Zo ja, waarom? Zo neen, waarom niet? Is aan Staatsbosbeheer ter compensatie van de kap van deze bomen een herplantplicht opgelegd? </vraag>
      <vraag nummer="6">Is het waar dat de kap van de bomen langs de Bisonbaai slechts een fractie is van de bomen die Staatsbosbeheer, de komende jaren, voornemens is te kappen in het rivieren gebied langs de Rijn, Maas en Waal? Zo ja, kunt u aangeven hoeveel bomen Staatsbosbeheer in dit rivierengebied nog zal kappen en om welke bomen het hierbij gaat? Kunt u ook aangeven waar ze staan en op welke beheersgronden de bomen gekapt worden? Is aan Staatsbosbeheer ter compensatie van de kap van al deze bomen een herplantplicht opgelegd? Zo ja, welke instantie controleert hier op? Zo neen, bent u bereid een herplantplicht op te leggen? </vraag>
      <vraag nummer="7">Zijn aan het kappen van bomen door Staatsbosbeheer overige voorwaarden gesteld? Zo ja welke zijn dat? Zo ja, welke instantie houdt toezicht op het naleven van deze voorwaarden? Zo neen, waarom niet en acht u dat niet wenselijk? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2, 3 en 7">Ik heb op grond van artikel 6, tweede lid, van de Boswet Staatsbosbeheer ontheffing verleend van de kennisgevingsplicht, bedoeld in artikel 2, eerste lid, van die wet onder de voorwaarde dat Staatsbosbeheer in januari van ieder jaar aan Dienst Regelingen een overzicht verstrekt van de houtopstanden die het daaraan voorafgaande kalenderjaar zijn geveld. Staatsbosbeheer heeft ook ontheffing van de herplantplicht, bedoeld in artikel 3 van de wet voor de gevallen, waarin velling geschiedt ten behoeve van natuurlijke verjonging of waarin met het oog op de realisering van een ander natuur(sub)doeltype dan bos op basis van een regionaal beheersschema, beheersvisie of beheersplan houtopstanden worden geveld. De ontheffingen zijn slechts verleend voor zover de velling plaatsvindt op een terrein dat Staatsbosbeheer in eigendom heeft. Dienst Regelingen ziet toe op de naleving van de voorwaarden. Tot deze ontheffingen is besloten, omdat het voldoen aan de kennisgevings- en herplantplicht voor Staatsbosbeheer in de praktijk, gegeven de grote oppervlakte bos en natuur die het beheert, zeer inefficiënt is. Bovendien geschiedt het reguliere beheer conform afspraken met de minister van LNV. Eenieder kan, in geval hij of zij het niet eens is met de wijze waarop de werkzaamheden worden uitgevoerd, een klacht indienen bij Staatsbosbeheer. Staatsbosbeheer heeft een interne klachtenregeling om elke klacht snel en zorgvuldig te behandelen. Degene die vindt dat zijn klacht niet goed is behandeld kan zich wenden tot de Nationale Ombudsman. Daarnaast kan een belanghebbende op grond van artikel 13 van de Boswet ter bewaring van natuur- en landschapsschoon een kapverbod aanvragen. De bevoegdheid om op grond van artikel 13 een kapverbod op te leggen is niet aangetast door het verlenen van de ontheffing. In dat licht kan niet worden gezegd dat belanghebbenden minder mogelijkheden hebben om bezwaar te maken tegen het kappen van bomen door Staatsbosbeheer dan tegen het kappen van bomen door (rechts)personen die niet zo’n ontheffing hebben. Gezien de taakstelling en doelstellingen van het beheer van Staatsbosbeheer, ga ik ervan uit dat Staatsbosbeheer geen houtopstanden velt die behouden zouden moeten worden vanuit het oogpunt van natuur- en landschapschoon. </antwoord>
      <antwoord nummer="4, 5 en 6">Ik heb kennisgenomen van de bezwaren van enkele omwonenden en de bezwaren van GroenLinks in Nijmegen. Het is aan Staatsbosbeheer om bij de beheerwerkzaamheden een gedegen afweging te maken van de verschillende en diverse belangen. Ik heb informatie ingewonnen bij Staatsbosbeheer. Staatsbosbeheer heeft mij medegedeeld dat voorafgaand aan de werkzaamheden de omwonenden van de Bisonbaai op verschillende manieren zijn geïnformeerd, onder andere met een informatiebrief, een informatiemiddag en excursies, over het voornemen tot bomenkap. Het is aan de Nijmeegse politiek om te reageren op de bezwaren van de Nijmeegse fractie van GroenLinks. Verder heeft Staatsbosbeheer mij medegedeeld dat het bij de kap in de Bisonbaai gaat om 184 Canadese populieren. In het gebied waarin de Bisonbaai ligt wordt een doelstelling nagestreefd die mogelijkheden biedt voor spontane ontwikkeling van natuurwaarden. Natuurlijke processen zijn hierbij belangrijk. Het landschapsbeeld moet hiermee overeenkomen. De landschappelijke waarde van dergelijke in rijen aangeplante populieren zijn buiten de gebieden die het hier betreft zeer hoog. Staatsbosbeheer heeft mij gemeld dat het besluit tot de kap van de bomen enerzijds is gebaseerd op de natuurdoelstellingen in het gebied, anderzijds op het waarborgen van de veiligheid van recreanten en de veiligheid van de scheepvaart en dijken. Staatsbosbeheer heeft mij laten weten niet voornemens te zijn de komende tijd grote aantallen bomen te kappen in de uiterwaarden van het Gelderse Poortgebied. Staatsbosbeheer is nog voornemens om een populierenopstand (totaal 324 bomen) te vellen in de Stadswaard bij Nijmegen. </antwoord>
      <noten afkomstig="antwoord"/>
   </antwoorden>
</kvr>
