<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Brood (VVD) aan de minister voor Grote Steden- en Integratiebeleid over lange wachttijden in het Verenigd Koninkrijk bij aanvraag van paspoort. (Ingezonden 30 juni 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9771
</item>
         <item attribuut="Rubriek">Criminaliteit en openbare orde (Persoonsregistratie en identificatie) Staats- en bestuursrecht (Overig)</item>
         <item attribuut="Trefwoorden">Groot-Brittannie Paspoorten</item>
         <item attribuut="Vindplaats">Kamervragen met antwoord 1998-1999, nr. 1731, Tweede Kamer</item>
         <item attribuut="Vraagnr_bij_indiening">2989915410</item>
         <item attribuut="Indiener">
            <persoon partij="VVD">Brood</persoon>
         </item>
         <item attribuut="Datum_reaktie">1999-07-13</item>
         <item attribuut="Datum_indiening">1999-06-30</item>
         <item attribuut="Document-id">KVR9771</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3467" allpagenumbers="3467 3468" vetnummer="2989915410" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9771" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1731" onderwerp="" indiendatum="1999-06-30">
         <vrager partij="VVD" oorsprong="parlement">Brood</vrager>
         <vraagt-aan>de minister voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="1999-07-13">
         <antwoorder functie="minister" ministerie="Grote Steden- en Integratiebeleid">Van Boxtel</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van de lange wachttijden voor de verkrijging van reisdocumenten in het Verenigd Koninkrijk? <voetnoot nummer="1"/>
      </vraag>
      <vraag nummer="2">Bent u op de hoogte van de nadelen die dit oplevert voor de bevolking van het Verenigd Koninkrijk, zoals het moeten annuleren van vakanties? </vraag>
      <vraag nummer="3">Kunt u inzicht bieden in de oorzaken van deze lange wachttijden? </vraag>
      <vraag nummer="4">Is het mogelijk dat dit verschijnsel zich ook voor zal doen in Nederland als het centrale uitgiftestelsel wordt ingevoerd, gelet op de beoogde maximale levertijd van 5 dagen? </vraag>
      <noten afkomstig="vraag">
         <noot nummer="1">BBC journaal, 27 juni 1999 9.30 uur</noot>
      </noten>
   </vragen>
   <antwoorden aantal="4">
      <antwoord nummer="1">Ja, daarvan ben ik op de hoogte. Sinds de introductie van het nieuwe Britse paspoort op 5 oktober 1998 hebben de verantwoordelijke Britse autoriteiten de EU-lidstaten enkele malen geïnformeerd over problemen van diverse aard met het nieuwe model omdat deze informatie van belang was voor de controle van de documenten. Naar aanleiding van de signalen over de problemen met de wachttijden in het Verenigd Koninkrijk heeft onlangs overleg plaatsgevonden tussen mijn ministerie en de verantwoordelijke Britse autoriteiten. </antwoord>
      <antwoord nummer="2">Ja, ook daarvan ben ik op de hoogte. Overigens heeft de Britse overheid, om die nadelen zoveel als mogelijk te beperken, inmiddels enkele maatregelen getroffen. Zo is voor de Britten die een paspoortaanvraag hebben ingediend een «call center» ingericht waar zij navraag kunnen doen naar de status van hun aanvraag. Verder wordt als buitengewone maatregel de mogelijkheid geboden om de geldigheid van het huidige paspoort met maximaal twee jaar te laten verlengen. </antwoord>
      <antwoord nummer="3">In het Verenigd Koninkrijk is op 5 oktober 1998 een nieuw model reisdocument geïntroduceerd waarbij tevens in conceptuele zin de nodige wijzigingen zijn doorgevoerd. Problemen met de geautomatiseerde verwerking van het gehele aanvraag- en personalisatieproces vormen de hoofdoorzaak van de lange wachttijden. Alle aanvragen worden op zes regionale kantoren beoordeeld en van daar digitaal verzonden naar een centrale productielocatie. Voor de digitale verzending en de geautomatiseerde sturing en beheersing van het productie- en personalisatieproces wordt gebruik gemaakt van unieke nieuw ontwikkelde software. Naar gebleken is zijn bij de ontwikkeling hiervan problemen gerezen. Deze problemen konden niet adequaat worden afgehandeld omdat men niet over voldoende kennis en ervaring op dit terrein beschikte. Hierdoor kon op geen enkel moment de beoogde productiecapaciteit gehaald worden. Daarnaast is het aantal aanvragen van paspoorten groter dan vooraf is ingeschat. Dit geldt zowel voor het totaal aantal aanvragen als voor de aanvragen door kinderen (sinds 5 oktober vorig jaar kunnen kinderen niet meer worden bijgeschreven in het document van de ouders maar moeten zij een eigen document aanvragen). De oorzaken van deze onvoorziene stijging zijn nog niet onderzocht. </antwoord>
      <antwoord nummer="4">Hoewel ook in het Verenigd Koninkrijk sprake is van centrale personalisatie wijkt het concept voor de nieuwe generatie Nederlandse reisdocumenten op tal van wezenlijke punten af van het Britse concept. Daarnaast worden in het bestek voor de Europese aanbesteding NGR eisen gesteld aan de test en acceptatie alsmede de invoering teneide een beheerste invoering van het nieuwe concept te waarborgen. De beoordeling van de aanvraag vindt in Nederland ook in de toekomst door de ruim 500 gemeenten plaats. Vanaf deze aanvraaglocaties worden de aanvragen met gebruikmaking van bestaande en in de praktijk goed functionerende infrastructuur elektronisch naar de centrale personalisatielocatie verzonden. De aanbieders worden reeds in een vroeg stadium beoordeeld op hun deskundigheid en ervaring met vergelijkbare projecten. In het bestek voor de Europese aanbesteding worden verder aan de inrichting van de door de toekomstige producent te hanteren informatiesystemen strenge eigen gesteld, onder andere ten aanzien van een modulaire opbouw van de ICT-componenten. De voorstellen voor de nieuwe generatie reisdocumenten komen op dit vlak voor een groot deel overeen met reeds in de Scandinavische landen toegepaste technieken en systemen voor aanvraag, productie en personalisatie. Hiervan zijn geen negatieve ervaringen bekend. Daarnaast kunnen voor de nieuwe generatie reisdocumenten de verschillende in dit kader relevante ervaringen worden benut die er inmiddels binnen de Nederlandse overheidssector zijn opgedaan op het gebied van ICT, waaronder die van de Immigratie en Naturalisatiedienst van het Ministerie van Justitie en van de Gemeentelijke Basisadministratie Persoonsgegevens. Naar blijkt hebben de Britse verantwoordelijke autoriteiten veel minder kunnen putten uit reeds opgedane ervaringen. De eisen die in het bestek worden opgenomen ten aanzien van de capaciteit van de voor de verwerking benodigde infrastructuur zijn gebaseerd op de uiterste pieken in de prognosemodellen die reeds enige tijd binnen mijn ministerie worden gehanteerd. Omdat er geen grote wijzigingen optreden in de afgiftecriteria (kinderen kunnen ook in de toekomst worden bijgeschreven) zijn de gehanteerde eisen hoog, maar naar nu blijkt is het verstandig de nodige zekerheden in te bouwen. Hoewel de nieuwe Nederlandse situatie op wezenlijke punten onvergelijkbaar is met de Britse, acht ik een analyse van de problemen in het Verenigd Koninkrijk van belang om waar mogelijk lering te trekken uit de praktijk in het Verenigd Koninkrijk. </antwoord>
      <noten afkomstig="antwoord"/>
   </antwoorden>
</kvr>
