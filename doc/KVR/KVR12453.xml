<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Vlies (SGP) aan de minister van Volksgezondheid, Welzijn en Sport over het beëindigen van een stage om reden van gewetensbezwaren. (Ingezonden 19 september 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12453
</item>
         <item attribuut="Inhoud">Betreft de rechtspositie van gewetensbezwaarde werknemers in de zorgsector, in dit geval de thuiszorg.</item>
         <item attribuut="Rubriek">Gezondheidszorg (Maatschappelijke gezondheidszorg) Gezondheidszorg (Opleidingen) Inkomen en rechtspositie (Arbeidsovereenkomsten en CAO's) Inkomen en rechtspositie (Personeelsbeleid)</item>
         <item attribuut="Trefwoorden">Gewetensvrijheid Rechtspositie Stages Thuiszorg</item>
         <item attribuut="Vindplaats">Kamervragen met antwoord 2000-2001, nr. 113, Tweede Kamer</item>
         <item attribuut="Vraagnr_bij_indiening">2000100080</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SGP">Van der Vlies</persoon>
         </item>
         <item attribuut="Datum_reaktie">2000-10-17</item>
         <item attribuut="Datum_indiening">2000-09-19</item>
         <item attribuut="Document-id">KVR12453</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="229" allpagenumbers="229 230" vetnummer="2000100080" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12453" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="113" onderwerp="" indiendatum="2000-09-19">
         <vrager partij="SGP" oorsprong="parlement">Van der Vlies</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-10-17">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van het bericht <voetnoot nummer="1"/>over het eenzijdig beëindigen van een stage om reden van gewetensbezwaren door een thuiszorginstelling? </vraag>
      <vraag nummer="2">Deelt u de mening, dat het afwijzen van stagiaires en sollicitanten die bepaalde handelingen om reden van gewetensbezwaren niet kunnen verrichten, demotiverend werkt voor (potentiële) werknemers in de zorgsector en derhalve in het licht van de krapte op de arbeidsmarkt in deze sector zeer onverstandig is? </vraag>
      <vraag nummer="3">Deelt u de mening dat gewetensbezwaren op zichzelf voor werkgevers in de zorgsector geen gerechtvaardigde grond voor ontslag kunnen zijn? </vraag>
      <vraag nummer="4">Hoever reikt naar uw mening de inspanningsverplichting van werkgevers om ten behoeve van gewetensbezwaarde werknemers binnen hun eigen organisatie naar vervangend werk te zoeken? </vraag>
      <vraag nummer="5" voetnoot="2">Herinnert u zich uw toezegging <voetnoot nummer="2"/>aan mij tijdens het algemeen overleg van 24 mei jl. over de arbeidsmarktpolitiek in de zorgsector, dat u de zorginstellingen zou wijzen op de mogelijkheden die er zijn om mensen die op onderdelen gewetensbezwaren hebben, toch aan te nemen? </vraag>
      <vraag nummer="6">Bent u uw toezegging reeds nagekomen? Zo ja, wanneer en op welke wijze? Zo neen, waarom niet? </vraag>
      <vraag nummer="7">Deelt de regering het standpunt, dat gewetensbezwaarde werkers in de gezondheidszorg recht hebben op wettelijke bescherming, zoals ook door de Commissie Gelijke Behandeling in een juridisch vergelijkbare zaak is aangegeven? Zo ja, welke stappen denkt de regering te ondernemen? </vraag>
      <noten afkomstig="vraag">
         <noot nummer="1" datum="2000-09-15" bron="Reformatorisch Dagblad">Reformatorisch Dagblad, 15 september 2000</noot>
         <noot nummer="2" documenttype="Kamerstuk" kamerstuk-id="26 814" documentnummer="11">Kamerstuk 26 814, nr. 11</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja, ik deel die mening, maar ik realiseer me ook dat het in de praktijk genuanceerder kan liggen. In het krantenartikel komen dan ook enkele terechte kanttekeningen aan de orde van de zijde van de opleiding. Iedereen die de studie begint, moet weten dan wel te horen krijgen wat hen in de opleiding en later in het werk als verpleegkundige te wachten staat. Van degene die zich inschrijft voor een opleiding in de zorg, mag verwacht worden dat hij/zij zelf ook in een vroegtijdig stadium eventuele knelpunten in de uitvoering van de «normale» werkzaamheden aan de orde stelt, dus ook aangeeft waar grenzen in de dagelijkse inzetbaarheid liggen vanuit gewetensbezwaren. Van de opleiding mag niet alleen verwacht worden dat er goede informatie wordt gegeven, maar ook dat er voor zover mogelijk rekening wordt gehouden met gewetensbezwaren. Maar van de opleiding wordt ook verwacht dat ze de verantwoordelijkheid draagt voor de kwaliteit van de afgestudeerden. Het diploma van verpleegkundige en de registratie in het BIG-register moeten de waarborg blijven verschaffen omtrent de kennis en kunde van de verpleegkundige. Binnen dat spanningsveld zullen opleiding en leerling redelijke oplossingen moeten zien te vinden om eventuele problemen uit de weg te ruimen. </antwoord>
      <antwoord nummer="3">Ook in dit geval deel ik uw mening, maar heb ik tevens oog voor de nuances die daar vanuit de praktijk bij aangebracht moeten worden. Aan het onmogelijke kan immers niemand worden gehouden, noch de werknemer noch de werkgever. Als maar wel duidelijk is dat beide partijen op een redelijke wijze hebben gezocht naar het compromis en als er van meet af aan helderheid is gegeven over de aard van het werk en de aard van eventuele gewetenbezwaren. De grootste problemen zullen ongetwijfeld ontstaan wanneer gewetensbezwaren ontstaan na aanvang van het dienstverband. In zo’n geval kan blijken dat de werkgever maar beperkte mogelijkheden heeft om in de organisatie van zijn werkzaamheden de gewetensbezwaren te ondervangen door vervangend werk aan te bieden. In zo’n geval zullen de wegen van werkgever en werknemer zich moeten scheiden. Maar dat is dan geen ontslag vanwege het enkele feit van gewetenbezwaren maar vanwege bijkomende omstandigheden. Alleen in combinatie met andere factoren, waaronder in ieder geval dat er in goed overleg tussen de betrokkene werknemer en diens werkgever geen redelijke oplossing boven tafel is gekomen, zou er een gerechtvaardigde grond voor ontslag kunnen zijn indien er gewetensbezwaren aan de orde zijn. </antwoord>
      <antwoord nummer="4">De inspanningverplichting van de werkgever is aan de grenzen gebonden die artikel 7.611 van het Burgerlijk Wetboek stelt. In dit artikel staat dat zowel de werkgever als de werknemer verplicht zijn om zich als een goed werkgever respectievelijk een goed werknemer te gedragen. Uit de uitgebreide jurisprudentie op dit punt kunnen de grenzen worden opgemaakt. Daarbij zal echter niet eenzijdig naar één van de beide partijen kunnen worden gekeken. Waar twee partijen een relatie met elkaar zijn aangegaan (in dit geval een stage- of arbeidsverhouding) zijn ook beide partijen verantwoordelijk voor het bestendigen van die relatie. In meerdere CAO’s in de zorgsectoren is ook een artikel opgenomen dat de werknemer nog eens expliciet het recht geeft om op grond van ernstige gewetensbezwaren het uitvoeren van bepaalde opdrachten te weigeren. De werkgever krijgt daarin ook expliciet de opdracht er zorg voor te dragen dat dit recht ook effectueerbaar is. </antwoord>
      <antwoord nummer="5">Ja. </antwoord>
      <antwoord nummer="6">Ja. Ik heb hierover een brief geschreven naar de werkgeversorganisaties waar VWS een arbeidsmarktconvenant mee heeft afgesloten en hen opgeroepen om hun leden nadrukkelijk te wijzen op de wederzijdse rechten en plichten van werkgevers en werknemers met betrekking tot gewetensbezwaren. </antwoord>
      <antwoord nummer="7">Voor regelgeving voor gewetensbezwaarde werknemers ligt het voortouw bij het ministerie van Sociale Zaken en Werkgelegenheid. Daar zijn op dat terrein geen andere inzichten dan die al met de Kamer op dit punt zijn gecommuniceerd. Zoals in het antwoord op vraag 4 is aangegeven, is in ieder geval in artikel 7:611 van het BW al een wettelijke voorziening vastgelegd die ook op het terrein van gewetensbezwaren soelaas kan bieden. Sociale partners hebben dit wetsartikel in de Stichting van de Arbeid verder uitgewerkt in een leidraad voor ondernemingen. Artikel 7:681 lid 2 onder e bestempelt een opzegging van de arbeidsovereenkomst als onredelijk indien dit gebeurt wegens het enkele feit dat de werknemer met een beroep op een ernstig gewetensbezwaar weigert de bedongen arbeid te verrichten. Ook dat wetsartikel biedt dus een vorm van rechtsbescherming. En aangezien een overeenkomst partijen tot wet strekt, is er door de CAO-afspraak nog een voorziening die de gewetensbezwaarde werknemer een formele bescherming biedt. </antwoord>
      <noten afkomstig="antwoord"/>
   </antwoorden>
</kvr>
