<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over het oprichten van private Arbodiensten. (Ingezonden 3 april 1996); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2975
</item>
         <item attribuut="Inhoud">Betreft vragen naar aanleiding van een krantenbericht over het rapport " Financiële Ontvlechting TZ/Arbo" en het oordeel van het Ctsv over de uitkomsten van het rapport.</item>
         <item attribuut="Rubriek">Arbeid (Arbeidsomstandigheden)</item>
         <item attribuut="Trefwoorden">Arbeidsomstandigheden</item>
         <item attribuut="Vindplaats">Kamervragen met antwoord 1995-1996, nr. 1020, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1996-04-24</item>
         <item attribuut="Datum_indiening">1996-04-03</item>
         <item attribuut="Document-id">KVR2975</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2073" allpagenumbers="2073 2074 2075" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1020" onderwerp="" indiendatum="1996-04-3">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1996-04-24">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het recente rapport van het CTSV over de Arbodiensten? <voetnoot nummer="1"/>
      </vraag>
      <vraag nummer="2">Kunt u bevestigen, dat in 1994 door GAK, Detam, SFB, BVG, en GUO in totaal 25 miljoen gulden aan – publieke premiegelden is gebruikt voor het oprichten van – private – commercie¨le Arbodiensten? Zo ja, wat is uw mening daarover? </vraag>
      <vraag nummer="3">Hoe kon dit gebeuren, ofschoon tevoren uitdrukkelijk is overwogen, dat bij de ontvlechting voorkomen moest worden dat publieke middelen voor private doeleinden zouden worden gebruikt? </vraag>
      <vraag nummer="4">Welke maatregelen treft u om te bewerkstelligen, dat deze 25 miljoen gulden worden teruggestort? </vraag>
      <vraag nummer="5">Welke mogelijkheden heeft u in het bijzonder ten aanzien van Detam Arbo, die volgens kranteberichten op de rand van een faillissement verkeert? </vraag>
      <noten afkomstig="vraag">
         <noot nummer="1" datum="1996-04-2" bron="De Volkskrant, en het Algemeen Dagblad">De Volkskrant, en het Algemeen Dagblad, 2 april 1996</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1">Ja, ter informatie treft u een kopie van het rapport «Financie¨le Ontvlechting TZ/Arbo» en het oordeel van het Ctsv over de uitkomsten van dit rapport aan. <voetnoot nummer="1"/>De gedrukte versie van het rapport wordt u dezer dagen, zoals gebruikelijk, rechtstreeks door het Ctsv aangeboden. </antwoord>
      <antwoord nummer="2">Uit het rapport van het Ctsv blijkt dat de financie¨le loskoppeling van enerzijds de uitvoeringsinstanties van werknemersverzekeringen (bedrijfsverenigingen en uitvoeringsinstellingen) en anderzijds de daarmee verbonden arbodiensten niet volledig verlopen is volgens de richtlijnen van de toenmalige Toezichtkamer van de Sociale Verzekeringsraad (SVr). Volgens de richtlijnen van de Toezichtkamer van de SVr mochten bijvoorbeeld slechts kleine aanloopkosten voorgefinancierd worden door de uitvoeringsinstanties. Uit het rapport van het Ctsv blijkt dat enkele uitvoeringsinstanties tezamen voor een aantal miljoenen guldens voor financiering hebben zorggedragen of aanloopkosten ten onrechte niet doorberekend hebben aan de arbodiensten. Het Ctsv concludeert dat in een aantal gevallen in meer of mindere mate bevoordeling heeft plaatsgevonden van de met de uitvoeringsinstanties «gelieerde arbodiensten». Daardoor is volgens het Ctsv ten onrechte geld aan de sociale verzekeringsfondsen tijdelijk onttrokken of daar niet in terecht gekomen. Dit betekent overigens niet dat deze gelden vanuit de publieke sector zijn «geschonken» aan de private arbodiensten. Het merendeel van deze gelden is immers verstrekt door middel van rekening-courantverhoudingen en zal (met rente) worden terugbetaald aan de bedrijfsverenigingen. Uit de conclusies van het rapport kan op dit moment niet afgeleid worden hoeveel geld exact gebruikt is voor oneigenlijke financiering van arbodiensten. Daar kunnen de volgende redenen voor worden aangevoerd: In de eerste plaats werd het onderzoek door de accountants van het Ctsv belemmerd door het ontbreken van goede urenregistraties bij het merendeel van de uitvoeringsinstanties. Omdat deze urenregistraties ontbreken is het Ctsv niet in staat om het volledige bedrag van de schuld van de arbodiensten aan de uitvoeringsinstanties vast te stellen. In de tweede plaats is een deel van de leningen en de daarbijbehorende rente inmiddels terugbetaald aan de uitvoeringsinstanties. Het Ctsv heeft daarnaast instanties aangemaand om spoedig afspraken te maken met de arbodiensten over de wijze en termijnen van terugbetaling. Het Ctsv wil hierover voor 1 mei geı¨nformeerd worden. In de derde plaats voert het Ctsv met de meeste instanties nog overleg om te bereiken dat er meer kosten worden doorberekend aan de arbodiensten. Ik zal het Ctsv vragen mij zo spoedig mogelijk schriftelijk over de resultaten van het nader overleg met de uitvoeringsinstanties te informeren. Ondanks het feit dat de situatie bij sommige uitvoeringsinstanties beter is dan bij sommige andere, ben ik geschrokken van de inhoud van het rapport. Ik had verwacht dat ondanks alle veranderingen in regelgeving, waarmee de uitvoeringsinstanties de afgelopen jaren zijn geconfronteerd, de administratie eerder op orde was geweest. Ik acht het onjuist dat uitvoeringsinstanties op een onduidelijke manier leningen aan private arbodiensten verstrekken, dat wil zeggen zonder een overeenkomst, zonder afspraken over de te vergoeden rente en zonder zekerheden. Met name de situatie tussen de Bedrijfsvereniging Detam (BV Detam) en Detam-Arbo baart mij grote zorgen. Ik kom daar bij de beantwoording van vraag 5 op terug. Ik ga er dan ook vanuit dat de bedrijfsverenigingen er alles aan doen om er voor te zorgen dat het te veel betaalde door de arbodiensten wordt terugbetaald. Daarnaast ga ik er vanuit dat de bedrijfsverenigingen duidelijke afspraken maken met de uitvoeringsinstellingen om de administratieve organisatie en de interne controle op orde te brengen. Dit klemt des te meer omdat dezelfde problemen zich voor kunnen gaan doen bij de huidige ontvlechtingsoperatie. Ik constateer overigens met genoegen dat een aantal bedrijfsverenigingen haar verantwoordelijkheid heeft opgepakt en een eigen accountant heeft ingeschakeld om onderzoek te doen naar de werking van de administratieve organisatie en interne controle bij «hun» uitvoeringsinstelling. Daarnaast zal het Ctsv erop toezien dat de bedrijfsverenigingen hun verantwoordelijkheid adequaat invullen en, indien dat niet het geval mocht zijn, zonodig corrigerende maatregelen nemen. </antwoord>
      <antwoord nummer="3">De financie¨le loskoppeling TZ/Arbo is een gevolg geweest van de invoering van de wetten TZ/Arbo per 1 januari 1994 en heeft dus niets te maken met de per 1 januari 1996 uitgevoerde ontvlechting van bedrijfsverenigingen en uitvoeringsinstellingen. De toenmalige Toezichtkamer van de SVr heeft richtlijnen opgesteld ten aanzien van de financie¨le loskoppeling en aangegeven welke kosten gefinancierd dan wel voorgefinancierd mochten worden door de sociale verzekeringsfondsen. Het Ctsv geeft in zijn oordeel op het rapport aan dat diverse uitvoeringsinstanties erop hebben gewezen dat de wetten TZ/Arbo op zeer korte termijn na de vaststelling en plaatsing in het Staatsblad in werking zijn getreden, waardoor een goede voorbereiding van de invoering van de wetgeving welhaast onmogelijk was. Tevens wijzen de uitvoeringsinstanties op het gecompliceerde karakter van die wetgeving, op de ingrijpende gevolgen daarvan in het uitvoeringsproces van de sociale verzekeringswetten en op de negatieve gevolgen voor de werkgelegenheid van grote groepen van hun personeel. Het Ctsv geeft aan begrip te hebben voor de moeilijke positie waarin de uitvoeringsinstaties terecht kwamen en onderkent dat onder die omstandigheden fouten kunnen worden gemaakt. Tevens heeft het Ctsv geconstateerd dat de richtlijnen van de Toezichtkamer niet altijd even duidelijk zijn en in een vrij laat stadium aan de uitvoeringsinstanties bekend zijn gemaakt. Ook ik heb er begrip voor dat de snelle invoering van de wetten TZ/Arbo er niet toe heeft bijgedragen dat de invoering vanaf de datum van inwerkingtreding foutloos is verlopen. Maar het kan geen excuus zijn voor het feit dat twee jaar na de invoering bij een aantal uitvoeringsinstanties de zaken nog steeds niet op orde zijn. </antwoord>
      <antwoord nummer="4">In eerste instantie is het een verantwoordelijkheid van de bedrijfsverenigingen om er voor te zorgen dat de gelden die onterecht door uitvoeringsinstanties zijn aangewend voor de financiering van de aan hen gelieerde arbodiensten worden terugbetaald. Uit het oordeel van het Ctsv blijkt dat het Ctsv daarover volop in overleg is met de uitvoeringsinstanties. Indien niet via overleg tot de gewenste resultaten wordt gekomen, kan het Ctsv ook de wettelijke sanctiemiddelen inzetten. Zoals ik al eerder heb aangegeven zal ik mij door het Ctsv laten informeren of deze overleggen de gewenste resultaten hebben opgeleverd en welke andere maatregelen het Ctsv van plan is te nemen of heeft genomen. </antwoord>
      <antwoord nummer="5">In mijn antwoord op vraag 2 heb ik al aangegeven dat ik de situatie tussen de BV Detam en Detam Arbo zorgelijk vind. In het rapport van het Ctsv wordt uitgebreid op Detam Arbo ingegaan. Uit het rapport blijkt onder meer dat het saldo in de rekening-courant tussen BV Detam en Detam Arbo ultimo 1995 is opgelopen tot ca. f 12 miljoen en dat er door Detam Arbo geen zekerheden zijn gesteld over de terugbetaling. Verder blijkt dat de schulden van Detam Arbo nog steeds oplopen. Het Ctsv heeft gee¨ist dat er op korte termijn een afsluiting van deze schuldverhouding moet plaatsvinden en dat de BV Detam afspraken moet maken over de wijze en termijnen van terugbetaling. Naar aanleiding van het rapport van het Ctsv is de BV Detam doende om voor alle bij Detam Arbo B.V. betrokken partijen een zo gunstig mogelijke oplossing te vinden, waarbij zo min mogelijk publieke middelen verloren gaan en de werkgelegenheid van zo veel mogelijk mensen behouden blijft. De BV Detam heeft aangegeven dat een faillissement van Detam Arbo BV een aanmerkelijk groter beslag op de sociale verzekeringsfondsen zal leggen dan het bedrag waarvoor Detam Arbo BV thans bij de BV Detam in het krijt staat. De BV Detam heeft aan het Ctsv aangegeven dat zij verwacht dat op korte termijn een definitieve oplossing voorhanden is, waarin de wijze van afwikkeling van de schuldverhouding tussen Detam Arbo BV en de BV Detam zal worden geregeld. De BV Detam zal het Ctsv zo spoedig mogelijk op de hoogte stellen. Zodra ik nadere informatie van het Ctsv over deze kwestie heb ontvangen zal ik uw Kamer op de hoogte stellen. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
