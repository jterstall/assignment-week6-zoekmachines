<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Tjon-A-Ten (PvdA) aan de ministers van Justitie en van Buitenlandse Zaken over kinderhandel. (Ingezonden 17 september 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21465
</item>
         <item attribuut="Inhoud">Vragen naar aanleiding van de oproep, gedaan tijdens de ministeriële EU-Troika ECOWAS, 10 mei 2004 over het plan van aanpak dat iedere EU-lidstaat zou moeten presenteren ter bestrijding van kinderhandel. Deze vragen dienen ter aanvulling op eerdere vragen ter zake van het Tweede-Kamerlid De Pater-van der Meer (CDA), ingezonden 7 september 2004.</item>
         <item attribuut="Rubriek">Handel en economie (Internationale handel) Internationale betrekkingen (Europese Unie) Staats- en bestuursrecht (Grondrechten) Welzijn (Jeugdigen)</item>
         <item attribuut="Trefwoorden">EU Internationale handel Jeugdigen Mensenrechten</item>
         <item attribuut="Vindplaats">Kamervragen met antwoord 2004-2005, nr. 246, Tweede Kamer</item>
         <item attribuut="Vraagnr_bij_indiening">2030421540</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Tjon-A-Ten</persoon>
         </item>
         <item attribuut="Datum_reaktie">2004-10-27</item>
         <item attribuut="Datum_indiening">2004-09-17</item>
         <item attribuut="Document-id">KVR21465</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="513" allpagenumbers="513 514" vetnummer="2030421540" code="0405tkkvr246" lopendefooter="Tweede Kamer, vergaderjaar 2004–2005, Aanhangsel" filenaam="KVR21465" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="246" onderwerp="" indiendatum="2004-09-17">
         <vrager partij="PvdA" oorsprong="parlement">Tjon-A-Ten</vrager>
         <vraagt-aan>de ministers van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2004-10-27">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat zijn tot op heden de bereikte resultaten van de tijdens de ministeriële EU-Troika ECOWAS (the Economic Community Of West African States) in Dublin van 10 mei jl. gedane oproep in verband met het fenomeen kinderhandel? <voetnoot nummer="1"/>
      </vraag>
      <vraag nummer="2">Heeft de bij VN-Mensenrechtencommissie benoemde Speciale Vertegenwoordiger Mensenhandel de oproep om bijzondere aandacht te geven aan kinderhandel in Afrika al omgezet in activiteiten? Zo ja, welke? </vraag>
      <vraag nummer="3">Is het u bekend dat ieder lid van de EU op 1 augustus 2004 een Plan van Aanpak in verband met de bestrijding van kinderhandel zou presenteren? Zo ja, hebben alle EU-lidstaten al aan deze belofte voldaan? Zo neen, bent u bereid om dit aan te kaarten binnen de EU? Zo ja, op welke wijze en op welke termijn? </vraag>
      <vraag nummer="4" voetnoot="2">Deelt u de mening dat kinderhandel in Europees c.q. internationaal verband dient te worden aangepakt? Zo ja, bent u bereid om daartoe concrete voorstellen te doen op EU- en internationaal niveau, in het bijzonder nu Nederland voorzitter is van de EU en omdat aangetoond is dat Nederland een rol speelt in de kinderhandel? <voetnoot nummer="2"/>Zo ja, op welke termijn en bij welke gelegenheid wilt u initiatieven ondernemen? </vraag>
      <vraag nummer="5">Hoe verhoudt het Plan van Aanpak in verband met de bestrijding van kinderhandel zich tot de gedane aanbevelingen van het Bureau Nationale Rapporteur Mensenhandel? </vraag>
      <vraag nummer="6">Op welke termijn kan de Tweede Kamer uw Plan van Aanpak in verband met de bestrijding Kinderhandel tegemoet zien, nu de wetgeving terzake per 1 januari 2005 van kracht wordt? </vraag>
      <vraag nummer="7">Kunt u aangeven van welk ministerie de financiële middelen afkomstig zijn voor het bestrijden van kinderhandel? </vraag>
      <noten afkomstig="vraag">
         <noot nummer="1" titel="Tijdens de ministeriële EU-Troika ECOWAS in Dublin van 10 mei 2004 is aandacht gevraagd voor het fenomeen kinderhandel en de hoop uitgesproken dat de recentelijk door de VN Mensenrechtencommissie benoemde Speciale Vertegenwoordiger Mensenhandel bijzondere aandacht zal geven aan Afrika">«Tijdens de ministeriële EU-Troika ECOWAS in Dublin van 10 mei 2004 is aandacht gevraagd voor het fenomeen kinderhandel en de hoop uitgesproken dat de recentelijk door de VN Mensenrechtencommissie benoemde Speciale Vertegenwoordiger Mensenhandel bijzondere aandacht zal geven aan Afrika»: Aanhangsel Handelingen nr. 1689, vergaderjaar 2003–2004</noot>
         <noot nummer="2">Zie onlangs gepubliceerd rapport: Ongezien en ongehoord; Kinderhandel in Nederland, een eerste inventarisatie. UNICEF Nederland i.s.m. ECPAT NL/Defence for Children. Den Haag, augustus 2004</noot>
      </noten>
   </vragen>
   <toelichting>Deze vragen dienen de aanvulling op eerdere vragen terzake van het lid De Pater-van der Meer (CDA), ingezonden 7 september 2004 (vraagnummer 2030420710 </toelichting>
   <antwoorden aantal="5">
      <antwoord nummer="1">Tijdens de ministeriële troika EU-ECOWAS te Dublin, 10 mei jl., hebben de Europese en West-Afrikaanse ministers gesproken over kinderhandel in het kader van de uitvoering van het ECOWAS Actieplan Tegen Mensenhandel, dat in 2001 in Dakar is aanvaard. De EU sprak hierbij zijn waardering uit voor de voortgang die ECOWAS en haar lidstaten op dit terrein maken. De oproep van Nederlandse zijde moet in dit licht worden geplaatst. </antwoord>
      <antwoord nummer="2">De Speciale Vertegenwoordiger Mensenhandel, Ms. Ellen Johnson Sirleaf uit Liberia, is recentelijk benoemd. Op basis van haar mandaat zal de Speciaal rapporteur tijdens de 61e VN Mensenrechten Commissie in 2005 rapport uitbrengen. </antwoord>
      <antwoord nummer="3, 5 en 6" voetnoot="1">In het EU-kaderbesluit Mensenhandel van 2002 ligt besloten dat de EU-lidstaten uiterlijk per 1 augustus 2004 dit kaderbesluit dienen te hebben geïmplementeerd. Het kaderbesluit wijst op de bijzondere kwetsbare positie van kinderen en de noodzaak bijzondere voorzieningen te treffen indien de slachtoffers van mensenhandel kinderen zijn. Een Plan van Aanpak in verband met de bestrijding van kinderhandel maakt geen deel van uit van het EU-kaderbesluit Mensenhandel. Ik heb u echter in de aanbiedingsbrief bij de derde rapportage van de Nationaal Rapporteur Mensenhandel <voetnoot nummer="1"/>toegezegd, dat ik nog dit jaar een Actieplan aanpak mensenhandel zal toesturen. De bestrijding van kinderhandel maakt onderdeel uit van de aanpak van mensenhandel. </antwoord>
      <antwoord nummer="4">Ja, gezien het grensoverschrijdende karakter van onderhavig delict is een Europese c.q. internationale aanpak noodzakelijk. Op EU- en internationaal niveau wordt bij de bestrijding van mensenhandel altijd bijzondere aandacht gevraagd voor kinderen. De door de Commissie ingestelde EU-Expertgroep Mensenhandel heeft onlangs, onder Nederlands voorzitterschap, een uitgebreid conceptrapport over de aanpak van mensenhandel gepubliceerd, met een groot aantal concrete voorstellen. Voorzien is dat in november 2004 de belangrijkste aanbevelingen op gebied van kinderhandel uit dit rapport in de High Level Working Group on Asylum and Migration zullen worden besproken. Naar verwachting zal de Commissie begin 2005 op basis van het definitieve rapport conclusies kunnen formuleren. </antwoord>
      <antwoord nummer="7">Diverse ministeries dragen direct en indirect financieel bij aan de bestrijding van kinderhandel. Zo wordt jaarlijks door het ministerie van Buitenlandse Zaken een vrijwillige bijdrage verstrekt aan UNICEF van € 28,5 miljoen. Hiermee financiert UNICEF de uitvoering van hun Medium Term Stategic Plan, waarbinnen de bescherming van kinderen (w.o. kinderen die slachtoffer zijn van kinderhandel) een aandachtsgebied vormt. Daarnaast wordt binnen het partnerschapprogramma met UNICEF een geoormerkte bijdrage van ca. € 7 miljoen voor de periode oktober 2001–31 december 2004 gegeven voor het programma «child protection». Kinderhandel is nauw verbonden met kinderarbeid. In de periode 2001–2004 werd vanuit het ministerie van Buitenlandse Zaken via ILO ca. € 8 miljoen besteed aan de bestrijding van kinderarbeid. In de jaren 2004–2005 zal € 12,5 miljoen worden uitgegeven aan de relatie kinderarbeid en onderwijs. De ministeries van Justitie en van Volksgezondheid, Welzijn en Sport dragen jaarlijks ca. € 500 000 bij aan de Stichting Tegen Vrouwenhandel. De ministeries van Justitie, van Binnenlandse Zaken en Koninkrijksrelaties, van Buitenlandse Zaken, van Volksgezondheid, Welzijn en Sport en van Sociale Zaken en Werkgelegenheid dragen jaarlijks ca € 500 000 bij aan de Nationaal Rapporteur Mensenhandel. Door de ministeries van Justitie en van Binnenlandse Zaken en Koninksrijksrelaties wordt ca. € 100 000 bijgedragen aan het project Prostitutie/Mensenhandel. Deze ministeries financieren (indirect) ook de capaciteit die politie, openbaar ministerie en zittende magistratuur inzetten bij de strafrechtelijke aanpak van mensenhandel. Voorts worden via organisaties als de Stichting Tegen Vrouwenhandel en BlinN financiële bijdragen verleend voor diverse projecten die zich richten op preventie van mensenhandel en op de ondersteuning van slachtoffers van mensenhandel. </antwoord>
      <noten afkomstig="antwoord">
         <noot nummer="1">Kamerstukken II, 2004–2005, 28 638, nr. 10</noot>
      </noten>
   </antwoorden>
</kvr>
