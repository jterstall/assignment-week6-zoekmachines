<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst, Duijkers en Duivesteijn (allen PvdA) aan de ministers van Binnenlandse Zaken en Koninkrijksrelaties en van Justitie over het verslag van de Vereniging Eigen Huis. (Ingezonden 24 oktober 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14733
</item>
         <item attribuut="Inhoud">Vragen over vermeende vriendjespolitiek bij toewijzing van nieuwbouwwoningen, naar aanleiding van het rapport dat Vereniging Eigen Huis oktober 2001 heeft uitgebracht.</item>
         <item attribuut="Rubriek">Criminaliteit en openbare orde (Fraude) Volkshuisvesting (Koopwoningen)</item>
         <item attribuut="Trefwoorden">Ambtsmisdrijven Koopwoningen</item>
         <item attribuut="Vindplaats">Kamervragen met antwoord 2001-2002, nr. 362, Tweede Kamer</item>
         <item attribuut="Vraagnr_bij_indiening">2010201510</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Duijkers</persoon>
            <persoon partij="PvdA">Duivesteijn</persoon>
         </item>
         <item attribuut="Datum_reaktie">2001-12-07</item>
         <item attribuut="Datum_indiening">2001-10-24</item>
         <item attribuut="Document-id">KVR14733</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="753" allpagenumbers="753 754" vetnummer="2010201510" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14733" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="362" onderwerp="" indiendatum="2001-10-24">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Duijkers</vrager>
         <vrager partij="PvdA" oorsprong="parlement">Duivesteijn</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="7 december 2001), zie Aanhangsel Handelingen nr. 275, vergaderjaar 2001–2002">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Hebt u kennisgenomen van het rapport «Wie dicht bij het vuur zit, warmt zich het best» van oktober 2001 waarin de Vereniging Eigen Huis verslag doet van de bevindingen van het meldpunt «Vriendjespolitiek bij toewijzing van nieuwbouwwoningen»? </vraag>
      <vraag nummer="2">Wat is uw oordeel over de gehanteerde wijze van melding en registratie? Geeft dit rapport een betrouwbaar beeld van de mogelijke aard en omvang van vriendjespolitiek, met name waar lokale bestuurders en ambtenaren in het geding zijn? </vraag>
      <vraag nummer="3">Zijn er vergelijkbare onderzoeken gedaan naar andere vormen van «vriendjespolitiek» in het Nederlandse openbare bestuur en, zo ja, wijzen die in eenzelfde richting? </vraag>
      <vraag nummer="4">Hoe luidt uw oordeel over het aandeel gemeenteraadsleden (10%) en ambtenaren (8%) in het totaal van de 169 meldingen van al dan niet vermeende vriendjespolitiek die over de periode van april tot september 2001 zijn gedaan? </vraag>
      <vraag nummer="5">Tot welke acties leidt dit oordeel? </vraag>
      <vraag nummer="6">Bent u bereid de in het rapport gemelde gevallen nader te onderzoeken om vast te stellen waar sprake is van (vermoedelijke) inbreuken op de integriteit van het openbaar bestuur? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2" voetnoot="1 2">Het rapport geeft een inventarisatie van klachten over de toewijzing van nieuwbouwwoningen en bouwkavels. In de periode van april 2001 tot september 2001 hebben 169 mensen gemeld dat zij het gevoel hebben oneerlijk behandeld te zijn of dat regels overtreden zijn. Dit levert vermoedens op van een ondeugdelijke handelwijze bij de toewijzing van nieuwbouwwoningen en kavels. Daarbij moet echter wel in het oog worden gehouden dat op basis van de gepresenteerde gegevens niet kan worden vastgesteld of die vermoedens ook daadwerkelijk door de feiten kunnen worden gestaafd. Er is op het rapport veel kritiek geleverd. De gemeente Breda heeft zich inmiddels uitdrukkelijk gedistantieerd van de beweringen in het rapport over het toewijzingsbeleid in die gemeente. De Vereniging Eigen Huis heeft erkend dat er geen onomstotelijk bewijs is geleverd voor de suggesties in het rapport over de gemeente Breda <voetnoot nummer="1"/>. Ook de Vereniging van Nederlandse Gemeenten heeft kritische kanttekeningen bij het rapport geplaatst <voetnoot nummer="2"/>. Eén en ander neemt niet weg dat het rapport een signaal afgeeft waar de betrokken verantwoordelijken serieus aandacht aan zullen moeten besteden. </antwoord>
      <antwoord nummer="3" voetnoot="3">Op het terrein van de integriteit hebben meerdere onderzoeken plaatsgevonden. Onlangs hebben de commissarissen van de Koningin op verzoek van de Minister van Binnenlandse Zaken en Koninkrijksrelaties een rapportage uitgebracht over het integriteitsbeleid bij gemeenten die op 17 november 1999 aan de Kamer is gezonden <voetnoot nummer="3"/>. Dit betreft ook het gemeentelijk beleid ter voorkoming van belangenverstrengeling en het opstellen van gedragscodes voor de omgang met zakelijke relaties. Voor zover bekend heeft er binnen het openbaar bestuur met betrekking tot het onderwerp vriendjespolitiek geen specifiek onderzoek plaatsgevonden. </antwoord>
      <antwoord nummer="4">Zoals hiervoor al gezegd, kunnen er grote vraagtekens worden gezet bij de validiteit van de uitkomsten van het desbetreffende onderzoek. Uiteraard spreekt het voor zich dat het openbaar bestuur en het ambtelijk apparaat garant dienen te staan voor een objectieve behartiging van het algemeen belang. Transparantie en controleerbaarheid van procedures zullen hiertoe bijdragen. Dat mag de burger verwachten van een integere overheidsorganisatie. Vanuit die optiek is vriendjespolitiek als vorm van belangenverstrengeling, net als de schijn daarvan, absoluut ontoelaatbaar. Bij de toewijzing van nieuwbouwwoningen en bouwkavels behoort het primair tot de verantwoordelijkheid van – in dit geval – de gemeenten om daarvoor te waken en de benodigde voorzieningen te treffen. </antwoord>
      <antwoord nummer="5">In het kader van de coördinerende rol voor het integriteitsbeleid in het openbaar bestuur zijn vanuit het ministerie van Binnenlandse Zaken en Koninkrijksrelaties verschillende activiteiten ondernomen om medeoverheden daarbij te ondersteunen dan wel kaders te bieden. Ik noem in dat verband de in samenwerking met de VNG en het IPO ontwikkelde brochure integriteit voor bestuurders bij gemeenten en provincies waarin ook het thema belangenverstrengeling uitdrukkelijk aan de orde is gesteld. De brochure – die inmiddels aan uw Kamer is gezonden – bevat ook model gedragscodes. In dit verband wil ik eveneens wijzen op de regelingen in de Ambtenarenwet inzake integriteit en de voorgenomen aanscherping van deze regelgeving. Bij de Tweede Kamer is aanhangig een voorstel tot wijziging van de Ambtenarenwet met een regeling ter voorkoming van financiële belangenverstrengeling. Voor het geval dat er vermoedens van integriteitsinbreuken zijn, worden medeoverheden bij datzelfde voorstel verplicht te voorzien in een regeling voor het melden van vermoedens van misstanden en de bescherming van de ambtenaar die van die regeling gebruik maakt. Ik meen dat er ruimschoots regelingen en handreikingen zijn geboden om het integriteitsbeleid bij gemeenten en provincies vorm te geven. Uiteraard zijn gemeenten en provincies zelf verantwoordelijk voor de invulling van het beleid en het treffen van maatregelen. </antwoord>
      <antwoord nummer="6">De minister van Binnenlandse Zaken en Koninkrijksrelaties zal met de VNG overleggen hoe aan de in het rapport neergelegde signalen een follow-up kan worden gegeven. </antwoord>
      <noten afkomstig="antwoord">
         <noot nummer="1">De Woonconsument, december 2001</noot>
         <noot nummer="2" datum="2001-10-26" bron="VNG-magazine">VNG-magazine, 26 oktober 2001</noot>
         <noot nummer="3">Kamerstukken, 26 806, nr. 2, blz. 5, vergaderjaar 1999–2000</noot>
      </noten>
   </antwoorden>
</kvr>
