<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hoekema (D66) over een grensoverschrijdend openbaar lichaam. (Ingezonden 4 juli 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5495
</item>
         <item attribuut="Inhoud">Betreft het ontstaan van een grensoverschrijdend openbaar lichaam dan wel een gemeenschappelijk orgaan Baarle Hertog - Baarle Nassau.</item>
         <item attribuut="Rubriek">Staats- en bestuursrecht (Gemeenten)</item>
         <item attribuut="Trefwoorden">Gemeentelijke herindeling Grensregio's Lagere publiekrechtelijke lichamen</item>
         <item attribuut="Vindplaats">Kamervragen met antwoord 1996-1997, nr. 1710, Tweede Kamer</item>
         <item attribuut="Afkomstig_van">Binnenlandse Zaken (BIZA)</item>
         <item attribuut="Indiener">
            <persoon partij="D66">Hoekema</persoon>
         </item>
         <item attribuut="Datum_reaktie">1997-08-21</item>
         <item attribuut="Datum_indiening">1997-07-04</item>
         <item attribuut="Document-id">KVR5495</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3499" allpagenumbers="3499 3500" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1710" onderwerp="" indiendatum="1997-07-4">
         <vrager partij="D66" oorsprong="parlement">Hoekema</vrager>
         <vraagt-aan/>
      </vraagdata>
      <antwoorddata antwoorddatum="1997-08-21">
         <antwoorder functie="staatssecretaris" ministerie="Binnenlandse Zaken">Van de Vondervoort</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Welke maatregelen hebt u genomen c.q. laten nemen (mede in het verband van de Benelux) om een grensoverschrijdend openbaar lichaam dan wel een gemeenschappelijk orgaan Baarle Hertog – Baarle Nassau te doen ontstaan, een en ander conform amendement 29 op wetsvoorstel 24 571? </vraag>
      <vraag nummer="2">Deelt u mijn voorkeur voor de meer ambitieuze en Europese optie, namelijk die van een grensoverschrijdend openbaar lichaam? </vraag>
      <vraag nummer="3">Welk tijdschema en ambitieniveau heeft u bij deze operatie voor ogen? </vraag>
      <vraag nummer="4">Welke praktische assistentie kan aan Baarle-Nassau worden gegeven door u en/of de provincie Noord-Brabant gezien ook de steun van de Vlaamse regering? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Tijdens de mondelinge behandeling in de Tweede Kamer van het herindelingsvoorstel waarin onder meer de positie van Baarle-Nassau aan de orde was, heb ik toegezegd om – ook in overleg met de betrokken Belgische instanties – te bezien hoe de grensoverschrijdende samenwerking tussen Baarle-Nassau en Baarle-Hertog kon worden verbeterd. Dit heeft geleid tot de instelling op 3 oktober 1996 van een werkgroep onder auspiciën van de Benelux. Voorzitter van de werkgroep is de secretaris-generaal van de Benelux; in de werkgroep zijn vertegenwoordigd het Nederlandse, het Belgische en het Vlaamse ministerie van Binnenlandse Zaken, de provincies Antwerpen en Noord-Brabant en de gemeenten Baarle-Hertog en Baarle-Nassau. Uitgangspunt voor de werkgroep was de Benelux-overeenkomst voor grensoverschrijdende samenwerking. Deze overeenkomst biedt drie mogelijke rechtsfiguren om de grensoverschrijdende samenwerking vorm te geven; die figuren zijn, in oplopende mate van zwaarte: de administratieve afspraak, het gemeenschappelijk orgaan en het openbaar lichaam. Sinds haar instelling is de werkgroep vier maal bijeengekomen. Gaandeweg is duidelijk geworden dat de instelling van een openbaar lichaam thans nog een brug te ver is voor de beide gemeenten, bij wie uiteindelijk de beslissing ligt als het gaat om de keuze voor de vorm van samenwerking. Wel kunnen zij instemmen met de instelling van een gemeenschappelijk orgaan. Over de concept-documenten waarin in de instelling van een dergelijk orgaan is voorzien, is op 26 juni 1997 overeenstemming bereikt in de werkgroep. Zij liggen momenteel ter goedkeuring bij de raden van de twee gemeenten. Naar verwachting zal het gemeenschappelijk orgaan op 1 januari 1998 zijn werkzaamheden kunnen aanvangen. </antwoord>
      <antwoord nummer="2 en 3">Als gezegd zijn het de betrokken gemeenten die kiezen voor een van de vormen van samenwerking die het Benelux-verdrag kent. Is die keuze eenmaal gemaakt, dan is zij een gegeven voor andere overheden. Mogelijkheden die keuze opzij te zetten en een andere, verder gaande vorm van samenwerking op te leggen zijn er niet. Dit zo zijnde is het, juridisch gesproken, thans niet van belang of anderen dan de betrokken gemeenten een andere voorkeur of ambitieniveau hebben. Er zij evenwel op gewezen dat de regeling waarbij het gemeenschappelijk orgaan wordt ingesteld uiterlijk twee jaar na haar inwerkingtreding dient te worden geëvalueerd. Bij die gelegenheid zal de vraag aan de orde komen of de instelling van een openbaar lichaam beter past bij de dan bestaande situatie. Overigens wil ik niet verhelen dat de geluiden, die mij bij de behandeling van eerder genoemde herindelingsvoorstellen uit Baarle-Nassau bereikten, bij mij de verwachting wekten dat men tot een zwaardere vorm van samenwerking met Baarle-Hertog bereid was dan nu het geval blijkt te zijn. </antwoord>
      <antwoord nummer="4">Ik wijs erop dat in de Benelux-werkgroep reeds praktische assistentie wordt gegeven door de vertegenwoordiger van Binnenlandse Zaken. Bovendien kan Baarle-Nassau een beroep doen op de expertise van het secretariaat-generaal van de Benelux. Bij mijn weten verleent de Vlaamse regering geen extra steun aan Baarle-Hertog. Wel is door de provincie Antwerpen een projectsubsidie beschikbaar gesteld van 1 miljoen Belgische franken. Op dit moment vindt overleg plaats tussen de gemeente Baarle-Nassau en de provincie Noord-Brabant over de mogelijkheid op enigerlei wijze bijstand te verlenen. </antwoord>
      <noten afkomstig="antwoord"/>
   </antwoorden>
</kvr>
