<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over niertransplantatie. (Ingezonden 26 juni 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18123
</item>
         <item attribuut="Inhoud">Vragen over een bericht in NRC-Handelsblad van 24 juni 2003 over een onderzoek naar wachttijden voor niertransplantaties waaruit blijkt dat deze langer zijn dan in ander Europese landen. Kunnen de resultaten van dit onderzoek worden meegenomen in de tweede evaluatie van de Wet op de Orgaandonatie?</item>
         <item attribuut="Rubriek">Gezondheidszorg (Geneeskunde)</item>
         <item attribuut="Trefwoorden">Orgaandonatie</item>
         <item attribuut="Vindplaats">Kamervragen met antwoord 2002-2003, nr. 1585, Tweede Kamer</item>
         <item attribuut="Vraagnr_bij_indiening">2020313840</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2003-07-07</item>
         <item attribuut="Datum_indiening">2003-06-26</item>
         <item attribuut="Document-id">KVR18123</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3315" allpagenumbers="3315 3316" vetnummer="2020313840" code="0203tkkvr1585" lopendefooter="Tweede Kamer, vergaderjaar 2002–2003, Aanhangsel" filenaam="KVR18123" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1585" onderwerp="" indiendatum="2003-06-26">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-07-7">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennis genomen van het onderzoek van Compliance Consult, in opdracht van de Nierstichting en de Nierpatiëntenvereniging LVD, dat Nederlandse nierpatiënten slechter af zijn in vergelijking met andere Europese landen? <voetnoot nummer="1"/>
      </vraag>
      <vraag nummer="2">Klopt het dat nu 1272 patiënten op de wachtlijst staan voor een niertransplantatie en dat de gemiddelde wachttijd 4,5 jaar bedraagt? </vraag>
      <vraag nummer="3">Vindt u het acceptabel dat de wachtlijst voor niertransplantatie niet meer verder groeit omdat patiënten op de wachtlijst sterven? </vraag>
      <vraag nummer="4">Wat vindt u van het feit dat de wachttijd voor niertransplantatie sinds de invoering van de Wet op de Orgaandonatie is toegenomen van 3 tot 4,5 jaar? </vraag>
      <vraag nummer="5">Deelt u de mening dat de huidige Wet op de Orgaandonatie voldoende mogelijkheden biedt om ervoor te zorgen dat mensen níet sterven terwijl zij op een wachtlijst van 4,5 jaar staan? Zo ja, waarom? Zo neen, welke oplossing biedt u? </vraag>
      <vraag nummer="6" voetnoot="2">Wat is de stand van zaken ten aanzien van de uitvoering van de motie Arib? <voetnoot nummer="2"/>
      </vraag>
      <vraag nummer="7">Bent u bereid de resultaten van dit onderzoek te betrekken bij de tweede evaluatie, het overzicht waarin de voor- en nadelen van overgang naar een geen bezwaarsysteem en de voortgang en het effect van flankerend beleid, die u vóór 1 juli a.s. aan de Kamer gaat zenden? </vraag>
      <noten afkomstig="vraag">
         <noot nummer="1" datum="2003-06-24" bron="NRC-Handelsblad">NRC-Handelsblad, 24 juni 2003</noot>
         <noot nummer="1" documenttype="Kamerstuk" kamerstuk-id="28 140" documentnummer="7">Kamerstuk 28 140, nr. 7</noot>
      </noten>
   </vragen>
   <antwoorden aantal="7">
      <antwoord nummer="1">Ja, desgevraagd heeft de Nierstichting mij enige exemplaren van het onderzoeksrapport toegezonden. </antwoord>
      <antwoord nummer="2">Blijkens de gegevens die zijn gepubliceerd op de website van de Nederlandse Transplantatiestichting (NTS) komt het getal 1272 overeen met het aantal patiënten dat per 31 december 2002 op de wachtlijst voor niertransplantatie stond; daarnaast wachtten op die datum 15 patiënten op een gecombineerde nier-pancreastransplantatie. Blijkens diezelfde website staan er nu, dat wil zeggen per 1 juni jongstleden, 1252 respectievelijk 12 patiënten op deze wachtlijsten. Uit de jaarverslagen van NTS over 1999, 2000 en 2001 kan overigens worden afgeleid dat het aantal patiënten op de niertransplantatiewachtlijst van 55 jaar of jonger gedaald is van 915 in 1999 via 887 in 2000 tot 842 in 2001. Daarentegen is het aantal patiënten op de wachtlijst ouder dan 55 in die jaren gestegen van 377 via 388 tot 426. Uit een voorlopige opgave van NTS over 2002 blijkt dat eind 2002 zelfs 450 patiënten op de wachtlijst ouder dan 55 jaar waren. Het voorgaande geeft aanleiding tot de conclusie dat er kennelijk sprake is van een verandering in het gemiddelde profiel van de patiënt op de wachtlijst. Uit de voorlopige opgave van NTS over 2002 blijkt dat indien de wachttijd wordt gedefinieerd als zijnde de periode verstreken vanaf de datum van het op de wachtlijst plaatsen tot de datum van transplantatie, de gemiddelde wachttijd van degene die een transplantatie hebben ondergaan, 1263 dagen oftewel bijna 3,5 jaar bedroeg. Wanneer de wachttijd wordt gedefinieerd als de periode verstreken vanaf de datum van eerste dialyse tot de transplantatie, bedroeg de wachttijd in 2002 gemiddeld 1556 dagen, hetgeen neerkomt op iets minder dan 4,3 jaar. Er is hier in feite sprake van een’administratieve toename» van de wachttijd, die zijn oorsprong vindt in de wijziging door NTS van gehanteerde toewijzingsalgoritmen. Echter, welke definitie ook wordt toegepast, de gemiddelde wachttijd bedraagt minder dan 4,5 jaar. </antwoord>
      <antwoord nummer="3">De jaarverslagen van NTS over 1999, 2000 en 2001 geven naar mijn mening niet zonder meer aanleiding tot de conclusie dat de wachtlijst voor niertransplantatie niet meer groeit omdat patiënten op de wachtlijst sterven. Immers, nog daargelaten dat kennelijk (zoals vermeld op blz. 36 van het jaarverslag van NTS over 2001) slechts in een beperkt aantal gevallen bekend is waaraan patiënten die op de wachtlijst voor niertransplantatie staan, ondertussen zijn gestorven, blijkt de sterfte op de wachtlijst tamelijk constant. Uit de genoemde jaarverslagen valt namelijk af te leiden dat in 1999, 2000 en 2001 het aantal sterfgevallen onder patiënten die op de wachtlijst voor niertransplantatie stonden, 106, 109 respectievelijk 98 bedroeg. Volgens de voorlopige opgave van NTS over 2002 stierven in dat jaar 124 patiënten die op de wachtlijst voor niertransplantatie stonden. </antwoord>
      <antwoord nummer="4">Zoals aangegeven in het antwoord op vraag 2 bedroeg in 2002 de wachttijd op een niertransplantatie (berekend op basis van datum van plaatsing op de wachtlijst) gemiddeld 1263 dagen, oftewel 3.5 jaar. Volgens NTS bedroeg de vergelijkbare wachttijd in 1997 gemiddeld 1006 dagen, oftewel 2,8 jaar. Zo bezien is er dus geen sprake van een toename van wachttijd met 50 procent, zoals die in de vraagstelling besloten ligt. Over de periode van voor de invoering van de WOD zijn geen gegevens bekend over het gemiddelde van de wachttijd berekend vanaf het moment van eerste dialyse. Met andere woorden, er is van die periode geen gemiddelde wachttijd bekend die zinvol kan worden vergeleken met de periode van 4,3 jaar, genoemd aan het slot van het antwoord op vraag 2. </antwoord>
      <antwoord nummer="5">Uit de antwoorden op voorgaande vragen moge duidelijk zijn dat ik niet overtuigd ben van de juistheid van het gegeven dat de lengte van de wachtlijst voor niertransplantatie gemiddeld 4,5 jaar bedraagt. Daarnaast ben ik van mening dat – ongeacht het antwoord op de vraag of de sterfgevallen onder patiënten die op de wachtlijst voor een niertransplantatie staan daadwerkelijk uitsluitend het gevolg zijn van gebrekkige nierfuncties – de WOD, al dan niet gewijzigd, per definitie niet kan garanderen dat er geen mensen sterven terwijl zij op die wachtlijst staan. Ik ben er verder ook niet van overtuigd dat het aantal sterfgevallen met een WOD die gebaseerd is op toestemmingsregeling, «vanzelfsprekend» groter is geweest dan wanneer een (geen)bezwaarsysteem het uitgangspunt voor de zeggenschapsregeling van de wet zou zijn geweest. Belangrijk probleem lijkt toch vooral te zijn dat het feitelijke gedrag van burgers en hun nabestaanden moeilijk te voorspellen is, en bijvoorbeeld ook afhangt van publiciteit omtrent orgaandonatie en daarmee (soms slechts zijdelings) verband houdende zaken. Daarnaast is in de discussie over de «opbrengsten» van de verschillende landen met hun verschillende wettelijke systemen uiteraard ook het aanbod aan potentiële donoren een belangrijke factor. </antwoord>
      <antwoord nummer="6">In mijn brief van 27 juni jongstleden (kenmerk GMT/MT 2390029) waarbij ik de Kamer de tussenrapportage van ZonMw in het kader van de tweede evaluatie van de WOD heb toegezonden, heb ik aangaande de uitvoering van de motie Arib al aangegeven dat het dus wel mogelijk was vóór de in de motie genoemde datum van 1 juli 2003 een tussenrapportage te leveren, maar dat de eindrapportage van ZonMw eerst in april 2004 aan mij aangeboden zal worden. Met inachtneming van de kanttekening van ZonMw dat de looptijd van het evaluatieonderzoek tot nu toe kort is geweest, geeft de tussenrapportage een voorlopige inhoud van de tweede evaluatie alsmede een eerste verkenning van twee onderdelen van de evaluatie, te weten de beschrijving van beslissystemen en de hiermee samenhangende beginselen en belangen, alsmede het door de overheid getroffen beleid inzake de orgaandonatie. </antwoord>
      <antwoord nummer="7">Zoals volgt uit het antwoord op de vorige vraag, betreft het bij mijn brief van 27 juni jongstleden nog geen definitieve rapportage over de tweede evaluatie van de WOD. Ik zal het rapport van Compliance Consult aan ZonMw zenden met verzoek het zo mogelijk te betrekken bij de evaluatie. </antwoord>
      <noten afkomstig="antwoord"/>
   </antwoorden>
</kvr>
