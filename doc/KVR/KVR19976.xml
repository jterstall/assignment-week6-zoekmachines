<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers van Justitie, van Economische Zaken en van Financiën over faillissementsfraude. (Ingezonden 16 februari 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19976
</item>
         <item attribuut="Inhoud">Aanvullende vragen naar aanleiding van de TV-uitzending Zembla inzake faillissementsfraude in een horecagelegenheid, de rechtspositie van werknemers en het versterken van de rol van curatoren in de aanpak van faillissementsfraude (aanvulling op eerdere vragen van hetzelfde lid terzake, ingezonden 13 februari 2004)</item>
         <item attribuut="Rubriek">Burgerlijk recht en burgerlijk procesrecht (Faillissementsrecht) Criminaliteit en openbare orde (Fraude) Inkomen en rechtspositie (Algemeen)</item>
         <item attribuut="Trefwoorden">Faillissementen Fraude Rechtspositie Werknemers</item>
         <item attribuut="Vindplaats">Kamervragen met antwoord 2003-2004, nr. 1271, Tweede Kamer</item>
         <item attribuut="Vraagnr_bij_indiening">2030408350</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2004-04-06</item>
         <item attribuut="Datum_indiening">2004-02-16</item>
         <item attribuut="Document-id">KVR19976</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2689" allpagenumbers="2689 2690" vetnummer="2030408350" code="0304tkkvr1271" lopendefooter="Tweede Kamer, vergaderjaar 2003–2004, Aanhangsel" filenaam="KVR19976" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1271" onderwerp="" indiendatum="2004-02-16">
         <vrager partij="SP" oorsprong="parlement">De Wit</vrager>
         <vraagt-aan>de ministers van Justitie, van Economische Zaken en van Financiën</vraagt-aan>
      </vraagdata>
      <antwoorddata antwoorddatum="2004-04-6">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers van Economische Zaken, van Financiën en van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Herinnert u zich mijn eerdere vragen naar aanleiding van het persbericht over de uitzending van Zembla inzake faillissementsfraude? <voetnoot nummer="1"/>
      </vraag>
      <vraag nummer="2">Wat is uw oordeel over het feitenmateriaal – met name als het gaat om de praktijk van de heer K. – zoals dat in de uitzending naar voren is gebracht? </vraag>
      <vraag nummer="3">Bent u bereid een strafrechtelijk onderzoek te laten starten naar de mogelijke fraudepraktijken van de verhuurder/verpachter van vele horecagelegenheden de heer K.? Zo neen, waarom niet? </vraag>
      <vraag nummer="4" voetnoot="2">Hoe beoordeelt u de in de uitzending gedane uitspraak dat «bedrijven het personeel dat ze willen ontslaan in aparte BV’s onderbrengen en dat deze BV’s failliet gaan zonder dat het de werkgever iets kost en zonder dat de ontslagen werknemer nog enige aanspraken kan maken op zijn oude werkgever». <voetnoot nummer="2"/>Bent u bereid de rechtspositie van getroffen werknemers te versterken? </vraag>
      <vraag nummer="5">Hoe zou de rol van curatoren versterkt kunnen worden om tegen deze mogelijke faillissementsfraudes effectiever op te treden? </vraag>
      <noten afkomstig="vraag">
         <noot nummer="1">vraagnummer 2030408280</noot>
         <noot nummer="2">citaat: E. Bouwers, bestuurder van FNV Bouw</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">In het belang van de opsporing en vervolging kan ik hierover geen mededelingen doen. </antwoord>
      <antwoord nummer="4">Vooreerst zij opgemerkt dat ons geen gegevens bekend zijn die de veronderstelling wettigen dat de bedoelde praktijk op grote schaal voorkomt. Dat neemt niet weg dat het een slechte zaak is als een ondernemer personeel onderbrengt in een aparte BV, teneinde door middel van een faillissement relatief eenvoudig van de werknemers af te komen. Voor een bestuurder van de failliete BV kan in een situatie als beschreven aan de orde komen dat sprake is van kennelijk onbehoorlijke taakvervulling die tegenover de boedel aanleiding geeft tot aansprakelijkheid ingevolge artikel 2:248 BW. Op dezelfde voet kan ook een feitelijk het beleid van de BV bepalende persoon, aansprakelijk worden gehouden. Aan te nemen valt dat onder omstandigheden ook tegenover de werknemers aansprakelijkheid bestaat op grond van onrechtmatige daad. Een probleem kan daarbij uiteraard worden gevormd door de eventueel beperkte verhaalsmogelijkheden op de BV of haar bestuurders. Zou een patroon kunnen worden vastgesteld waarbij een derde stelselmatig, en daarom kennelijk bewust, geldelijk voordeel behaalt van de inspanningen van werknemers van wie het salaris onbetaald blijft, dan zou ook die derde aansprakelijk kunnen zijn, wegens onrechtmatig profiteren van andermans wanprestatie. Veelal zal het evenwel niet eenvoudig zijn de daarvoor benodigde gegevens in rechte vastgesteld te krijgen. Voorts wijs ik op de wijzigingen die bij wet van 18 april 2002 (Stb. 215) zijn aangebracht in de Faillissementswet ter bescherming van werknemers tegen misbruik van de mogelijkheid tot opzegging van arbeidsovereenkomsten in faillissement. Indien de curator de arbeidsovereenkomst heeft opgezegd en nadien de faillietverklaring wordt vernietigd, bleef onder het oude recht de opzegging door de curator in stand. Sinds de wetswijziging gelden in een dergelijk geval echter met terugwerkende kracht alsnog de gewone termijnen en de gewone regels van ontslagbescherming (artikel 13a Fw). Voorts is de curator verplicht bij opzegging van de arbeidsovereenkomst aan de werknemer te vermelden dat hij dat doet krachtens machtiging van de rechter-commissaris, alsmede dat tegen die machtiging beroep openstaat op de rechtbank. Bij verzuim van deze mededeling kan de curator persoonlijk aansprakelijk worden gehouden. Een opzegging zonder machtiging kan door de werknemer worden vernietigd. Voor de betrokken werknemers is het tenslotte zo dat zij aanspraak kunnen maken op overneming door het UWV van de werkgeversverplichtingen ingevolge de artikelen 61 e.v. van de Werkloosheidswet. De werknemer behoeft aldus voor het achterstallige salaris en het salaris over de opzegtermijn niet zelf de juridische strijd met de gefailleerde ondernemer of het bestuur daarvan aan te gaan. In plaats daarvan komt aan het UWV een regresrecht toe op de werkgever. Vooralsnog wordt door het kabinet in dit verband geen wijziging van de rechtspositie van werknemers overwogen. </antwoord>
      <antwoord nummer="5">Naar ons oordeel ontbreekt het curatoren als zodanig niet aan bevoegdheden om tegen faillissementsfraudes op te treden. Zo hebben zij de bevoegdheden van curatoren uit hoofde van de Faillissementswet, op grond waarvan zij de beschikking hebben over de boekhouding van de gefailleerde onderneming en zij de bestuurders zonodig kunnen gijzelen ter nakoming van hun verplichtingen, waaronder die tot het verschaffen van de nodige inlichtingen. Voorts kunnen curatoren zo nodig met financiële bijstand van de minister van Justitie overgaan tot een aansprakelijkheidsprocedure tegen bestuurders of feitelijke beleidsbepalers, dan wel een onderzoek doen naar de mogelijkheden van zodanige procedure (de garantstellingsregeling curatoren, artikel 2:248 lid 10 jo. 2:138 lid 10 BW). Tenslotte hebben curatoren steeds ook de mogelijkheid om aangifte te doen van faillissementsfraude. Een feitelijk probleem lijkt hier te zijn dat de bereidheid tot het doen van zodanige aangiften niet groot is. </antwoord>
      <noten afkomstig="antwoord"/>
   </antwoorden>
</kvr>
