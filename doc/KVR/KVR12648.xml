<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ravestein (D66) en Van der Steenhoven (GroenLinks) aan de minister van Verkeer en Waterstaat over scherpere controle in Europese havens. (Ingezonden 6 november 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12648
</item>
         <item attribuut="Inhoud">Vragen naar aanleiding van artikel over het naleven van de huidige regels voor controle op schepen in havens, respectievelijk het verscherpen van de controle zelf, in de Volkskrant van 2 november j.l.</item>
         <item attribuut="Rubriek">Milieu (Milieudelicten) Verkeer, vervoer en waterstaat (Luchtvaartterreinen) Verkeer, vervoer en waterstaat (Schepen)</item>
         <item attribuut="Trefwoorden">Havens Milieudelicten Schepen</item>
         <item attribuut="Vindplaats">Kamervragen met antwoord 2000-2001, nr. 282, Tweede Kamer</item>
         <item attribuut="Vraagnr_bij_indiening">2000102010</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="D66">Ravestein</persoon>
            <persoon partij="GroenLinks">Van der Steenhoven</persoon>
         </item>
         <item attribuut="Datum_reaktie">2000-11-17</item>
         <item attribuut="Datum_indiening">2000-11-06</item>
         <item attribuut="Document-id">KVR12648</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="585" allpagenumbers="585 586" vetnummer="2000102010" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12648" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="282" onderwerp="" indiendatum="2000-11-6">
         <vrager partij="D66" oorsprong="parlement">Ravestein</vrager>
         <vrager partij="GroenLinks" oorsprong="parlement">Van der Steenhoven</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2000-11-17">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Klopt het bericht dat Nederland zich verzet tegen Europese voorstellen om de controle op schepen in havens te verscherpen omdat de bestaande regels onvoldoende worden nageleefd? <voetnoot nummer="1"/>
      </vraag>
      <vraag nummer="2">Zo ja, betekent deze redenering niet een beloning voor slecht gedrag aangezien landen die bestaande regels niet naleven daardoor niet worden geconfronteerd met scherpere regels? </vraag>
      <vraag nummer="3">Vindt u niet dat, gezien de gevolgen voor het milieu van ongelukken met grote tankers, het in Europees verband noodzakelijk is zowel de regelgeving als de handhaving daarvan te verscherpen? </vraag>
      <vraag nummer="4">Kent u de stelling van de directeur-generaal Energie en Transport van de Europese Commissie, de heer Lamoureux, dat Nederland zich vooral verzet vanwege de extra kosten van scherpere regelgeving? Speelt deze overweging een rol bij de opstelling van Nederland? </vraag>
      <noten afkomstig="vraag">
         <noot nummer="2"/>
         <noot nummer="1" datum="2000-11-2" bron="De Volkskrant, ," titel="Inspectie ontkent slechte controle van Ievoli Sun">De Volkskrant, «Inspectie ontkent slechte controle van Ievoli Sun»,, 2 november 2000</noot>
         <noot nummer="2" datum="2000-11-1" bron=", ANP" titel="Nederland tegen scherpere controle havens">«Nederland tegen scherpere controle havens», ANP, 1 november 2000</noot>
      </noten>
   </vragen>
   <antwoorden aantal="4">
      <antwoord nummer="1">Nee. Ik heb in de Transportraad van 28 maart 2000 al op hoofdlijnen mijn steun betuigd aan het desbetreffende voorstel van de Commissie en daarbij benadrukt dat op het gebied van maritieme veiligheid al veel kan worden bereikt door de bestaande regels goed toe te passen en de naleving daarvan goed te controleren, waarbij ook passende sancties horen. Vervolgens heb ik in de Transportraad van 2 oktober 2000, waar een positief standpunt ten aanzien van de voorliggende tekst werd bereikt, nog eens de aandacht gevraagd voor de noodzaak om bij aanscherping van de regels de praktische uitvoerbaarheid en handhaafbaarheid niet uit het oog te verliezen. Verbetering van de handhaving acht ik heel belangrijk om voldoende naleving van de bestaande regels te bewerkstelligen. Doordat sommige Vlaggenstaten onvoldoende hun schepen controleren is er in een aantal gevallen sprake van onvoldoende naleving, terwijl onvoldoende naleving «lonend» kan zijn. Door zowel in internationaal verband dergelijke landen aan te spreken als ook door havenstaatcontroles wordt getracht dergelijke landen te bewegen hun verdragsverplichting na te komen. Hoewel havenstaatcontroles in de loop der tijd zijn aangescherpt en door regionale en internationale harmonisatie effectiever zijn geworden kunnen dergelijke controles nooit geheel in de plaats treden van de uitgebreide controles die Vlaggenstaten verdragsrechtelijk moeten laten plaatsvinden. </antwoord>
      <antwoord nummer="2">Zie antwoord op vraag 1. </antwoord>
      <antwoord nummer="3">De bestaande technische regelgeving behoeft naar mijn mening geen aanscherping om ongevallen met grote tankers te voorkomen. Meer technische regels kan bij onvoldoende handhaving extra lonend worden voor de malafide reder. Daarom is het van belang dat de bestaande regelgeving niet alleen binnen Europa, maar ook daarbuiten, goed wordt toegepast en streng wordt gehandhaafd; het effect daarvan zal vele malen groter zijn dan het in haast opleggen van nieuwe regels. Het door de Commissie voorgestelde pakket maatregelen naar aanleiding van het ongeval met de tanker Erika omvat zowel maatregelen ter verscherping van het toezicht op de klassebureaus als maatregelen voor een strengere havenstaatcontrole met daarnaast een voorstel voor versnelde uitfasering van enkelwandige tankers. Het opnieuw bezien van de uitfasering van minder veilige enkelwandige tankschepen heeft in beginsel altijd mijn steun genoten, waarbij door mij werd aangedrongen om dit in internationaal verband te bewerkstelligen teneinde een groter draagvlak en daarmee een groter effect te bereiken. </antwoord>
      <antwoord nummer="4">Ik heb met verbazing van de uitspraak van de heer Lamoureux kennis genomen. Financiële overwegingen hebben nimmer een rol gespeeld bij de Nederlandse opstelling in het overleg omtrent dit Commissie-voorstel. Wel werd er in het overleg door meerdere lidstaten, waaronder Nederland, op gewezen dat uitbreiding en aanscherping van de inspecties bij de huidige bezetting van de inspectiediensten op capaciteitsproblemen stuit, en dat uitbreiding met ter zake kundige inspecteurs in de huidige krappe arbeidsmarkt voor maritiem personeel op korte termijn een probleem zal zijn. </antwoord>
      <noten afkomstig="antwoord"/>
   </antwoorden>
</kvr>
