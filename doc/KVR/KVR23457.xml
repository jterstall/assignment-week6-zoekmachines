<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de ministers van Justitie en van FinanciÃ«n over creditcardfraude. (Ingezonden 6 juni 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23457
</item>
         <item attribuut="Inhoud">Vragen naar aanleiding van berichten over creditcardfraude, waarbij ondernemingen voor honderdduizenden euro's kunnen worden gedupeerd. Kunnen bedrijven zich beschermen tegen deze vorm van fraude en is er voor gedupeerde bedrijven beroep op een schadefonds mogelijk? Indieners pleiten voor een landelijk meldpunt voor internetfraude, in het bijzonder voor bancaire fraude.</item>
         <item attribuut="Rubriek">Criminaliteit en openbare orde (Fraude) Geld- en kapitaalmarkt (Betalingsverkeer) Handel en economie (Binnenlandse handel)</item>
         <item attribuut="Trefwoorden">Betaalmiddelen Detailhandel Fraude</item>
         <item attribuut="Vindplaats">Kamervragen met antwoord 2004-2005, nr. 2045, Tweede Kamer</item>
         <item attribuut="Vraagnr_bij_indiening">2040515860</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-07-11</item>
         <item attribuut="Datum_indiening">2005-06-06</item>
         <item attribuut="Document-id">KVR23457</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4357" allpagenumbers="4357 4358 4359" vetnummer="2040515860" code="0405tkkvr2045" lopendefooter="Tweede Kamer, vergaderjaar 2004–2005, Aanhangsel" filenaam="KVR23457" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2045" onderwerp="" indiendatum="2005-06-6">
         <vrager partij="SP" oorsprong="parlement">Gerkens</vrager>
         <vraagt-aan>de ministers van Justitie en van Financiën</vraagt-aan>
      </vraagdata>
      <antwoorddata antwoorddatum="11 juli 2005), zie ook Aanhangsel Handelingen nr. 1948, vergaderjaar 2004–2005 en Aanhangsel Handelingen nr. 1950, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="10">
      <vraag nummer="1">Bent u bekend met het fenomeen creditcardfraude, waarbij ondernemingen voor honderdduizenden euro’s kunnen worden gedupeerd? </vraag>
      <vraag nummer="2">Kunt u aangeven hoeveel Nederlandse bedrijven jaarlijks worden getroffen door creditcardfraude? Hoe groot is de schade hierdoor? Zo neen, waarom niet? </vraag>
      <vraag nummer="3">Wat is de rol van Trusted Third Parties zoals Triple deal in dergelijke zaken? Deelt u de mening dat deze zogenaamde «derde partijen» over de juiste instrumenten beschikken om te kunnen vaststellen wanneer het over gestolen creditcardnummers gaat? Zo ja, waarom? </vraag>
      <vraag nummer="4">Deelt u de mening dat bedrijven zich kunnen beschermen tegen creditcardfraude? Zo ja, hoe? Zo neen, vindt u het redelijk dat zij wel voor de schade opdraaien? </vraag>
      <vraag nummer="5">Is het waar dat clearinghouses als Interpay hiervoor de bedrijven die worden gedupeerd door creditcardfraude zelf aansprakelijk stellen? Zo neen, waarom niet? Zo ja, vindt u dit wenselijk? </vraag>
      <vraag nummer="6">Deelt u de mening dat wetgeving zinvol en noodzakelijk is teneinde dit gat van de creditcardfraude te dichten? Zo neen, waarom niet? Zo ja, wanneer kan de Kamer dit verwachten? </vraag>
      <vraag nummer="7">Kunnen bedrijven die zijn gedupeerd door creditcardfraude zich beroepen op een schadefonds? Zo ja, welke fondsen zijn dit? Zo neen, vindt u het wenselijk dat dergelijke fondsen er komen? </vraag>
      <vraag nummer="8">Indien het antwoord op de laatste vraag bevestigend luidt: welke partijen dienen hier naar uw mening zorg voor te dragen? </vraag>
      <vraag nummer="9" voetnoot="1">Wat vindt u van de suggestie dat er ten behoeve van bedrijven en consumenten een door de overheid beheerd landelijk meldpunt voor internetfraude moet komen, met bijzondere aandacht voor bancaire fraude? <voetnoot nummer="1"/>Kunt u uw antwoord toelichten? </vraag>
      <vraag nummer="10">Vindt u dat banken en creditcardmaatschappijen moeten worden verplicht incidenten waarbij digitale persoons- of financiële gegevens gestolen, gecompromitteerd of misbruikt (kunnen) zijn door kwaadwillenden per direct te melden aan de consument of aan politie en justitie, zodat laatstgenoemden snel tot maatregelen over kunnen gaan? Zo neen, waarom niet? Zo ja, per wanneer wilt u dit verplicht gaan stellen? </vraag>
      <noten afkomstig="vraag">
         <noot nummer="1">www.thuiswinkel.org</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Nee, ik kan niet aangeven hoe vaak er jaarlijks fraude met creditcards wordt gepleegd, ook niet hoeveel bedrijven hierdoor worden getroffen. Voor wat betreft betalingen met een creditcard geldt dat er in een concurrerende markt diverse partijen kaarten uitgeven. Naast het feit dat het om concurrentie-gevoelige informatie gaat, wordt deze informatie niet centraal gemeld. </antwoord>
      <antwoord nummer="3">Zogenaamde Trusted Third Parties (TTPs) bieden diensten aan ter ondersteuning van de veiligheid en betrouwbaarheid van elektronische communicatie. Meer specifiek kan worden gesteld dat TTPs diensten aanbieden ter beheer en controle van elektronische sleutels en certificaten. Met behulp van deze diensten kunnen bedrijven en particuliere Internetgebruikers berichten beveiligen, elektronische handtekeningen zetten en aantonen dat ze zijn die ze zeggen te zijn. Dergelijke beveiligde elektronische transacties verminderen het risico op fraude, maar sluiten het niet volledig uit. Hoewel de in de vraag genoemde partij vooral bekend is geworden door zijn rol als vertrouwde tussenpersoon bij aan- en verkopen op Internet, is deze nu voornamelijk als servicebureau voor betalingen op Internet actief. In deze rol biedt deze partij een softwarepakket aan ten behoeve van betalingen op Internet en lijkt de in de vraag genoemde partij meer een Payment Services Provider (PSP) dan een TTP te zijn. In aanvulling op deze diensten kunnen ondernemers ook diensten afnemen op het gebied van fraudepreventie. Het is echter aan de ondernemer zelf om de afweging te maken of de kosten van fraudepreventie opwegen tegen de baten. Daarbij dient te worden opgemerkt dat er, als geen additionele maatregelen (zie ook antwoord op vraag 4) zijn getroffen, in geval van identiteitsfraude situaties denkbaar zijn waarin geen enkele partij vóór de frauduleuze aankoop kan vaststellen dat het bijvoorbeeld om gestolen nummers gaat. </antwoord>
      <antwoord nummer="4">Bedrijven kunnen zelf op verschillende manieren maatregelen nemen om zich te beschermen tegen creditcardfraude, zowel bij fysieke betalingen als betalingen op Internet. De ondernemer kan bijvoorbeeld ter verificatie vragen om persoonsgegevens van de koper, het gebruik van creditcards beperken tot de groep van vaste klanten, nieuwe klanten niet toestaan grote aankopen met creditcard te betalen, of het gebruik van alternatieve betaalwijzen aanmoedigen. Ten aanzien van het laatste wil ik er op wijzen dat een aantal Nederlandse banken recentelijk een nieuwe betaalstandaard voor veilige en directe betalingen op het Internet hebben ontwikkeld. Deze betaalstandaard, iDEAL geheten, zal naar verwachting in de zomer van 2005 geïntroduceerd worden. Voorts bieden verschillende partijen fraudepreventieproducten aan. Zo bestaan er instrumenten waarmee kaartuitgevende banken vast kunnen stellen of degene die de aankoop verricht ook daadwerkelijk de eigenlijke kaarthouder is. Een dergelijke identificatie kan bijvoorbeeld plaatsvinden door middel van een password. Om fysieke fraude met creditcards tegen te gaan, brengen banken en creditcardmaatschappijen creditcards met een chip op de markt. Dit heeft tot gevolg dat alleen een handtekening op een kassabon niet langer voldoende is. Ter vergroting van de veiligheid zal ook een pincode moeten worden gebruikt. Overigens sluit een EMV-chip op een creditcard misbruik «op afstand» niet uit, omdat fysiek gebruik ontbreekt. Het is ter voorkoming van creditcardfraude ook van groot belang dat bedrijven zich meer bewust worden van de risico’s die zij lopen. Bewustwordingscampagnes kunnen stimuleren de juiste maatregelen te nemen, extra alert te zijn of risicovolle transacties gewoon niet aan te gaan. In dit kader wil ik wijzen op de (brede) projecten cybercrime en legitimatiefraude van het Actieplan Veilig Ondernemen II van het Nationaal Platform Criminaliteitsbeheersing (een samenwerkingsverband tussen overheid en bedrijfsleven.) Ook het Maatschappelijk Overleg Betalingsverkeer (MOB) werkt aan betere voorlichting en verhoging van de bewustwording rondom identiteitsfraude vooral waar dit het betalingsverkeer aangaat. </antwoord>
      <antwoord nummer="5">Er bestaan inderdaad contracten waarbij de partij die de creditcardtransacties verwerkt het recht heeft om eventuele kosten van fraude te verhalen op de ondernemer. Een dergelijk contract kan bij fraude dus aanzienlijke risico’s met zich brengen. Alvorens een dergelijk contract te ondertekenen dient de ondernemer daarom een goede afweging te maken tussen de eventuele kosten en baten van het aanbieden van de mogelijkheid om op Internet met creditcard te betalen (er bestaan immers alternatieve betaalwijzen). Verder geldt dat ondernemers zich – naast de bovenstaande voorzorgsmaatregelen – tegen bepaalde aansprakelijkheidsrisico’s kunnen verzekeren. Overigens dient te worden opgemerkt dat Interpay niet de creditcardtransacties verwerkt. </antwoord>
      <antwoord nummer="6">Ik ben van mening dat dit soort fraude wettelijk aan te pakken is. Fraude komt als zodanig niet in het Wetboek van strafrecht voor. Het gaat om complexen van bedrog die resulteren in strafbare feiten. Voor een strafrechtelijke aanpak van fraude kan gebruik worden gemaakt van een veelheid aan specifieke delictomschrijvingen in het Wetboek van Strafrecht. </antwoord>
      <antwoord nummer="7">In de contractuele relatie tussen creditmaatschappijen of banken en hun klanten worden afspraken gemaakt over hoe gehandeld wordt wanneer er schade door dit soort fraude is. Uitgangspunt is dat in het onderlinge financieel-economische verkeer tussen burgers, bedrijven en instellingen geldt dat een ieder in de eerste plaats zelf de nodige maatregelen dient te treffen om de frauderisico’s te beperken. Ik acht het geen taak voor de overheid om hiervoor een schadefonds in te richten. </antwoord>
      <antwoord nummer="8">Zoals uit mijn antwoord blijkt acht ik dit een zaak van een kaart uitgevende partijen zelf. </antwoord>
      <antwoord nummer="9">Op verzoek van van het ministerie van Justitie en de Nationaal Coördinator Terrorismebestrijding wordt in samenwerking met het project National High Tech Crime Center plannen voorbereid voor de ontwikkeling van een meldpunt voor online criminaliteit en (pro)terroristische activiteiten. Hoewel een dergelijk meldpunt zich richt op alle misdaden met of tegen ICT, zal ook aandacht worden besteed aan fraude met internetbetalingen. Daarnaast wordt in de Werkgroep Veiligheid van het Maatschappelijk Overleg Betalingsverkeer, bezien hoe de veiligheid van het betalingsverkeer, waaronder creditcardbetalingen, gewaarborgd kan worden. </antwoord>
      <antwoord nummer="10">Voor wat betreft een verplichting tot melding aan politie en justitie heeft de vraag betrekking op het opleggen van een verplichting tot aangifte. Een dergelijke verplichting geldt in het huidige Wetboek van Strafvordering slechts voor een beperkt aantal bijzondere delicten. Het gaat in artikel 160van het Wetboek van Strafvordering om gevallen van zeer ernstige criminaliteit waarbij sprake is van levensgevaar. Bovendien geldt deze aangifteplicht in geval van ontvoering of verkrachting. Het uitzonderlijke karakter van deze vormen van criminaliteit rechtvaardigt de inbreuk op de grondrechten die samenhangt met het opleggen van een aangifteplicht. Financieel economische criminaliteit valt niet in deze bijzondere categorie delicten. Naar mijn mening dient deze bepaling dan ook niet te worden uitgebreid tot delicten die niet direct gerelateerd zijn aan levensgevaar of ander ernstig lichamelijk nadeel. Voor wat betreft de melding aan consumenten kan het volgende worden opgemerkt. Voor cliënten wiens gegevens gecompromitteerd zijn geldt dat er op verschillende wijzen kan worden gereageerd door de bank respectievelijk de creditcardmaatschappij. In bepaalde gevallen wordt de cliënt geïnformeerd waarbij tegelijkertijd de creditcard wordt geblokkeerd en een nieuwe wordt aangevraagd. In andere gevallen kan volstaan worden met monitoring van de creditcard. De ervaringen in de praktijk laten zien dat deze werkwijze leidt tot een adequate beheersing van de risico’s. Ik zie dan ook geen reden te treden in de contractuele verhouding tussen de cliënt en de banken respectievelijk de creditcard maatschappijen. </antwoord>
      <noten afkomstig="antwoord"/>
   </antwoorden>
</kvr>
