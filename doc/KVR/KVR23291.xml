<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer (SP) aan de staatssecretaris van FinanciÃ«n en de minister van Onderwijs, Cultuur en Wetenschap over Â«de verhoging van het BTW-tarief voor cd-roms die onderdeel uitmaken van leermiddelenÂ». (Ingezonden 30 mei 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23291
</item>
         <item attribuut="Inhoud">Aanvullende vragen over de doorberekening van de verhoging van het BTW-tarief voor cd-roms, die onderdeel vormen van een leerpakket, van 6% naar 19%. Zie ook Aanhangsel van de Handelingen II, 2004-2005, 1187.</item>
         <item attribuut="Rubriek">Basisonderwijs (Onderwijsmethoden en -middelen) Belastingen (BTW) Speciaal onderwijs (Onderwijsmethoden en -middelen) Voortgezet onderwijs (Onderwijsmethoden en -middelen)</item>
         <item attribuut="Trefwoorden">BTW Leermiddelen</item>
         <item attribuut="Vindplaats">Kamervragen met antwoord 2004-2005, nr. 1895, Tweede Kamer</item>
         <item attribuut="Vraagnr_bij_indiening">2040515530</item>
         <item attribuut="Afkomstig_van">FinanciÃ«n (FIN)</item>
         <item attribuut="Indiener">
            <persoon partij="SP">Vergeer</persoon>
         </item>
         <item attribuut="Datum_reaktie">2005-06-21</item>
         <item attribuut="Datum_indiening">2005-05-30</item>
         <item attribuut="Document-id">KVR23291</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4033" allpagenumbers="4033 4034" vetnummer="2040515530" code="0405tkkvr1895" lopendefooter="Tweede Kamer, vergaderjaar 2004–2005, Aanhangsel" filenaam="KVR23291" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1895" onderwerp="" indiendatum="2005-05-30">
         <vrager partij="SP" oorsprong="parlement">Vergeer</vrager>
         <vraagt-aan>de staatssecretaris van Financiën en de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2005-06-21">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder>de minister van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Herinnert u zich mijn schriftelijke vragen over dit onderwerp en de antwoorden hierop? <voetnoot nummer="1"/>
      </vraag>
      <vraag nummer="2">Zullen er bewust extra naheffingen worden opgelegd, op basis van het besluit van 15 december 2004 van de staatssecretaris van Financiën om in plaats van 6% het algemene BTW-tarief van 19% te heffen op cd-roms die onderdeel uitmaken van een lespakket? Zo ja, tot welk jaar kunnen die naheffingen plaatsvinden en op basis van welke grondslag? </vraag>
      <vraag nummer="3">Bent u zich ervan bewust, dat uitgeverijen evenals vele andere bedrijven in hun algemene voorwaarden de standaardbepaling hebben opgenomen dat zij zich het recht voorbehouden om bij eenzijdige maatregelen van de overheid de financiële gevolgen daarvan door te berekenen aan hun klanten? </vraag>
      <vraag nummer="4">Verwacht u dat de uitgeverijen de financiële gevolgen van de verhoging van het BTW-tarief zullen doorberekenen aan hun klanten, de boekhandels? </vraag>
      <vraag nummer="5">Verwacht u dat de boekhandels, mochten de uitgeverijen de financiële gevolgen doorberekenen, de financiële gevolgen op basis van dezelfde standaardbepaling in de algemene voorwaarden zullen doorbelasten aan hún klanten, de scholen? </vraag>
      <vraag nummer="6">Deelt u de mening dat mogelijke naheffingen ertoe kunnen leiden dat een verdere stijging van schoolkosten voor ouders het gevolg is? Zo neen, waarom niet? Zo ja, deelt u de mening dat dit onwenselijk is, mede in het licht van de nadruk die het kabinet legt op het terugdringen van de schoolkosten? </vraag>
      <vraag nummer="7">Deelt u, nu u in antwoord op mijn eerdere vragen over de wenselijkheid van deze «beleidsverduidelijking» verwees naar de zesde BTW-richtlijn van de Europese Unie en de afwezigheid van beleidsruimte om andere keuzen te maken, de mening dat u nu wel een keuze kunt maken over het al dan niet uitvoeren van naheffingen? Zo neen, waarom niet? Zo ja, zult u, met het oog op de stijgende schoolkosten, besluiten deze naheffing niet uit te voeren? </vraag>
      <vraag nummer="8">Bent u van plan deze mogelijke gevolgen op de daartoe geschikte plaats bij de Europese Unie aan te kaarten? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1187" documentjaargang="2004-2005">Aanhangsel Handelingen, nr. 1187, vergaderjaar 2004–2005.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het toezicht op de juiste naleving van de BTW-regelgeving door ondernemers, zoals leveranciers van leermiddelen, geschiedt binnen het normale rechtshandhavings- en rechtstoepassingsbeleid van de Belastingdienst. Wordt in dat kader geconstateerd dat een leverancier bij de levering van een schoolboek met een daarbij gevoegde cd-rom niet het algemene BTW-tarief voor de cd-rom heeft berekend en op aangifte heeft voldaan, dan wordt de te weinig voldane BTW bij hem nageheven. De naheffingsaanslag is gegrond op artikel 20 van de Algemene wet inzake rijksbelastingen waarbij de naheffingstermijn is beperkt tot vijf jaren na het einde van het kalenderjaar waarin de belastingschuld is ontstaan. </antwoord>
      <antwoord nummer="3 t/m 5">Zoals is aangegeven in de antwoorden op de vragen 1 en 6 van de eerder over dit onderwerp gestelde vragen, houdt het besluit van 15 december 2004 met betrekking tot de tariefstoepassing op leermiddelen geen beleidswijziging in. Uit dien hoofde is er geen sprake van een eenzijdige maatregel van de overheid ten opzichte van uitgeverijen en de boekhandels. Of naar aanleiding van opgelegde naheffingaanslagen BTW op grond van een standaardbepaling in de contracten tussen de betrokken partijen alsnog doorberekening van BTW kan plaatsvinden is mij niet bekend. </antwoord>
      <antwoord nummer="6">Het is de keuze van educatieve uitgeverijen om ook mogelijke naheffingen door te berekenen in de prijzen voor schoolboeken. Hier gaat de minister van Onderwijs, Cultuur en Wetenschap (OCW) niet over. Het loslaten van de vaste boekenprijs voor scholen per januari jl. beoogt een nieuwe dynamiek in de markt. De positie van ouders/ scholen, distributeurs en uitgeverijen verandert. Scholen hebben nu de mogelijkheid direct boeken in te kopen bij uitgeverijen en – bij afname van grote aantallen – kortingen te bedingen. De minister van OCW ziet de schoolboeken als een zaak tussen ouders/scholen en uitgeverijen, maar vindt een stijging van de schoolkosten niet wenselijk. De minister stimuleert daarom initiatieven van organisaties uit het onderwijsveld, die gericht zijn op het beheersbaar maken van schoolkosten en monitort de ontwikkeling van schoolkosten. De verwachting is dat het loslaten van de vaste boekenprijs voor schoolboeken en de mogelijkheid voor scholen om direct bij uitgeverijen in te kopen een neerwaarts effect zullen hebben op de ontwikkeling van de schoolkosten. Of aan deze verwachting beantwoord wordt, zal getoetst worden in de monitor naar de ontwikkeling van de schoolkosten (gepland: 2006). </antwoord>
      <antwoord nummer="7">Nee. Het is geen beleid, en behoort dat ook niet te zijn, om in afwijking van de wettelijke bepalingen een naheffingsaanslag achterwege te laten wanneer vaststaat dat een ondernemer te weinig BTW op aangifte heeft voldaan. Hetzelfde geldt ten aanzien van een hem eenmaal opgelegde naheffingsaanslag. Zou voor bepaalde gevallen toch een uitzondering worden gecreëerd dan zou dit leiden tot rechtsongelijkheid tussen belastingplichtigen. Dit acht ik ongewenst. </antwoord>
      <antwoord nummer="8">In het antwoord op vraag 8 van de eerder over dit onderwerp gestelde vragen, is aangegeven dat de Zesde Richtlijn geen ruimte biedt om digitale producten onder het verlaagde BTW-tarief te brengen. Het door de Europese Commissie ingediende richtlijnvoorstel met betrekking tot de verlaagde BTW-tarieven biedt daartoe evenmin een opening. In verband daarmee en gelet op de prioriteit die de Nederlandse regering toekent aan het behoud van het verlaagde BTW-tarief voor bepaalde arbeidsintensieve diensten, wordt het thans niet opportuun geacht om in EU-verband te pleiten voor het rangschikken van digitale producten, zoals cd-roms, onder het verlaagde BTW-tarief. </antwoord>
      <noten afkomstig="antwoord"/>
   </antwoorden>
</kvr>
