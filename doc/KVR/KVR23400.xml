<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Justitie over prostitutie in Amsterdam. (Ingezonden 13 mei 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23400
</item>
         <item attribuut="Inhoud">Vragen naar aanleiding van de notitie 'Prostitutie in Amsterdam anno 2005'.</item>
         <item attribuut="Rubriek">Vrijetijdsbesteding (Overig)</item>
         <item attribuut="Trefwoorden">Prostitutie</item>
         <item attribuut="Vindplaats">Kamervragen met antwoord 2004-2005, nr. 1992, Tweede Kamer</item>
         <item attribuut="Vraagnr_bij_indiening">2040514780</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2005-07-04</item>
         <item attribuut="Datum_indiening">2005-05-13</item>
         <item attribuut="Document-id">KVR23400</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4245" allpagenumbers="4245 4246 4247" vetnummer="2040514780" code="0405tkkvr1992" lopendefooter="Tweede Kamer, vergaderjaar 2004–2005, Aanhangsel" filenaam="KVR23400" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1992" onderwerp="" indiendatum="2005-05-13">
         <vrager partij="PvdA" oorsprong="parlement">Arib</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="4 juli 2005), zie ook Aanhangsel Handelingen nr. 1863, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van de notitie «Prostitutie in Amsterdam anno 2005»? <voetnoot nummer="1"/>
      </vraag>
      <vraag nummer="2">Bent u op de hoogte van de bevindingen van de Amsterdamse raadsleden dat sinds het opheffen van het bordeelverbod in 2000 de positie van de meeste prostituees niet is verbeterd en dat veel prostituees sindsdien hun heil hebben gezocht in onzichtbare vormen van prostitutie zoals de escortservice? Wat vindt u hiervan? </vraag>
      <vraag nummer="3">Bent u bekend met de cijfers uit de notitie waaruit blijkt dat 69% van de verslaafde prostituees slachtoffer is van verkrachting, 72% van deze verslaafden te maken heeft met lichamelijk geweld en 54% van deze verslaafden aangevallen is met wapens? Wat is uw mening over deze praktijken? </vraag>
      <vraag nummer="4">Wat is uw mening over seksuele uitbuiting van minderjarigen? Wordt hier door de politie en justitie actief tegen opgetreden? Zo ja, hoe? </vraag>
      <vraag nummer="5">Bent u bekend met het verschijnsel jongensprostitutie, waarbij jongens al voor hun zestiende in de prostitutie terecht komen? Is het waar dat het aantal jongens, dat in de prostitutie zit, is toegenomen en dat Marokkaanse en Oost-Europese jongens hierin sterk zijn vertegenwoordigd? Hebt u een beeld om hoeveel jongens het gaat? Zo neen, bent u bereid een onderzoek in te stellen naar jongensprostitutie? </vraag>
      <vraag nummer="6">Wat vindt u ervan dat minderjarige Nigeriaanse meisjes in clandestiene Nigeriaanse bordelen in Amsterdam Zuid-Oost vastgehouden worden en dat hun leeftijd varieert van 13 tot 18 jaar? Bent u op de hoogte van deze praktijken waarbij vrouwen van Afrikaanse afkomst onder dwang in de prostitutie moeten werken? Wordt door politie en justitie actief naar deze praktijken gezocht en daartegen opgetreden? </vraag>
      <vraag nummer="7">Zijn de bevindingen uit dit Amsterdamse onderzoek specifiek voor Amsterdam of gelden deze ook voor andere steden in het land? Bent u bereid een landelijk onderzoek te laten doen naar de positie van prostituees na het opheffen van het bordeelverbod? </vraag>
      <vraag nummer="8" voetnoot="2">Herinnert u zich de eerdere schriftelijke vragen <voetnoot nummer="2"/>over de vlucht van prostitutiebedrijven naar het Internet en de escortbranche? Wat is de stand van zaken van de werkzaamheden van de ambtelijke werkgroep die hierover aanbevelingen zou gaan doen? </vraag>
      <vraag nummer="9">Wat is de stand van zaken met betrekking tot de uitvoering van de motie Arib/Örgü over onderzoek naar prostitutie van minderjarigen? </vraag>
      <noten afkomstig="vraag">
         <noot nummer="3"/>
         <noot nummer="1" titel="Het onzichtbare, zichtbaar gemaakt – Prostitutie in Amsterdam anno 2005 –">Notitie getiteld «Het onzichtbare, zichtbaar gemaakt – Prostitutie in Amsterdam anno 2005 –» van de Amsterdamse PvdA-gemeenteraadsfractie</noot>
         <noot nummer="2" documenttype="Kamervragen" documentnummer="1483" documentjaargang="2004-2005">Aanhangsel Handelingen, nr. 1483, vergaderjaar 2004–2005.</noot>
         <noot nummer="3" documenttype="Kamerstuk" kamerstuk-id="29 200 VI" documentnummer="150">Kamerstuk 29 200 VI, nr. 150</noot>
      </noten>
   </vragen>
   <antwoorden aantal="9">
      <antwoord nummer="1">Ja, hoewel het hier een interne nota van de Amsterdamse PvdA-fractie betreft. De nota richt zich dan ook primair op het Amsterdamse (prostitutie)beleid. </antwoord>
      <antwoord nummer="2" voetnoot="1">Mij is niet duidelijk op basis van welke onderzoeksmethodiek de betreffende raadsleden tot hun conclusie zijn gekomen dat de positie van de meeste prostituees sinds het opheffen van het bordeelverbod in 2000 niet is verbeterd en dat veel prostituees sindsdien hun heil hebben gezocht in onzichtbare vormen van prostitutie zoals de escortservice. Op deze punten bestaan er veel geruchten en (tegenstrijdige) meningen. In de (tweede) evaluatie van de opheffing van het algemeen bordeelverbod – welke in de tweede helft van dit jaar zal plaatsvinden – zal wederom nader onderzoek worden gedaan naar ontwikkelingen ten aanzien van de positie van de prostituees en naar eventuele verschuivingen die zich binnen de prostitutie hebben voorgedaan. Daarbij is het een gegeven dat prostituees buiten de gereguleerde sectoren minder goed bereikbaar zijn, zowel voor hulpverleners als voor onderzoekers. Uit de eerste evaluatie (2002) bleek reeds dat zich weliswaar verschuivingen hebben voorgedaan naar minder zichtbare vormen van prostitutie, doch dat deze verschuivingen niet uitsluitend het effect zijn van de opheffing van het bordeelverbod. Autonome ontwikkelingen, zoals internet en mobiele telefonie maken het voor prostituees minder noodzakelijk om op traditionele (zichtbare) wijze klanten te werven. Ook in landen waar de exploitatie van prostitutie niet is gelegaliseerd doen zich onder invloed van deze autonome technologische ontwikkelingen verschuivingen voor naar minder zichbare vormen van prostitutie. Omdat het in die landen ontbreekt aan beleidsevaluaties is het niet goed mogelijk om een vergelijking te maken tussen de effecten van het Nederlandse prostitutiebeleid en de effecten van het prostitutiebeleid in die landen. <voetnoot nummer="1"/>
      </antwoord>
      <antwoord nummer="3">Van de cijfers uit de notitie hebik kennis genomen. Het onderzoek waar in de notitie naar wordt verwezen is mij niet bekend en mij is dan ook niet duidelijk of dat onderzoek de situatie in Amsterdam betreft of de landelijke situatie. Wel is mij bekend dat afhankelijkheid van drugs prostituees kwetsbaar maakt. Voorts werken verslaafde prostituees voor het merendeel in sectoren aan de onderkant van de prostitutie, waar zij (door het ontbreken van bescherming en sociale controle) meer risico lopen op geweldpleging en bedreiging. Dergelijke praktijken zijn strafbaar en derhalve niet acceptabel. De afhankelijkheid van drugs maakt voorts, dat verslaafde prostituees eerder bereid zijn tot het verlenen van seksuele dienstverlening die door de gemiddelde niet-verslaafde prostituee worden geweigerd (b.v. zonder condoom of onder de marktprijs). Ook dit acht ik een onwenselijke situatie. In eerste instantie is het echter aan de gemeente en de regionale politie om te komen tot een op maat gesneden lokale aanpak van deze problematiek. </antwoord>
      <antwoord nummer="4">Seksuele uitbuiting is verwerpelijk en als zodanig strafbaar gesteld in artikel 273a Wetboek van Strafrecht. Wanneer daarbij minderjarige slachtoffers betrokken zijn, behoeft dwang niet te worden bewezen om te komen tot mensenhandel. Los van de vraag of sprake is van een seksuele uitbuitingssituatie is het hebben van seks met een minderjarige strafbaar gesteld in artikel 248 Sr. Aan het opsporen en vervolgen van personen die zich schuldig maken aan uitbuiting van minderjarigen wordt de nodige prioriteit toegekend. Sinds de opheffing van het algemeen bordeelverbod en het tegelijkertijd geïntensiveerde toezicht op de vergunde seksbedrijven worden dan ook nauwelijks minderjarigen in het legale prostitutiecircuit meer aangetroffen. De aandacht van politie en justitie richt zich tevens op het illegale circuit. Naar aanleiding van een aangifte dan wel een melding ter zaken van ongewenste vormen van prostitutie wordt door politie en justitie actief opgetreden. Indien er sprake is van een opsporingsindicatie wordt, conform de Aanwijzing mensenhandel van het College van procureurs-generaal, door de politie een onderzoek gestart. </antwoord>
      <antwoord nummer="5" voetnoot="2">Het verschijnsel jongensprostitutie is al enige jaren geleden beschreven. <voetnoot nummer="2"/>Daarbij is ook aandacht besteed aan de leeftijd en de wijze waarop jongens in de prostitutie belanden. Uit een reeks interviews en dossiers maakte de onderzoeker op dat een groot deel van de jongens (26 van de 56 jongens die in het onderzoek betrokken zijn) voor hun achttiende jaar begint met prostitutie-activiteiten. Over het aantal minderjarige jongens in de prostitutie bestaan slechts schattingen. Het zou om ongeveer 1.500 jongens gaan (Fora, 2001). Gegevens over aantallen autochtone, Marokkaanse of Oost-Europese jongens zijn niet bekend. Wel komt uit het eerder genoemde onderzoek het beeld naar voren dat een groot deel van de jongens in de prostitutie een Marokkaans/mediterrane achtergrond hebben of een Afrikaans/Caraïbische. Voor een onderzoek naar de aard en omvang van jongensprostitutie zie ik geen aanleiding. Ik ga ervan uit dat ik via het Landelijk Informatiepunt Jeugdprostitutie, dat door mij gesubsidieerd wordt, meer zicht zal krijgen op de aard en omvang van jeugdprostitutie in bredere zin. </antwoord>
      <antwoord nummer="6">Dat vrouwen van Afrikaanse afkomst onder dwang in de prostitutie tewerkgesteld worden is mij bekend. Uit de jaarlijkse rapportages van de Nationaal Rapporteur Mensenhandel (NRM) leid ik af dat het aantal Afrikaanse slachtoffers dat wordt aangetroffen – met name vanaf 1996 – sterk is gestegen en dat deze groep ongeveer een kwart uitmaakt van het aantal slachtoffers dat door de Stichting tegen Vrouwenhandel wordt geregistreerd. Deze groep Afrikaanse slachtoffers bestaat voor het grootste deel uit Nigerianen. In het slachtoffervolgsysteem van de politie (IKP-S) staat Nigeria op de vierde plaats van geboortelanden van (mogelijke) slachtoffers van mensenhandel. Bij de werving van slachtoffers uit Afrika – en vooral Nigeria – wordt volgens de NRM geregeld misbruik gemaakt van rituelen om hen onder controle te krijgen en te houden. Dit soort rituelen maakt dat slachtoffers veelal niet bereid zijn om officieel een verklaring af te leggen, hetgeen een strafrechtelijke aanpak in dit soort zaken bemoeilijkt. Het spreekt vanzelf dat dergelijke praktijken onacceptabel zijn. Mensenhandel is een zeer ernstig delict. Signalen van mensenhandel worden door politie en justitie dan ook serieus genomen. Zoals aangegeven in het antwoord op vraag 4 wordt, indien er sprake is van een opsporingsindicatie, door de politie een onderzoek opgestart. Ik ga er vanuit dat de gemeente Amsterdam – vanuit haar verantwoordelijkheid voor het lokale prostitutiebeleid en ter ondersteuning van de bestrijding van mensenhandel – bestuurlijk zal optreden tegen eventuele clandestiene Nigeriaanse bordelen in Amsterdam Zuid-Oost. </antwoord>
      <antwoord nummer="7">Een vergelijking met andere steden in het land kan ik niet maken (zie ook mijn antwoord op vraag 3). In de tweede evaluatie van de opheffing van het algemeen bordeelverbod eind dit jaar zal onderzoek worden gedaan naar de positie van prostituees. Bescherming van de positie van prostituees is immers een van de hoofddoelstellingen van deze wetgeving. </antwoord>
      <antwoord nummer="8">In de beantwoording van de schriftelijke vragen waar naar verwezen wordt, hebik aangegeven dat onderzocht zou worden op welke wijze kranten te brengen zouden zijn tot een werkwijze waarbij escortbureaus bij het adverteren in de krant hun vergunningnummer moeten vermelden. Dit heeft er toe geleid dat op dit moment met kranten concrete afspraken worden gemaakt over het opnemen van een nummer in erotiekadvertenties, waaruit onder meer het vergunningnummer en de vestigingsplaats van het seksbedrijf blijken. Daarmee wordt een beter bestuurlijk toezicht mogelijk, met name op seksbedrijven die niet-locatiegebonden werken (zoals de escort). Bovendien wordt het door het opnemen van een dergelijk nummer voor klanten mogelijk om bewust te kiezen voor bedrijven met een vergunning. </antwoord>
      <antwoord nummer="9" voetnoot="3 4">In het Plan van aanpak Ordening en Bescherming Prostitutiesector <voetnoot nummer="3"/>is aangegeven hoe de motie Arib/Örgu wordt uitgevoerd. Zie ook mijn antwoord op vraag 5. Ik hoop via het Informatiepunt Jeugdprostitutie meer zicht te krijgen op de aard en omvang van de jeugdprostitutie in Nederland. Inmiddels hebben diverse onderzoeken naar het fenomeen jeugdprostitutie (en de loverboyproblematiek) plaatsgevonden <voetnoot nummer="4"/>. Na de zomer zullen Unicef en ECPAT NL/Defense for Children een onderzoek over dit onderwerp publiceren. Na bundeling van de resultaten van deze onderzoeken kan worden vastgesteld waar de «gaten» in de kennis zitten en waar eventueel nog aanvullend onderzoek nodig is. </antwoord>
      <noten afkomstig="antwoord">
         <noot nummer="1">Wel is door een Noorse werkgroep een vergelijking tussen het Nederlandse en het Zweedse prostitutiemodel gemaakt. Dit rapport is te vinden op http://www.odin.dep.no/filarkiv/232216/Purchasing_Sexual_Services_in_Sweden_and _The_Nederlands.pdf</noot>
         <noot nummer="2" titel="Kwetsbaar, kleurig en schaduwrijk">«Kwetsbaar, kleurig en schaduwrijk» door P. van Gelder, Amsterdam 1998</noot>
         <noot nummer="3">Kamerstukken II, 2003–2004, 25 437, nr. 46. (pag. 45)</noot>
         <noot nummer="4" titel="Loverboys of modern pooierschap in Amsterdam">Bijvoorbeeld de publicaties van Terpstra, Van Dijke en Van San: «Publiek Geheim, jeugdprostitutie» (SWP, 2004) en «Loverboys, een publieke zaak» (SWP, 2005); F. Bovenkerk c.s., «Loverboys of modern pooierschap in Amsterdam», Willem Pompe Instituut voor Strafrechtswetenschappen, Utrecht december 2004</noot>
      </noten>
   </antwoorden>
</kvr>
