<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over de aandeelhouders van Syntus. (Ingezonden 15 september 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26458
</item>
         <item attribuut="Inhoud">Vragen naar aanleiding van het bericht 'Aandeelhouders maken Syntus het leven zuur' in OV Magazine van 1 september 2006. Vragen over de relatie Connexxion, NS en Syntus en over de marktwerking bij het openbaar vervoer.</item>
         <item attribuut="Rubriek">Handel en economie (Mededinging) Verkeer, vervoer en waterstaat (Openbaar vervoer)</item>
         <item attribuut="Trefwoorden">Mededinging Openbaar vervoer</item>
         <item attribuut="Vindplaats">Kamervragen met antwoord 2006-2007, nr. 59, Tweede Kamer</item>
         <item attribuut="Vraagnr_bij_indiening">2050619270</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2006-09-26</item>
         <item attribuut="Datum_indiening">2006-09-15</item>
         <item attribuut="Document-id">KVR26458</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="123" allpagenumbers="123 124" vetnummer="2050619270" code="0607tkkvr59" lopendefooter="Tweede Kamer, vergaderjaar 2006–2007, Aanhangsel" filenaam="KVR26458" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="59" onderwerp="" indiendatum="2006-09-15">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-09-26">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw mening over het bericht «aandeelhouders maken Syntus het leven zuur»? <voetnoot nummer="1"/>Deelt u de mening dat de kans groot is dat Syntus over twee jaar niet meer bestaat? Zo ja, vindt u dit wenselijk? </vraag>
      <vraag nummer="2">Wat is uw mening over het terugtrekken van Syntus voor de aanbesteding van de concessie Noord- en Midden-Limburg? </vraag>
      <vraag nummer="3">Acht u het mogelijk dat één van de moederbedrijven vooraf op de hoogte is van de inzet bij de aanbesteding van dochterbedrijf Syntus? Zo neen, waarom niet? Zo ja, wat is uw mening hierover in het geval het moederbedrijf zelf ook aan de aanbesteding deel wil nemen? </vraag>
      <vraag nummer="4">Vindt u het verstandig dat Connexxion en NS nog aandelen bezitten van Syntus, terwijl zij concurrenten van elkaar zijn? </vraag>
      <vraag nummer="5">Hoe ziet u de toekomst van de marktwerking bij het openbaar vervoer en het aantal zelfstandige OV-bedrijven de komende jaren? </vraag>
      <vraag nummer="6">Deelt u de mening dat er voldoende spelers op de markt zijn, zodat een eerlijke concurrentie gewaarborgd is? Zo ja, waarom? Zo neen, wat gaat u doen om dit te veranderen? </vraag>
      <vraag nummer="7">Bent u bereid maatregelen te nemen om te voorkomen dat er bij aanbestedingen meerdere gegadigden lijken te zijn die echter (deels) dezelfde blijken te zijn? Zo ja, welke maatregelen gaat u nemen? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-09-1" bron="OV Magazine">OV Magazine, 1 september 2006</noot>
      </noten>
   </vragen>
   <antwoorden aantal="7">
      <antwoord nummer="1">Zoals ook aangegeven in het artikel in OV-magazine is vervoerbedrijf Syntus, onder andere door de formule van multimodaal openbaar vervoer aan te bieden, een succes gebleken. In het kader van de aanbestedingsverplichting ben ik een voorstander van de aanpak zoals door Syntus wordt aangeboden. Door de aansluiting van busvervoer op railvervoer wordt een optimaal pakket aan openbaar vervoer en daardoor betere kwaliteit voor de reiziger aangeboden. Het zou dan ook jammer zijn als door onenigheid tussen aandeelhouders, zoals gesuggereerd wordt in het artikel, Syntus over twee jaar niet meer zou bestaan. </antwoord>
      <antwoord nummer="2">In reactie op eerdere kamervragen (Kamerstukken II, 2005/06, Aanhangsel nr. 3549) heb ik aangegeven dat ik het – met het oog op de goede concurrentieverhoudingen en marktwerking – jammer vind dat Syntus niet heeft deelgenomen. Ik geef daarbij nogmaals aan dat ik Syntus niet kan dwingen om deel te nemen. </antwoord>
      <antwoord nummer="3">Over beide vragen heb ik geen mening. Ik herhaal nogmaals dat ik bedrijven niet kan dwingen deel om wel of niet deel te nemen aan aanbestedingen, dat geldt zowel voor dochter- als moederbedrijven.Voor het overige verwijs ik naar mijn beantwoording op de eerder aangehaalde kamervragen. </antwoord>
      <antwoord nummer="4">Het gaat er niet om of ik dat verstandig vind of niet. Ik heb er namelijk uit hoofde van de Wet personenvervoer 2000 (hierna: Wp2000) niets over te zeggen. </antwoord>
      <antwoord nummer="5">Uit de evaluatie van de wet blijkt dat er sprake is van concurrentie in het openbaar vervoer door de invoering van de aanbestedingsverplichting. Voor de korte termijn zie ik voldoende spelers op de markt. Er zijn op dit moment drie grote spelers op de betwistbare stads- en streekvervoermarkt actief. Bij de recente aanbestedingen zijn steeds drie of meer aanbieders betrokken. Op dit moment is de markt ook nog volop in beweging. Aan het einde van dit jaar is nagenoeg de gehele streekvervoermarkt aanbesteed. Over een aantal jaren komt daar gefaseerd de markt van de vier grote steden bij, met de daarbij behorende spelers die dan de markt op mogen. Het aantal aanbieders op de markt blijft echter wel een aandachtspunt. </antwoord>
      <antwoord nummer="6">Voor de beantwoording van deze vraag, verwijs ik naar het antwoord op vraag 5 en naar de beantwoording van de eerder aangehaalde kamervragen. Daarin gaf ik aan dat in het actieprogramma van het kabinetsstandpunt over de evaluatie van de Wp2000 bepaalde acties over het waarborgen van eerlijke concurrentie zijn beschreven (zie Kamerstukken II, 2005/06, 30 421, nr. 1). In het kader van het actieprogramma is mijn ministerie bezig om ervoor te zorgen dat meer partijen de weg naar de markt weten te vinden. Hiertoe worden toegangbarrières in kaart gebracht en gekeken hoe deze weggenomen kunnen worden. Daarnaast worden potentiële toetreders in binnenen buitenland benaderd om inzicht te krijgen in de voorwaarden waaronder zij zouden toetreden. Hierin zullen decentrale overheden ook een belangrijke rol spelen, aangezien zij uiteindelijk bepalen hoe de aanbesteding wordt ingericht. </antwoord>
      <antwoord nummer="7">Decentrale overheden zijn verantwoordelijk voor het aanbesteden van concessies. Gezamenlijk met de decentrale overheden is het ministerie bezig een handleiding voor bestek- en concessievoorwaarden op te stellen. Ik stel voor om het inschrijven op een aanbesteding onder verschillende vlaggen hier mee te nemen, zodat er een «best practice» komt te liggen hoe decentrale overheden hiermee om zouden moeten gaan. </antwoord>
      <noten afkomstig="antwoord"/>
   </antwoorden>
</kvr>
