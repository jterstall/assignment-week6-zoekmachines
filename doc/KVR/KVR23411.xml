<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Albayrak (PvdA) aan de minister van Justitie over growshops in de Rotterdamse wijk Charlois. (Ingezonden 10 juni 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23411
</item>
         <item attribuut="Inhoud">Vragen naar aanleiding van de tv-uitzending van Twee Vandaag, 8 juni 2005 over de overlast die growshops geven in de Rotterdamse wijk Charlois.</item>
         <item attribuut="Rubriek">Criminaliteit en openbare orde (Drugs)</item>
         <item attribuut="Trefwoorden">Softdrugs</item>
         <item attribuut="Vindplaats">Kamervragen met antwoord 2004-2005, nr. 2003, Tweede Kamer</item>
         <item attribuut="Vraagnr_bij_indiening">2040516280</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Albayrak</persoon>
         </item>
         <item attribuut="Datum_reaktie">2005-07-05</item>
         <item attribuut="Datum_indiening">2005-06-10</item>
         <item attribuut="Document-id">KVR23411</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4269" allpagenumbers="4269 4270" vetnummer="2040516280" code="0405tkkvr2003" lopendefooter="Tweede Kamer, vergaderjaar 2004–2005, Aanhangsel" filenaam="KVR23411" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2003" onderwerp="" indiendatum="2005-06-10">
         <vrager partij="PvdA" oorsprong="parlement">Albayrak</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-07-5">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u de Tv-uitzending gezien over growshops en de overlast die deze shops geven in de Rotterdamse wijk Charlois? <voetnoot nummer="1"/>
      </vraag>
      <vraag nummer="2">Is de ernstige overlast in Charlois u bekend en zijn u meerdere wijken/gemeenten die last ondervinden van growshops bekend? Zo ja, welke gemeenten zijn dat? </vraag>
      <vraag nummer="3">Wat is volgens u de beste aanpak om deze overlast tegen te gaan? </vraag>
      <vraag nummer="4">Weet u welke aanpak volgens de plaatselijke bestuurders van gemeenten die te maken hebben met de overlast van growshops, als de meest geschikte aanpak wordt gezien? Zo ja, welke aanpak is dat dan? </vraag>
      <vraag nummer="5">Bent u bereid growshops vergunningplichtig te maken, waardoor regulering, controle en handhaving mogelijk word? Zo neen, waarom niet? </vraag>
      <vraag nummer="6">Is er al een gerechtelijke uitspraak in de zaak van de growshops in Maastricht? Zo ja, wat zijn de gevolgen van deze uitspraak? </vraag>
      <noten afkomstig="vraag">
         <noot nummer="2"/>
         <noot nummer="1" datum="2005-06-8" bron="Twee Vandaag">Twee Vandaag, 8 juni 2005</noot>
         <noot nummer="2" documenttype="Handelingen">Handelingen II, 2004–2005, nr. 78, pag. 4695–4732.</noot>
      </noten>
   </vragen>
   <antwoorden aantal="4">
      <antwoord nummer="1 en 2">In de uitzending van Twee Vandaag van 8 juli 2005 over growshops, waarvan de inhoud mij bekend is, werd de rol belicht die growshops spelen bij het faciliteren van de wietteelt. Growshops dragen met hun faciliterende rol indirect bij aan de overlast en verloedering die veelal samenhangt met de wietteelt. Dat laatste geldt in het bijzonder wanneer die teelt geconcentreerd plaatsvindt in achterstandswijken die daarvoor extra kwetsbaar zijn. Anderzijds kunnen growshops ook voor hun directe omgeving overlast veroorzaken in die zin dat zij het woon- en leefklimaat aantasten. Dit kan te maken hebben met het af- en aanrijden van klanten, maar ook door de uitstraling van dit soort winkels, die door buurtbewoners met name als er sprake is van een concentratie van dit soort activiteiten als negatief wordt ervaren. Om die reden treffen diverse steden momenteel maatregelen om de rol van de growshops terug te dringen. Breda en Maastricht hebben op dit terrein al beleid ontwikkeld, maar ook in andere steden zoals Kerkrade, Bergen op Zoom en Roosendaal zijn vergelijkbare ontwikkelingen in gang gezet. </antwoord>
      <antwoord nummer="3 en 4">De aanpak van de wietteelt en de rol van de growshops daarbij, is een speerpunt van het beleid van dit kabinet en is aangekondigd in de zogenaamde Cannabisbrief (TK 2003–2004, 24 077, nr. 125). Relevant in dit verband zijn ook de rapportages «Preventieve doorlichting Cannabissector c.a.» waarmee wordt beoogd om beter zicht te krijgen op deze branche en meer in het bijzonder de rol van de growshops daarin. Dit met het oog op het ontwikkelen van een meer effectieve aanpak van onder meer de growshops. Het beleid van het kabinet sluit aan bij hetgeen ook plaatselijke bestuurders voor ogen staat en is gericht op het beperken van de rol van de growshops bij de wietteelt; zo wordt gestreefd zowel hun aantal terug te dringen als hun meer directe betrokkenheid bij de hennepteelt. Dit beleid zal gestalte krijgen door een intensivering van zowel de strafrechtelijke als de preventief bestuurlijke aanpak. Bij de aanpak van de grootschalige wietteelt, waarvoor het Openbaar Ministerie thans plannen ontwikkeld, zal de rol van de growshops als facilitator van de wietteelt expliciet worden betrokken, zeker als dat gebeurt op een wijze die strafbaar is. Het Openbaar Ministerie is voornemens om op korte termijn in de regio Limburg en Noord-Brabant recherche-onderzoeken naar criminele organisaties achter de teelt op te starten, waarbij dit ook nadrukkelijk een onderdeel zal zijn. Wat de bestuurlijke aanpak betreft is het van belang dat diverse gemeenten het initiatief hebben genomen om een vergunningstelsel voor growshops in te stellen. Dat biedt de mogelijkheid het aantal growshops onder controle te houden, terwijl voorts de (screenings) mogelijkheden van de Wet BIBOB kunnen worden bij de vergunningverlening. In de beleidsreactie bij bovengenoemde rapporten die dezer dagen aan uw Kamer wordt toegezonden is deze aanpak nader uitgewerkt. </antwoord>
      <antwoord nummer="5">Growshops verkopen in beginsel geen verboden artikelen, maar veelal attributen die ook in reguliere tuincentra zijn te verkrijgen. Zij kunnen derhalve niet als zodanig worden verboden. Het invullen van het beleid ten aanzien van growshops acht ik in de eerste plaats een zaak van het lokaal bestuur, zoals ook aangegeven in de Cannabisbrief. Gemeenten beschikken over instrumenten om beleid ten aanzien van growshops te ontwikkelen: zij kunnen via de APV, het bestemmingsplan of de Leefmilieuverordening de vestiging van growshops reguleren. De lokale initiatieven die op dit terrein zijn en worden genomen acht ik zeer waardevol. Van belang in dit verband is ook dat de minister van Binnenlandse Zaken en Koninkrijksrelaties de gemeenten in een brief zal informeren over preventief bestuurlijke mogelijkheden voor de aanpak van growshops. </antwoord>
      <antwoord nummer="6">De Rechtbank Maastricht heeft in haar uitspraak van 18 februari 2005 geoordeeld dat de betrokken exploitant terecht geen vergunning is verleend aangezien exploitatie van een growshop op diens adres in strijd was met het ter plekke geldende bestemmingsplan. De uitspraak van de rechtbank heeft voor het vergunningenbeleid in het algemeen geen gevolgen. Naast het feit dat de gemeente in het gelijk is gesteld, heeft de rechter geen beoordeling gegeven over het door de gemeente Maastricht ingestelde vergunningstelsel als zodanig. </antwoord>
      <noten afkomstig="antwoord"/>
   </antwoorden>
</kvr>
