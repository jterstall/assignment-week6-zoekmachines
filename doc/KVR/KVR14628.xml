<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Pitstra (GroenLinks) aan de minister van Binnenlandse Zaken en Koninkrijksrelaties over illegale screening van sollicitanten bij de Nederlandse politie. (Ingezonden 4 oktober 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14628
</item>
         <item attribuut="Inhoud">Vragen over onwettige screening ('milieu-onderzoeken') van sollicitanten bij de regiopolitie, naar aanleiding van uitspraken van de Friese hoofdcommissaris F. Wagenaar (Volkskrant, 28 september 2001).</item>
         <item attribuut="Rubriek">Criminaliteit en openbare orde (Politie) Inkomen en rechtspositie (Werving en selectie) Staats- en bestuursrecht (Privacy)</item>
         <item attribuut="Trefwoorden">Politie Privacy Werving en selectie</item>
         <item attribuut="Vindplaats">Kamervragen met antwoord 2001-2002, nr. 279, Tweede Kamer</item>
         <item attribuut="Vraagnr_bij_indiening">2010200650</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="GroenLinks">Pitstra</persoon>
         </item>
         <item attribuut="Datum_reaktie">2001-11-19</item>
         <item attribuut="Datum_indiening">2001-10-04</item>
         <item attribuut="Document-id">KVR14628</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="583" allpagenumbers="583 584" vetnummer="2010200650" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14628" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="279" onderwerp="" indiendatum="2001-10-4">
         <vrager partij="GroenLinks" oorsprong="parlement">Pitstra</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="19 november 2001), zie Aanhangsel Handelingen nr. 142 vergaderjaar 2001–2002">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar <voetnoot nummer="1"/>dat de afgelopen jaren in strijd met de wet uitgebreide milieu-onderzoeken zijn verricht naar sollicitanten bij de regiokorpsen? </vraag>
      <vraag nummer="2">Kunt u de uitspraak van hoofdcommissaris F. Wagenaar van de regio Friesland bevestigen, dat in het recente verleden tientallen kandidaten geweigerd zijn op basis van deze onwettige onderzoeken? Kunt u ter verheldering van deze kwestie de inventarisatie en het rapport van de landelijke werkgroep screening aan de Kamer doen toekomen? </vraag>
      <vraag nummer="3">Om hoeveel gevallen gaat het precies? Gaat het ook om illegale screening na de brief van de minister van Binnenlandse Zaken en Koninkrijksrelaties van februari 2001, waarin deze de korpsen sommeert zich aan de bestaande regels te houden? Wat is er na de brandbrief van de Registratiekamer over dit thema van april 2000 gebeurd richting regiokorpsen om de beleidslijn te handhaven? </vraag>
      <vraag nummer="4">Wilt u de inhoud van het nieuwe convenant en het protocol van de Nederlandse politie aan de Kamer doen toekomen? Zijn er voldoende waarborgen voor een proportionele inzet, waarbij ook na afloop gemotiveerd kan worden aangegeven waarom bepaalde onderzoeksmethodieken zijn gebruikt? </vraag>
      <vraag nummer="5">Wanneer kan de Kamer het voorstel tot wijziging van het aantal vertrouwensfuncties bij de politie tegemoet zien? Kunt u bevestigen dat het daarbij gaat om uitbreiding van 300 naar 9000 vertrouwensfuncties? Om hoeveel A- en P-functies gaat het exact? </vraag>
      <vraag nummer="6">Acht u deze wijziging samen met het nieuwe protocol, toereikend voor het waarborgen van een integere instroom in de Nederlandse politie-organisatie? Zo ja, kunt u dan ook garanderen dat de illegale screeningspraktijken vanaf nu tot het verleden behoren? </vraag>
      <vraag nummer="7">Welke maatregelen neemt u om te zorgen dat de regiokorpsen zich tot die wetswijziging aan de bestaande wet- en regelgeving houden, en dat sollicitanten bij de Nederlandse politie worden gevrijwaard van ongepaste inbreuken op de persoonlijke levenssfeer? </vraag>
      <noten afkomstig="vraag">
         <noot nummer="2"/>
         <noot nummer="1" datum="2001-09-28" bron="Volkskrant">Volkskrant, 28 september 2001</noot>
         <noot nummer="2" datum="2000-04-28" bron="Zie de antwoorden op vragen van de leden Halsema en Oedayraj Singh Varma van 13 september 1999, Aanhangsel Handelingen nr. 184, 1999–2000, de brief van de minister van Binnenlandse Zaken en Koninkrijksrelaties over het aanwijzen van vertrouwensfuncties bij de politie van 20 januari 2000, bzk 2000, nr. 88 en de brief van de Registratiekamer aan de minister van Binnenlandse Zaken en Koninkrijksrelaties">Zie de antwoorden op vragen van de leden Halsema en Oedayraj Singh Varma van 13 september 1999, Aanhangsel Handelingen nr. 184, 1999–2000, de brief van de minister van Binnenlandse Zaken en Koninkrijksrelaties over het aanwijzen van vertrouwensfuncties bij de politie van 20 januari 2000, bzk 2000, nr. 88 en de brief van de Registratiekamer aan de minister van Binnenlandse Zaken en Koninkrijksrelaties, 28 april 2000</noot>
      </noten>
   </vragen>
   <antwoorden aantal="3">
      <antwoord nummer="1 t/m 4">De afgelopen jaren hebben mijn ambtsvoorgangers en ik de korpsbeheerders enkele malen gewezen op de wettelijke kaders en er bij hen op aangedrongen er zorg voor te dragen dat eventuele andere vormen van screening worden beëindigd omdat in dat geval sprake is van een ontoelaatbare inbreuk op de persoonlijke levenssfeer van betrokkene of diens omgeving. Aanleiding hiervoor waren signalen, onder meer van de Registratiekamer, over het uitvoeren van screeningsonderzoeken door politiekorpsen naar sollicitanten en hun omgeving, waarbij voor een of meer onderdelen hiervan de benodigde wettelijke grondslag zou ontbreken. Om de mogelijkheden voor screening van politiepersoneel te verruimen wordt thans – op basis van de Politiewet 1993 en de Wet veiligheidsonderzoeken het aantal vertrouwensfuncties bij de politie uitgebreid. Daarmee wordt de mogelijkheid tot het instellen van een veiligheidsonderzoek voor politiepersoneel op kwetsbare functies aanzienlijk verruimd. Daarnaast is, onder verantwoordelijkheid van de Raad van Hoofdcommissarissen, de werkgroep Wagenaar ingesteld. Deze werkgroep is verzocht te bezien op welke wijze en met gebruikmaking van de bestaande en toegestane mogelijkheden de screening van politiepersoneel in zijn geheel het beste vorm zou kunnen krijgen. Dit zou kunnen leiden tot een model-protocol ten behoeve van de korpsen. In dit kader is ook een inventarisatie verricht. Mij is inmiddels gebleken dat de gegevens waarop korpschef Wagenaar zich baseert afkomstig zijn van deze informele inventarisatie waarop een deel van de politiekorpsen heeft gereageerd. Deze inventarisatie wordt momenteel afgerond en zal vervolgens evenals het protocol aan mij worden aangeboden. Zodra ik deze heb ontvangen, zal ik u hierover nader informeren. </antwoord>
      <antwoord nummer="5">De bovenvermelde uitbreiding van het aantal vertrouwensfuncties bij de politie vloeit voort uit de beleidslijn als verwoord in de brief van 20 januari 2000 (EA99/97976) van mijn ambtsvoorganger, mede namens mijn ambtgenoot van Justitie, aan de korpsbeheerders. In deze brief en het jaarverslag Binnenlandse Veiligheidsdienst 2000 is reeds aangegeven welke functies bij de politie in principe als vertrouwensfunctie in aanmerking komen. Het betreft de functies op het niveau van korps- en districtsleiding, functies met specifieke taak bestrijding van de georganiseerde criminaliteit, overige recherchefuncties, functies waarin men direct belast is met (advisering over) verstrekking/intrekking van vergunningen op basis van bijzondere wetten, functies waarin men direct betrokken is bij het verlenen van verblijfstitels aan vreemdelingen, functies waarin men is belast met interne onderzoeken en functies waarin directe ondersteuning wordt gegeven aan bovenbedoelde functies waarbij structurele kennisname van kwetsbare informatie noodzakelijk is, inclusief ICT-personeel. Op 12 april 2000 bleek uw Kamer tijdens een algemeen overleg de voorgestelde beleidslijn te ondersteunen. Dit betekent dat het aantal vertrouwensfuncties bij de politie de komende tijd aanzienlijk zal toenemen. In het vermelde jaarverslag was sprake van een uitbreiding van ongeveer 300 naar circa 9000 vertrouwensfuncties. Op basis van de huidige inzichten zullen naar verwachting circa 4800 A-vertrouwensfuncties en 9400 P-vertrouwensfuncties als zodanig worden aangewezen bij de regionale politiekorpsen en het Korps landelijke politiediensten. </antwoord>
      <antwoord nummer="6 en 7">De ontwikkeling en het gebruik van het protocol Wagenaar voor het onderzoek naar de betrouwbaarheid van nieuwe medewerkers en de geschetste uitbreiding van het aantal vertrouwensfuncties bij de politie zullen naar verwachting een substantiële verbetering betekenen, waarbij het bestaande wettelijke kader goed wordt benut. In het verlengde van deze ontwikkelingen wijs ik erop dat ik in het algemeen overleg met uw Kamer op 12 april 2000 heb toegezegd dat als zich vervolgens in de praktijk bij de uitwerking van de beleidslijn inzake de vertrouwensfuncties problemen blijken voor te doen, ik bereid ben te bezien of aanvullende maatregelen nodig zijn. Daarbij merk ik echter op dat screening niet op zichzelf staat, maar onderdeel dient te zijn van een samenhangend pakket van maatregelen waarbij de integriteit van het personeel ook na indiensttreding voortdurend onderwerp van aandacht is, zowel van de korpsbeheerder, het politiemanagement als van het betrokken personeelslid zelf. </antwoord>
      <noten afkomstig="antwoord"/>
   </antwoorden>
</kvr>
