<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wijn (CDA) aan de ministers van Justitie en van Binnenlandse Zaken en Koninkrijksrelaties over de (internationale) uitwisseling van gegevens van gestolen voertuigen. (Ingezonden 9 november 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12937
</item>
         <item attribuut="Inhoud">Vragen over problemen, ontstaan door het foutief registreren van gestolen auto's in het Schengen Informatiesysteem (SIS). Aanvulling op vragen van Tweede-Kamerlid Niederer, ingezonden 9 november 2000, 2000102210.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie)</item>
         <item attribuut="Trefwoorden">Criminaliteit Opsporingen</item>
         <item attribuut="Vindplaats">Kamervragen met antwoord 2000-2001, nr. 533, Tweede Kamer</item>
         <item attribuut="Vraagnr_bij_indiening">2000102220</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Wijn</persoon>
         </item>
         <item attribuut="Datum_reaktie">2001-01-17</item>
         <item attribuut="Datum_indiening">2000-11-09</item>
         <item attribuut="Document-id">KVR12937</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1101" allpagenumbers="1101 1102" vetnummer="2000102220" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12937" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="533" onderwerp="" indiendatum="2000-11-9">
         <vrager partij="CDA" oorsprong="parlement">Wijn</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Komt het voor dat het Nederlandse Register (Sirene-NL/CRI en het Schengenregister inzake de registratie en signalering van voertuigen niet up to date zijn? Zo ja, hoe vaak komt dit voor? Zo ja, wat is hier de oorzaak van? Zo ja, ziet u mogelijkheden om dit te voorkomen danwel tegen te gaan? </vraag>
      <vraag nummer="2">Is het mogelijk dat de Rijksdienst voor het Wegverkeer (RDW) een kenteken kan afgeven op een auto die in het Schengen Informatie Systeem als gestolen staat geregistreerd? </vraag>
      <vraag nummer="3">Deelt u de mening dat iemand die een auto met de juiste papieren koopt ervan uit mag gaan dat deze niet ergens als gestolen staat geregistreerd? Vindt u dat een koper dienaangaande een verdergaande onderzoeksplicht heeft? </vraag>
      <vraag nummer="4">Bent u op de hoogte van de zaak Mohamed Baidaoui, Mimoun Zidane en El Ghazed Zidane? </vraag>
      <vraag nummer="5">Kunt u die zaak in kaart brengen en een coördinerende rol spelen om een passende oplossing voor de betrokkenen te bewerkstelligen? Toelichting : Deze vragen dienen ter aanvulling op eerdere vragen terzake van het lid Niederer, ingezonden 9 november 2000. </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1, 4 en 5">In het antwoord op de vragen van het lid Niederer met betrekking tot onderhavige zaak is ingegaan op de maatregelen in Nederland die kunnen bijdragen aan het zoveel mogelijk voorkomen van dergelijke incidenten. Voor wat betreft de bereidheid om deze zaak in kaart te brengen en een coördinerende rol te spelen om een passende oplossing voor betrokkenen te bewerkstelligen, merk ik het volgende op. De divisie CRI tracht via alle mogelijke kanalen te bewerkstelligen dat het voertuig door de Spaanse autoriteiten wordt vrijgegeven ten behoeve van de heer Baidaoui. Op 19 december 2000 heeft de divisie CRI een bericht ontvangen van het Bureau Interpol te Madrid. Uit deze brief blijkt dat bij vonnis van 2 juni 2000 door de rechtbank van Algeciras het bevel is gegeven tot ontslag van rechtsvervolging van betrokkenen, waarbij tevens is bepaald dat de proceskosten niet behoeven te worden voldaan. Op 28 november 2000 heeft de rechtbank besloten tot teruggave van het voertuig aan de eigenaar. Thans is nog niet helder op welke wijze de daadwerkelijke teruggave geëffectueerd zal worden. Inmiddels is er contact geweest tussen de Officier van Justitie bij het landelijk parket, afdeling Internationaal, en zijn Spaanse collega. Onder meer is gevraagd naar de mogelijkheden om de betaalde borgsom terug te krijgen en eventueel een vergoeding te ontvangen voor de ondergane hechtenis. Voorts heeft de divisie CRI de heer Baidaoui per brief van 22 december 2000 verzocht aan te geven in hoeverre hij verdere bemiddeling door de divisie CRI op prijs stelt. Indien de heer Baidaoui hiermee instemt, zal de divisie CRI zich nogmaals tot de rechtbank te Algeciras wenden om bijzonderheden over de teruggave van het voertuig te vernemen. Voorts zal dan, indien gewenst, namens de heer Zidane een verzoek tot vrijstelling van de stallingskosten worden ingediend. Uit eerdere correspondentie is gebleken dat het hier een bedrag betreft van minstens 260 000 peseta’s (f 3500,–). </antwoord>
      <antwoord nummer="2">Indien het de Dienst Wegverkeer (RDW) niet bekend is dat een voertuig als gestolen gesignaleerd staat, is het mogelijk dat een Nederlands kenteken wordt afgegeven ten behoeve van een voertuig dat door een ander land als gestolen is gesignaleerd. Wel onderzoekt de RDW, alvorens een kenteken af te geven aan een ter keuring aangeboden voertuig, via het zogenoemde EUCARIS-systeem, of een voertuig onder meer als gestolen staat geregistreerd in het kentekenregister van het land van herkomst. EUCARIS staat voor European Car and Driving License Information System. Dit systeem biedt aan deelnemende landen (Groot-Brittannië, Ierland, Roemenië, IJsland, Zweden, Noord-Ierland, Kanaal-eilanden, Letland, Tsjechië, Gibraltar, België, Nederland, Luxemburg, Hongarije en (vanaf 1 oktober 2000) Duitsland) de mogelijkheid om elkaars voertuig- en rijbewijsregisters te raadplegen. Een diefstalsignaal in EUCARIS leidt automatisch tot een weigering van een kentekenbewijs en nader politie-onderzoek. Nog niet alle landen zijn echter bij dit internationale voertuiginformatiesysteem aangesloten, maar Nederland spant zich in om het aantal aangesloten landen te blijven uitbreiden. In 1999 controleerde de RDW de voertuiggegevens van ongeveer 12 000 voertuigen via EUCARIS. Voor voertuigen die uit de niet EUCARIS-landen ter registratie worden aangeboden, controleert de RDW, indien men vermoedt dat er iets niet in orde is met het voertuig, via de politie of het voertuig staat geregistreerd in het SIS. Zodra de aan uw Kamer toegezegde aansluiting van de Nederlandse politie op het ASF-systeem van Interpol is gerealiseerd, zal door tussenkomst van de politie ook via dit systeem kunnen worden gecontroleerd. Deze controle vindt plaats door de bij de RDW (Bureau Opsporingsbijstand) gedetacheerde politie-ambtenaren die rechtstreeks toegang hebben tot de voor hun taakuitoefening noodzakelijke politieregisters, waaronder ook het NSIS (Nationaal Schengeninformatiesysteem). De RDW is, als voertuigregistrerende autoriteit, namelijk ingevolge artikel 101 van de Schengen Uitvoeringsovereenkomst niet bevoegd tot directe bevraging van de in het SIS opgenomen gegevens. Om te komen tot een optimale controle van voertuigen bij de registratie van voertuigen zal in de eerste plaats gestreefd worden naar een verdere uitbreiding van het aantal EUCARIS-aansluitingen. Daarnaast wordt in EU-verband de mogelijkheid bezien om in het kader van de vernieuwing van het SIS, het SIS II project, voertuigregistratiediensten op het SIS II aan te sluiten; dat vergt een verdragsrechtelijke regeling. </antwoord>
      <antwoord nummer="3">Nee. Slechts onder de in artikel 86 van Boek 3 van het Burgerlijk Wetboek gestelde voorwaarden kan de koper van een als gestolen geregistreerd staande auto eigenaar daarvan worden. In de eerste plaats is nodig dat de koper te goeder trouw is (wat hij niet is als de papieren niet in orde zijn). In de tweede plaats geldt de bescherming alleen voor de consumentkoper, dat wil zeggen een natuurlijke persoon die niet handelt in de uitoefening van zijn beroep of bedrijf. In de derde plaats dient hij de auto gekocht te hebben in – kort gezegd – de normale handel. De verkoper moet van het verhandelen van auto’s zijn gewone bedrijf maken, derhalve een autodealer of een erkende handelaar in occasions. Bovendien moet de auto worden aangeboden in een daartoe bestemde gebouwde bedrijfsruimte met een eventueel daarbij behorende buiten gelegen ruimte. In een dergelijke situatie mag de koper erop vertrouwen dat de auto niet gestolen is. Hij is dan van een verdere onderzoeksplicht verschoond. Een en ander betekent dat de koper van een gestolen auto niet is beschermd, als hij een gestolen auto koopt bijvoorbeeld op een open veld waar een of meer auto’s te koop worden aangeboden of in een grote loods ter gelegenheid van een jaarmarkt, ook niet als de autopapieren in orde zijn. </antwoord>
      <noten afkomstig="antwoord"/>
   </antwoorden>
</kvr>
