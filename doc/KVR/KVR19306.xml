<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Schippers en B. M. de Vries (beiden VVD) aan de minister van Volksgezondheid, Welzijn en Sport over de vaccinatie van baby's. (Ingezonden 16 januari 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19306
</item>
         <item attribuut="Inhoud">Vragen naar aanleiding van TV-uitzending Netwerk over vaccinatie van baby's (13 januari 2004), alsmede inzake bijwerkingen van de kinkhoestcomponent in de DKTP-prik (difterie, kinkhoest, tetanus, polio) (zie Aanhangsel van de Handelingen 2001-2002, nr. 165).</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Inentingen</item>
         <item attribuut="Vindplaats">Kamervragen met antwoord 2003-2004, nr. 686, Tweede Kamer</item>
         <item attribuut="Vraagnr_bij_indiening">2030406330</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Schippers</persoon>
            <persoon partij="VVD">B. M. de Vries</persoon>
         </item>
         <item attribuut="Datum_reaktie">2004-01-22</item>
         <item attribuut="Datum_indiening">2004-01-16</item>
         <item attribuut="Document-id">KVR19306</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1457" allpagenumbers="1457 1458" vetnummer="2030406330" code="0304tkkvr686" lopendefooter="Tweede Kamer, vergaderjaar 2003–2004, Aanhangsel" filenaam="KVR19306" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="686" onderwerp="" indiendatum="2004-01-16">
         <vrager partij="VVD" oorsprong="parlement">Schippers</vrager>
         <vrager partij="VVD" oorsprong="parlement">B. M. de Vries</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-01-22">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de TV-uitzending over de vaccinatie van baby’s? <voetnoot nummer="1"/>
      </vraag>
      <vraag nummer="2" voetnoot="2">In hoeveel gevallen (jaarlijks) leidt de kinkhoestcomponent in de zogenoemde DKTP-prik tot ernstige bijwerkingen? Om welke ernstige bijwerkingen gaat het, en hoe verhouden deze bijwerkingen zich tot eerdere antwoorden uwerzijds op vragen over DKTP-vaccinatie? <voetnoot nummer="2"/>
      </vraag>
      <vraag nummer="3">Is het waar dat één op de 1000 kinderen enkele uren na de prik als gevolg van de kinkhoestcomponent een «collapse» krijgt, en dat jaarlijks maar liefst zeven kinderen zelfs overlijden? </vraag>
      <vraag nummer="4">Klopt het dat u reeds vier jaar geleden door de Gezondheidsraad bent geadviseerd om het middel tegen kinkhoest in de DKTP-prik te vervangen door een nieuw middel met minder bijwerkingen? Welke zwaarwegende argumenten heeft u al die tijd gehad om dit advies niet op te volgen? </vraag>
      <vraag nummer="5">Is het waar dat al sinds 2001 een nieuw vaccin op de markt is tegen kinkhoest en dat dit vaccin getest is, geregistreerd en in omringende landen al wordt gebruikt? Zo ja, hoe kan het dan dat u tot op heden weigert het advies van de Gezondheidsraad op te volgen? </vraag>
      <vraag nummer="6">Wat gaat u binnen de kortst mogelijke termijn doen om zo snel mogelijk het huidige vaccin tegen kinkhoest te vervangen door een nieuw vaccin dat geen of nauwelijks bijwerkingen kent? </vraag>
      <noten afkomstig="vraag">
         <noot nummer="1" datum="2004-01-13" bron="Netwerk">Netwerk, 13 januari 2004</noot>
         <noot nummer="2" documenttype="Kamervragen" documentnummer="165" documentjaargang="2001-2002">Aanhangsel Handelingen, nr. 165, vergaderjaar 2001–2002.</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De meest recente gegevens betreffen de bijwerkingen van vaccinaties die gezet zijn in 2001; deze zijn op 14 januari 2004 beschikbaar gekomen. Hieruit blijkt dat het totale aantal meldingen van een vermoede bijwerking 1331 bedroeg. Hiervan zijn er 1034 die een relatie hebben met het vaccin DKTP-vaccin dat wordt toegediend op de leeftijd van 2, 3, 4 en 11 maanden. Er zijn geen gegevens over in hoeverre alléén de kinkhoestcomponent hiervoor verantwoordelijk is. Op 4-jarige leeftijd wordt een DTP-vaccinatie gegeven, samen met de vaccinatie met het a-cellulaire kinkhoestvaccin; op 9-jarige leeftijd een DTP-vaccinatie, samen met de tweede vaccinatie tegen bof, mazelen en rode hond. De vermoede bijwerkingen bij deze DTP-vaccinatie in combinatie met de andere vacinaties, zonder de kinkhoestcomponent, liggen aanzienlijk lager. Algemeen wordt er van uitgegaan dat het merendeel van de vermoede bijwerkingen toegeschreven kan worden aan de kinkhoestcomponent. De ernstige bijwerkingen betreffen voornamelijk zeer hoge koorts van 40,5 graad Celsius of hoger, méér dan drie uren lang onafgebroken heftig huilen (bij 1:100–1.000 kinderen), verkleurde benen (bij 1:1.000–1.500 kinderen), collapsreacties (wit wegtrekken, spierslapte en niet reageren; bij 1:1.000 kinderen), en koortsstuipen (bij 1:5.000–10.000 kinderen). </antwoord>
      <antwoord nummer="3">De gegevens over het krijgen van een collapse ná een DKTP-Hib vaccinatie zijn juist. Of alléén de kinkhoestcomponent hiervoor verantwoordelijk is, is niet bekend. Zie antwoorden op vraag 2. De gegevens over het overlijden zijn niet juist. In 2001 zijn zeven sterfgevallen gemeld waarbij de melder vermoedde dat die wellicht een verband zouden kunnen hebben met een vaccinatie. Bij nader onderzoek door het RIVM bleek dat in twee gevallen een DKTP-vaccinatie aan de orde was en dat een oorzakelijk verband tussen het overlijden en de DKTP-vaccinatie niet kon worden onderbouwd. Evenmin kon er een oorzakelijk verband worden vastgesteld met vaccinatie bij de overige vijf sterfgevallen. Zuigelingen worden in hun eerste levensjaar vier keer gevaccineerd. Als een baby overlijdt, heeft hij/zij altijd wel recent een vaccinatie gehad. Door goed onderzoek van iedere melding kan dus worden vastgesteld dat enkele baby’s per jaar overlijden ná vaccinatie en niet dóór deze vaccinatie! Ook blijvende schade als gevolg van de vaccinatie is vrijwel nooit het geval. In zeldzame gevallen kan de vaccinatie een nog latente aandoening zoals epilepsie activeren. </antwoord>
      <antwoord nummer="4, 5 en 6" voetnoot="1">Bij de advisering door de Gezondheidsraad in 2000 was veiligheid niet het grootste geïdentificeerde probleem, maar vooral de sterk teruggelopen werkzaamheid van het vaccin. De nadruk lag op de ontwikkeling van een effectiever vaccin, waarbij de bijwerkingen genoemd werden als ondersteunend argument. De aanbevelingen waren: 1. Invoeren van een boostervaccinatie met acellulair kinkhoestvaccin voor 4-jarigen. 2. Prioriteit geven aan ontwikkeling van een gecombineerd difterie-, tetanus-, acellulair kinkhoest- en polio-vaccin (DaKTP). Op basis van dit advies is in juli 2001 gestart met vaccinatie van 4-jarigen met een apart acellulair kinkhoestvaccin, naast de DTP-vaccinatie die al op die leeftijd werd gegeven. Voor 0-jarigen adviseerde de Gezondheidsraad niet om een apart acellulair kinkhoestvaccin te geven. Als dit overwogen was, was dat niet mogelijk geweest omdat het aparte DTP-vaccin niet geregistreerd was voor toediening aan 0-jarigen, het aK-vaccin alleen geregistreerd was voor een ander toedieningsschema en losse vaccins geleid zouden hebben tot het toedienen van 3 prikken op de prikmomenten voor zuigelingen (ook nog Hib). Het RIVM (nu NVI) is gevraagd het reeds in gang gezette traject voort te zetten om een gecombineerd DaKTP-vaccin te ontwikkelen. Naar verwachting zou dit in 2004 beschikbaar komen. Daarbij was op dat moment inkoop van het gehele combinatievaccin bij de industrie niet aan de orde en ook niet geadviseerd. Wel moest de acellulaire kinkhoestcomponent worden aangekocht en ingebouwd in het DTP-vaccin. Dit betreft een traject waarbij het nieuwe combinatievaccin opnieuw moet worden aangeboden voor registratie. De onderhandelingen met producenten van dit acellulair vaccin hebben o.a. vanwege patentproblemen het traject vertraagd. Deze problemen zijn inmiddels opgelost. Voor registratie dienen na menging testen te worden uitgevoerd op veiligheid en werkzaamheid van het nieuwe combinatievaccin. De introductie van een nieuw combinatievaccin duurt daarom in totaliteit jaren, ook al bestaat het deels uit reeds beschikbare vaccincomponenten. Het nieuwe vaccin is naar de huidige verwachting in 2007 beschikbaar. Zie verder de beantwoording van de kamervragen van mevrouw Kant <voetnoot nummer="1"/>. De Gezondheidsraad zal in maart van dit jaar een nieuw advies uitbrengen over de kinkhoestvaccinatie. Ik zal op basis van dit advies en gelet op de kosteneffectiviteit besluiten over eventuele wijzigingen in het huidige beleid. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="683" documentjaargang="2003-2004">Aanhangsel Handelingen, nr. 683, vergaderjaar 2003–2004.</noot>
      </noten>
   </antwoorden>
</kvr>
