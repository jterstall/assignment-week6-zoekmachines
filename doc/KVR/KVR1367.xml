<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schutte (GPV) over een berisping door het Medisch Tuchtcollege (Ingezonden 3 april 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1367
</item>
         <item attribuut="Rubriek">Gezondheidszorg (Medische ethiek)</item>
         <item attribuut="Trefwoorden">Medisch tuchtrecht Psychiatrie</item>
         <item attribuut="Vindplaats">Kamervragen met antwoord 1994-1995, nr. 725, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GPV">Schutte</persoon>
         </item>
         <item attribuut="Datum_reaktie">1995-04-25</item>
         <item attribuut="Datum_indiening">1995-04-03</item>
         <item attribuut="Document-id">KVR1367</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1473" allpagenumbers="1473 1474" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="725" onderwerp="" indiendatum="1995-04-3">
         <vrager partij="GPV" oorsprong="parlement">Schutte</vrager>
         <vraagt-aan/>
      </vraagdata>
      <antwoorddata antwoorddatum="1995-04-25">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Heeft het Medisch Tuchtcollege in Amsterdam besloten tot berisping van de psychiater B. Chabot wegens het verlenen van hulp bij zelfdoding, omdat daardoor het vertrouwen in de medische stand is geschaad? </vraag>
      <vraag nummer="2">Onderschrijft u de conclusie, dat de tuchtrechter kennelijk concrete en verdergaande voorwaarden stelt aan het verlenen van hulp bij zelfdoding aan psychiatrische patie¨nten? </vraag>
      <vraag nummer="3">Deelt u het standpunt, dat het uit een oogpunt van rechtszekerheid van belang is dat de criteria voor het vervolgingsbeleid zoveel mogelijk aansluiten bij die welke gehanteerd worden in het medisch tuchtrecht, en in ieder geval geen grotere ruimte mogen suggereren dan de tuchtrechter toelaat? </vraag>
      <vraag nummer="4">Is de minister van Justitie bereid de richtlijnen voor het vervolgingsbeleid en de aandachtspunten in de meldingsprocedure aan te scherpen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Het Medisch Tuchtcollege te Amsterdam heeft op 6 februari 1995 beslist dat de in deze vraag bedoelde psychiater door zijn handelen het vertrouwen in de stand der geneeskundigen heeft ondermijnd. Daarom is hij berispt. Deze berisping is in het openbaar uitgesproken op 30 maart 1995 en zal binnenkort worden bekendgemaakt in de Staatscourant. </antwoord>
      <antwoord nummer="2 en 3" voetnoot="1">Het tuchtcollege stelt voorop dat niet uitgesloten is dat zich omstandigheden kunnen voordoen, waaronder het verlenen van hulp bij zelfdoding aan een patie¨nt die ondraaglijk en uitzichtloos lijdt, in overeenstemming is met de maatstaven van de medische beroepsuitoefening, ook indien dat lijden geen somatische oorzaak heeft en de patie¨nt niet in de stervensfase verkeert. Met deze overweging sluit het tuchtcollege aan bij rechtsoverweging 5.2. in het arrest van de Hoge Raad van 21 juni 1994, N.J. 1994, 656, over dezelfde zaak, weergegeven in onze brief van 16 september 1994 aan de Voorzitter van de Tweede Kamer. <voetnoot nummer="1"/>Het tuchtcollege stelt verder dat bij een onomkeerbare handeling als hulp bij zelfdoding vereist is dat de geraadpleegde consulent zelf het onderzoek verricht, omdat in de psychiatrie diens eigen observatie onmisbaar is voor het stellen van een diagnose. Met deze overweging sluit het tuchtcollege aan bij rechtsoverweging 6.3.2. uit het hierboven reeds genoemde arrest (eveneens weergegeven in onze hierboven weergegeven brief). Het tuchtcollege is ook nog van oordeel dat, evenzeer op grond van het onomkeerbare karakter van de hulp bij zelfdoding, een verzoek daartoe van de patie¨nt niet dan met de grootst mogelijke behoedzaamheid tegemoet dient te worden getreden. Ook deze overweging heeft een parallellie in rechtsoverweging 6.3.1 van het arrest van de Hoge Raad. Voor een weergave van deze rechtsoverweging verwijzen wij wederom naar onze eerdergenoemde brief. De Hoge Raad oordeelde dat het door de psychiater gedane beroep op noodtoestand had moeten worden verworpen, omdat – voor zover hier van belang – in dit geval het oordeel van een onafhankelijke deskundige die in elk geval de patie¨nt had gezien en onderzocht, ontbrak. Deze deskundige psychiater had zich moeten uitspreken over de ernst van het lijden en uitzichtloosheid ervan, over andere mogelijkheden voor hulpverlening, alsmede over de vraag of sprake was van een autonome wilsbepaling. De Hoge Raad sprak verder uit dat van uitzichtloosheid van het lijden in beginsel geen sprake kan zijn als een ree¨el alternatief om dat lijden te verlichten door de betrokkene in volle vrijheid is afgewezen (r.o. 6.3.3.). Het tuchtcollege heeft een medisch inhoudelijke beoordeling omtrent het handelen van de psychiater gegeven. Daarbij heeft het tuchtcollege aangegeven hoe naar zijn oordeel door een beroepsbeoefenaar in een zaak als de onderhavige moet worden opgetreden en welke zorgvuldigheid daarbij vanuit beroepsinhoudelijk oogpunt betracht dient te worden. Concreet is het tuchtcollege daarbij van oordeel dat de psychiater in dit geval enige daadwerkelijke psychiatrische behandeling had moeten beproeven. Ook op dit punt stemmen de overwegingen van de Hoge Raad en die van het tuchtcollege met elkaar overeen. Zoals uit het bovenstaande blijkt, is de slotsom dat de uitspraak van het tuchtcollege in het verlengde ligt van het arrest van de Hoge Raad en daarbij geheel aansluit. </antwoord>
      <antwoord nummer="4">Van hulp bij zelfdoding aan patie¨nten die uitzichtloos en ondraaglijk lijden, terwijl het lijden geen somatische oorzaak heeft, kan slechts sprake zijn in hoogst uitzonderlijke situaties. Dat volgt uit zowel het arrest van de Hoge Raad als uit de uitspraak van het Medisch Tuchtcollege. Er bestaat geen aanleiding, gelet op het hierboven onder 2 en 3 gegeven antwoord, het vervolgingsbeleid noch de aandachtspunten in de meldingsprocedure op dit punt aan te scherpen. </antwoord>
      <noten afkomstig="antwoord">
         <noot nummer="1">Kamerstukken II, 23 877 nr. 1, blz. 2)</noot>
      </noten>
   </antwoorden>
</kvr>
