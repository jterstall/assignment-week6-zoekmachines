<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister van Justitie over een publicatie inzake de terrorismewetgeving. (Ingezonden 15 februari 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22473
</item>
         <item attribuut="Inhoud">Vragen naar aanleiding van de publicatie 'Dijkdoorbraken in de strafrechtspleging' van G.J.M. Corstens in het Nederlands Juristenblad van 11 februari 2005. Indiener vraagt onder meer hoe groot het risico wordt dat onder de komende wetgeving onschuldige burgers onderworpen worden aan de toepassing van dwangmiddelen.</item>
         <item attribuut="Rubriek">Criminaliteit en openbare orde (Veiligheid)</item>
         <item attribuut="Trefwoorden">Terrorisme</item>
         <item attribuut="Vindplaats">Kamervragen met antwoord 2004-2005, nr. 1149, Tweede Kamer</item>
         <item attribuut="Vraagnr_bij_indiening">2040508580</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-03-11</item>
         <item attribuut="Datum_indiening">2005-02-15</item>
         <item attribuut="Document-id">KVR22473</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2437" allpagenumbers="2437 2438" vetnummer="2040508580" code="0405tkkvr1149" lopendefooter="Tweede Kamer, vergaderjaar 2004–2005, Aanhangsel" filenaam="KVR22473" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1149" onderwerp="" indiendatum="2005-02-15">
         <vrager partij="GroenLinks" oorsprong="parlement">Vos</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-03-11">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het artikel van Mr. G.J.M. Corstens? <voetnoot nummer="1"/>
      </vraag>
      <vraag nummer="2">Deelt u de mening van de heer Corstens dat de kracht van de argumentatie van veel nieuwe maatregelen tegen criminaliteit vooral te zoeken is in het herhalen van steeds weer hetzelfde, empirisch niet ondersteunde motief? Zo neen, waarom niet? Kunt u wél voorzien in empirische gegevens die de nieuwe maatregelen, zoals de uitgebreide identificatieplicht en het komende wetsvoorstel terrorismebestrijding, onderbouwen? </vraag>
      <vraag nummer="3" voetnoot="2">Deelt u de mening van de heer Corstens, dat rechters onder de (komende) terrorismewetgeving in een moeilijke positie geraken doordat zij straks moeten oordelen aan de hand van zwakke criteria in de Nederlandse strafwetten én aan de hand van zware EVRM- eisen <voetnoot nummer="2"/>, waardoor de kans bestaat dat vermoede terroristen moeten worden vrijgelaten ofvrijgesproken? Zo neen, waarom niet? </vraag>
      <vraag nummer="4">Kunt u aangeven hoe groot nu precies het risico wordt, dat onder de komende wetgeving onschuldige burgers onderworpen worden aan de toepassing van dwangmiddelen? </vraag>
      <vraag nummer="5">Bent u bereid om de Kamer een reactie te sturen naar aanleiding van de twee ervaringsregels van de heer Corstens, namelijk het telkens weer verkennen van grenzen aan de bestaande wetgeving en het generaliseren van voor specifieke omstandigheden ontworpen bevoegdheden en de concrete merites die deze ervaringsregels voor dit moment met zich mee brengen? </vraag>
      <noten afkomstig="vraag">
         <noot nummer="3"/>
         <noot nummer="1" datum="2005-02-11" bron="G.J.M. Corstens, , Nederlands Juristenblad" titel="Dijkdoorbraken in de strafrechtspleging">G.J.M. Corstens, «Dijkdoorbraken in de strafrechtspleging», Nederlands Juristenblad, 11 februari 2005</noot>
         <noot nummer="2">Europees Verdrag voor de Rechten van de Mens</noot>
         <noot nummer="3">Zie noot 1</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De heer Corstens suggereert dat de invoering van de uitgebreide identificatieplicht zou zijn beargumenteerd met het motiefvan criminaliteitsbestrijding, dat empirisch niet werd ondersteund. Deze suggestie is onjuist; uit de wetgeschiedenis blijkt het tegendeel. Doel van de invoering van deze wet was een versterking van de rechtshandhaving door het aanreiken van een instrument dat de opsporingsambtenaar en de toezichthouder bij hun taakuitoefening van dienst kan zijn. Bij gelegenheid van de parlementaire behandeling van het wetsvoorstel is benadrukt dat het niet ging om een kwantitatieve terugdringing van de criminaliteit in het algemeen maar om een versterking van de rechtshandhaving op het terrein van de kleine criminaliteit en het tegengaan van overlast in de publieke ruimte. Overigens valt niet goed in te zien op welke wijze empirisch onderzoek kan worden verricht naar de noodzaak van het nemen van maatregelen ter bestrijding van terrorisme. </antwoord>
      <antwoord nummer="3">Het behoeft geen betoog dat rechters die oordelen moeten vellen in een strafzaak waarin een verdenking van een terroristisch misdrijfaan de orde is, in een verantwoordelijke positie verkeren. Buiten twijfel staat daarbij dat de strafrechter nu en in de toekomst naar eer en geweten zal moeten beslissen ofhet voorhanden materiaal een bewezenverklaring kan dragen, en hem ook daadwerkelijk van de schuld van de verdachte overtuigd heeft. De voorgestelde wijzigingen van de wetgeving doen daaraan niet toe ofaf. Voor het overige meen ik dat de voorgestelde wetgeving inzake terrorisme de eisen respecteert die het EVRM stelt. Graag licht ik dat, voor wat betreft het wetsvoorstel inzake opsporing en vervolging van terroristische misdrijven, nader toe zodra de Raad van State geadviseerd heeft en het wetsvoorstel bij Uw Kamer is ingediend. Overigens merk ik op dat inherent is aan de positie van de rechter om in moeilijke zaken een oordeel te vellen; de wetgever is gehouden hem daarbij zo duidelijk mogelijke criteria te verschaffen, maar kan hem in zijn concrete afweging niet bijstaan. Van het treffen van maatregelen ter bestrijding van terrorisme kan niet worden afgezien omdat van de rechter terzake geen oordeel kan worden verlangd. </antwoord>
      <antwoord nummer="4">Ter vermijding van misverstanden stel ik voorop, dat de wet er expliciet in voorziet dat ook onschuldige burgers kunnen worden onderworpen aan de toepassing van dwangmiddelen. Zo is de bevoegdheid tot doorzoeking niet beperkt tot woningen en voertuigen van verdachten. Ook woningen en kantoren van derden kunnen worden doorzocht, als dat met het oog op de waarheidsvinding wenselijk is. Graag licht ik de criteria op grond waarvan burgers in een onderzoek kunnen worden betrokken op grond van het wetsvoorstel inzake opsporing en vervolging van terroristische misdrijven, nader toe zodra de Raad van State geadviseerd heeft en het wetsvoorstel bij Uw Kamer is ingediend. Overigens wijs ik er nog op dat thans een integrale herziening van de regeling van het vooronderzoek in strafzaken wordt voorbereid, waarbij ook de wenselijkheid van verbreding van de bestaande regeling voor schadevergoeding (die zich thans beperkt tot voorarrest: vgl. de artikelen 89 e.v. Sv) bezien zal worden. </antwoord>
      <antwoord nummer="5">De heer Corstens wijst er terecht op dat de grenzen van bestaande wetgeving worden verkend. Hij geeft aan dat dit niets nieuws is; naar mijn mening is het ook geen betreurenswaardig verschijnsel. Grenzen markeren in veel gevallen belangenafwegingen. Als een grens niet worden opgezocht impliceert dit feitelijk, dat de belangen aan één kant van die grens minder adequaat gediend worden dan de steller van de grens voor wenselijk heeft gehouden. Op het terrein van de terrorismebestrijding zou dat er, scherp gesteld, op neerkomen dat de overheid de bevoegdheden die zij daartoe heeft gekregen niet optimaal gebruikt. Ook stelt de heer Corstens dat in veel gevallen bevoegdheden die voor speciale situaties zijn ingevoerd na verloop van tijd worden gegeneraliseerd. Dat is inderdaad het geval waar de afwegingen die aan het invoeren van de desbetreffende bevoegdheid ten grondslag hebben gelegen na verloop van tijd, bij voorbeeld op grond van nieuwe technische ontwikkelingen, anders worden gemaakt. DNA-wetgeving vormt daarvan een voorbeeld. Deze regel is echter geen wet van Meden en Perzen; niet elke afweging wordt na verloop van tijd anders gemaakt. Zo is de strafbaarstelling van samenspanning, die in 1886 in ons Wetboek van Strafrecht tot enkele zeer ernstige misdrijven beperkt bleef, ook na inwerkingtreding van de wet terroristische misdrijven nog steeds beperkt tot de ernstigste misdrijven die ons recht kent. En telkenmale is het aan Tweede en Eerste Kamer, te beoordelen ofhet daadwerkelijk in de rede ligt, de grens anders te trekken en de risico’s van deze grensafbakening af te wegen. </antwoord>
      <noten afkomstig="antwoord"/>
   </antwoorden>
</kvr>
