<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over het aantal sollicitanten dat op medische gronden wordt afgekeurd. (Ingezonden 16 januari 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2494
</item>
         <item attribuut="Inhoud">Het percentage afkeuringen op medische grond zou gestegen zijn van 0,5 naar 3%. Gevraagd wordt naar een samenhang met de voorgenomen wijziging van de Ziektewet.</item>
         <item attribuut="Rubriek">Inkomen en rechtspositie (Arbeidsovereenkomsten en CAO's) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Arbeidsongeschiktheid Medische keuringen Sollicitaties Ziektewet</item>
         <item attribuut="Vindplaats">Kamervragen met antwoord 1995-1996, nr. 550, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1996-02-05</item>
         <item attribuut="Datum_indiening">1996-01-16</item>
         <item attribuut="Document-id">KVR2494</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1115" allpagenumbers="1115 1116" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="550" onderwerp="" indiendatum="1996-01-16">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1996-02-5">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u de conclusie van prof. dr. J. Willems, <voetnoot nummer="1"/>dat het percentage sollicitanten dat op medische gronden wordt afgekeurd de afgelopen periode is gestegen van 0,5 naar 3? </vraag>
      <vraag nummer="2">Onderschrijft u de opvatting, dat dit samenhangt met de voorgenomen wijziging van de Ziektewet, en dat bij het doorgaan van de door het kabinet en een meerderheid van de Tweede Kamer gewenste privatisering van de Ziektewet dit percentage nog zal toenemen? Zo neen, waarom niet? </vraag>
      <vraag nummer="3">Bevestigt dit niet de alom uitgesproken verwachting, dat de privatisering van de Ziektewet risicoselectie ten gevolge zal hebben? </vraag>
      <vraag nummer="4">Bent u – ongeacht de uitkomst van het debat in de Eerste Kamer over de WULBZ – bereid nu reeds stappen te ondernemen om dit effect ongedaan te maken? Wat denkt u van invoering van een protocol bij sollicitaties zoals voorgestaan door de RCO en de KNMG? </vraag>
      <noten afkomstig="vraag">
         <noot nummer="1">VPRO-radio, 14 januari 1996 (OVT). RCO = Brief van de Raad van de Centrale Ondernemingsorganisaties. KNMG = Koninklijke Nederlandse Maatschappij tot bevordering der Geneeskunst</noot>
      </noten>
   </vragen>
   <antwoorden aantal="4">
      <antwoord nummer="1">Ja. Ik heb begrepen dat prof. dr. J. Willems deze inschatting heeft gemaakt op basis van het Ctsv-rapport Risicoselectie op de Nederlandse Arbeidsmarkt (1995). De daarin genoemde stijging van afkeuringen door bedrijfsartsen is gebaseerd op gegevens uit een onderzoeksrapport uit 1994 van I-SZW (De praktijk van de medische aanstellingskeuring in 1993) en betreft cijfers uit 1993. De in dit onderzoek ondervraagde bedrijfsartsen gaven een afkeuringspercentage van 5% aan in 1993, terwijl dit percentage in 1991 nog 1,8% was (TNO/NIPG, De praktijk van de medische aanstellingskeuringen in Nederland, 1993). In het onderzoek van I-SZW bleek dat het afkeuringspercentage bij huisartsen ongeveer gelijk was gebleven in deze periode. Ondervraagde bedrijven rapporteerden een daling van het aantal afkeuringen. Het is niet duidelijk hoe zich dit verhoudt met de gegevens van de keurende artsen. De door de heer Willems en in het Ctsv-onderzoek geconstateerde stijging van het aantal afkeuringen betreft een periode (1993) waarin wel de malus (in de Wet TAV), maar nog niet een 2/6 weken eigen risicoperiode bij ziekte (in de Wet TZ) in werking was getreden. Overigens wordt in het Ctsv-onderzoek als mogelijke verklaring voor de stijging van het aantal afkeuringen onder bedrijfsartsen gesteld dat bedrijfsartsen, meer dan huisartsen, zouden keuren vanuit het werkgeversbelang. Echter, uit het I-SZW-onderzoek blijkt dat 28% van de ondervraagde huisartsen het voorkomen van risico’s voor het bedrijf als belangrijkste afkeuringsreden hanteert, terwijl maar 3% van de ondervraagde bedrijfsartsen deze reden noemt. </antwoord>
      <antwoord nummer="2">Gelet op hetgeen op vraag 1 is geantwoord, kan ik niet concluderen dat de stijging van het aantal afkeuringen samenhangt met de voorgenomen wijziging van de Ziektewet. De geconstateerde stijging betreft namelijk de periode tussen 1991 en 1993. Ook op basis van de als belangrijkste aangegeven afkeuringsreden kan een dergelijke conclusie niet getrokken worden. Het voorkomen van risico’s voor het bedrijf vormde slechts bij 3% van de ondervraagde bedrijfsartsen in 1993 de belangrijkste afkeuringsgrond. Terwijl 28% van de ondervraagde huisartsen dit als belangrijkste afkeuringsgrond opgaf. Dat de invoering van de loondoorbetalingsverplichting bij ziekte gedurende 52 weken zal leiden tot een stijging van het aantal afkeuringen, kan op basis van de beschikbare informatie derhalve niet worden gesteld. Bovendien moet worden geconstateerd dat de beschikbare gegevens dateren van een periode waarin er van een Protocol Aanstellingskeuringen nog geen sprake was. Door de binnenkort, met financie¨le steun van SZW, op te zetten klachtenregeling, zal het gebruik van aanstellingskeuringen, anders dan voor het doel waar het voor geschikt is, beperkt en voorkomen worden. </antwoord>
      <antwoord nummer="3">Op basis van de voornoemde objectieve gegevens kan deze verwachting niet worden bevestigd. Daarmee zegt het kabinet niet dat dit ongewenste neveneffect zich niet voor zal doen. Het kabinet deelt de zorg dat de voorgestelde wijzigingen van de Ziektewet toenemende risicoselectie tot gevolg kan hebben. Daarom zullen ontwikkelingen op dit terrein nauwlettend worden gevolgd en meegenomen worden in het aan het Parlement toegezegde evaluatie-onderzoek. </antwoord>
      <antwoord nummer="4" voetnoot="1">Het kabinet is van mening dat betrokken partijen zelf de nodige activiteiten hebben ondernomen om de eventuele nadelige effecten van de voorgenomen wijziging van de Ziektewet, waar het selectie door middel van de aanstellingskeuring betreft, te voorkomen. Het kabinet verwacht dat het, door deze partijen opgestelde, Protocol Aanstellingskeuring een belangrijke rol zal vervullen om oneigenlijk gebruik van de aanstellingskeuring te voorkomen. Of deze verwachting gerechtvaardigd is zal kunnen blijken uit het evaluatie-onderzoek van het Protocol Aanstellingskeuringen dat in 1997 is voorzien en, ook al op een eerder moment, uit het eerder genoemde evaluatie-onderzoek van de voorgestelde wijziging van de Ziektewet. Indien blijkt dat zelfregulering onvoldoende effect heeft gehad en nadere maatregelen noodzakelijk worden geacht, dan is wetgeving nu al in vergevorderd stadium in voorbereiding. Hiermee doel ik op het initiatief-wetsvoorstel van Van Boxtel waarvan de behandeling en voortgang in handen van uw Kamer ligt. Bij navraag bij de RCO en de KNMG is gebleken dat deze organisaties wel een protocol voor de aanstellingskeuring voorstaan, maar geen protocollen bij sollicitaties. Over de zogenoemde sollicitatiecode is onlangs een brief van de Minister van Sociale Zaken en Werkgelegenheid <voetnoot nummer="1"/>gestuurd waar ik u kortheidshalve naar verwijs. </antwoord>
      <noten afkomstig="antwoord">
         <noot nummer="1">Kamerstukken II, 23 901, nr. 24</noot>
      </noten>
   </antwoorden>
</kvr>
