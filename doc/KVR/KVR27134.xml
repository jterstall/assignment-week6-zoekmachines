<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over de gebruiksvergunning van het detentiecentrum Kamp van Zeist. (Ingezonden 8 november 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27134
</item>
         <item attribuut="Inhoud">De gebouwen 5 en 6 van het detentiecentrum Kamp van Zeist beschikken niet over een geldige (gebruiks)vergunning. Ook vragen over de (brand)veiligheid van het detentiecentrum, waarover het College van Burgemeester en Wethouders haar zorg over uitgesproken heeft.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Brandpreventie Gevangeniswezen</item>
         <item attribuut="Vindplaats">Kamervragen met antwoord 2006-2007, nr. 654, Tweede Kamer</item>
         <item attribuut="Vraagnr_bij_indiening">2060702630</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2007-01-23</item>
         <item attribuut="Datum_indiening">2006-11-08</item>
         <item attribuut="Document-id">KVR27134</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1403" allpagenumbers="1403 1404" vetnummer="2060702630" code="0607tkkvr654" lopendefooter="Tweede Kamer, vergaderjaar 2006–2007, Aanhangsel" filenaam="KVR27134" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="654" onderwerp="" indiendatum="2006-11-8">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2007-01-23">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat de gebouwen 5 en 6 van het detentiecentrum Kamp van Zeist niet beschikken over een geldige (gebruiks)vergunning? <voetnoot nummer="1"/>
      </vraag>
      <vraag nummer="2">Zo ja, hoe lang bestaat deze situatie al? Waarom is door de Dienst Justitiële Inrichtingen (DJI) niet tijdig een aanvraag voor een (gebruiks)vergunning bij de gemeente Zeist ingediend? Wanneer wordt de aanvraag gedaan? </vraag>
      <vraag nummer="3">Wat zegt de afwezigheid van een geldige (gebruiks)vergunning voor de gebouwen 5 en 6 over de (brand)veiligheid van het detentiecentrum in het algemeen en deze gebouwen in het bijzonder? Voldoen de gebouwen 5 en 6 aan alle eisen, die in het kader van een (gebruiks)vergunningaanvraag worden gesteld? Is het in uw ogen verantwoord om de gebouwen 5 en 6 van het detentiecentrum in gebruik te houden, zolang er geen geldige (gebruiks)vergunning voor deze gebouwen is afgegeven? Zo ja, waarom? </vraag>
      <vraag nummer="4">Kunt u een overzicht geven van alle maatregelen die in detentiecentrum Kamp van Zeist ten aanzien van de (brand)veiligheid zijn genomen sinds de uitkomsten van het onderzoek van de VROM Inspectie naar de brandveiligheid van Cellencomplexen (unitbouw) bekend zijn geworden? Welke van deze maatregelen zijn tijdelijk en welke permanent? </vraag>
      <vraag nummer="5">Is het waar dat het College van Burgemeester en Wethouders in een brief aan de DJI van 19 oktober 2006 de zorg uitspreekt, dat de DJI niet voldoende is doordrongen van de ernst en de aard van de situatie in gebouw 4 van het detentiecentrum Kamp van Zeist? Wat heeft de DJI inmiddels gedaan om deze zorg weg te nemen? </vraag>
      <vraag nummer="6">Zijn er nu nog punten met betrekking tot de (brand)veiligheid van enig gebouw van het detentiecentrum waarover de gemeente Zeist en de DJI van mening verschillen? Zo ja, welke en hoe worden deze opgelost? </vraag>
      <noten afkomstig="vraag">
         <noot nummer="1" datum="2006-10-31" bron="Vergadering van de gemeenteraad van Zeist">Vergadering van de gemeenteraad van Zeist, 31 oktober 2006</noot>
      </noten>
   </vragen>
   <antwoorden aantal="6">
      <antwoord nummer="1">Het detentiecentrum Zeist beschikt voor alle als detentiecapaciteit in gebruik zijnde gebouwen (nrs. 4, 6, 7, 50 en 52) over een geldige gebruiksvergunning. Gebouw 5 is een opslagplaats voor meubilair die niet in gebruik is als detentiecapaciteit. </antwoord>
      <antwoord nummer="2">Zie het antwoord bij vraag 1. </antwoord>
      <antwoord nummer="3">Zie het antwoord bij vraag 1. </antwoord>
      <antwoord nummer="4">Alle als detentiecapaciteit in gebuik zijnde gebouwen (nrs. 4, 6, 7, 50 en 52) zijn medio 2006 nagelopen. De (brand)veiligheidmaatregelen bestaan uit aangebrachte manchetten in brandscheidingen, extra brandwerende voorzieningen tussen de plafonds en de daarboven gelegen ruimten, rookwerende scheidingen die zijn gecontroleerd in de kruipruimte, c.q. geplaatst tussen de cellen en de verkeersruimte, branddeuren die vervangen zijn en aangebrachte «intelligentere» sensoren voor brandmelding, het aanbrengen van sprinklerinstallatie in gebouw 4 en het creëren van brandwerende corridors in gebouw 6 en 7, waardoor een eventuele evacuatie sneller gerealiseerd kan worden. Het calamiteitenplan is aangepast, certificaten bij materialen zijn overlegd en er zijn deurdrangers aangebracht. Deze maatregelen zijn permanent. Voorts is de personele bezetting – zowel leiding als regulier personeel – in de nacht structureel opgevoerd, wordt er gewerkt met professionele brandwachten en is het aantal ontruimingsoefeningen verhoogd tot één oefening per week per gebouw. </antwoord>
      <antwoord nummer="5">Ja. De DJI heeft op 25 en 30 oktober 2006 schriftelijk gereageerd op de in de vraag aangehaalde brief van 19 oktober 2006. In deze schriftelijke reacties heeft de DJI het College van Burgemeester en wethouders geïnformeerd over de planning en realisatie van voorgenomen brandveiligheidsvoorzieningen. Daarnaast en vooruitlopend op de afronding hiervan heeft de DJI organisatorische maatregelen genomen, door slechts een beperkt deel van de beschikbare ruimte in gebruik te nemen en de aanwezigheid van extra ingehuurde brandwachten. Het College van burgemeester en wethouders heeft per brief van 10 november 2006 de DJI te kennen gegeven de reactie van de DJI ontoereikend en onbevredigend te vinden. Daarop heeft de DJI verschillende voorzieningen getroffen, waarna de brandweer op 28 november 2006 een controle heeft uitgevoerd. Naar aanleiding van door de brandweer bij de controle geconstateerde tekortkomingen heeft de DJI aanvullende voorzieningen getroffen, waarover de DJI de brandweer bij brief van 7 en 15 december 2006 heeft geïnformeerd. Op 12 januari 2007 heeft de brandweer een nader onderzoek uitgevoerd en geconstateerd dat aan de eisen werd voldaan. </antwoord>
      <antwoord nummer="6">Voor zover de DJI en de RGD weten zijn er thans geen punten met betrekking tot de (brand)veiligheid van enig gebouw van het detentiecentrum waarover zij van mening verschillen met de gemeente Zeist. </antwoord>
      <noten afkomstig="antwoord"/>
   </antwoorden>
</kvr>
