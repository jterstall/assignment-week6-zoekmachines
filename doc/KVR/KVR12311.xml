<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verburg en Rietkerk (beiden CDA) aan de minister voor Grote Steden- en Integratiebeleid en de staatssecretaris van Volkshuisvesting, Ruimtelijke Ordening en Milieubeheer over het mogelijk uitkopen van woonwagenbewoners. (Ingezonden 3 augustus 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12311
</item>
         <item attribuut="Inhoud">Vragen over het bericht dat de gemeente Driebergen vijf woonwagenbewonersfamilies met een bedrag van zes ton heeft 'uitgekocht' in verband met maandenlange conflicten met de buurt (Volkskrant, 25 juli 2000).</item>
         <item attribuut="Rubriek">Welzijn (Minderheden)</item>
         <item attribuut="Trefwoorden">Woonwagenbewoners</item>
         <item attribuut="Vindplaats">Kamervragen met antwoord 1999-2000, nr. 1822, Tweede Kamer</item>
         <item attribuut="Vraagnr_bij_indiening">2990014400</item>
         <item attribuut="Afkomstig_van">Grote Steden- en Integratiebeleid (GSI) Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Verburg</persoon>
            <persoon partij="CDA">Rietkerk</persoon>
         </item>
         <item attribuut="Datum_reaktie">2000-09-18</item>
         <item attribuut="Datum_indiening">2000-08-03</item>
         <item attribuut="Document-id">KVR12311</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4085" allpagenumbers="4085 4086" vetnummer="2990014400" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12311" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1822" onderwerp="" indiendatum="2000-08-3">
         <vrager partij="CDA" oorsprong="parlement">Verburg</vrager>
         <vrager partij="CDA" oorsprong="parlement">Rietkerk</vrager>
         <vraagt-aan>de minister voor Grote Steden- en Integratiebeleid en de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="18 september 2000), zie ook Aanhangsel Handelingen nr. 1750, vergaderjaar 1999–2000">
         <antwoorder functie="minister" ministerie="Grote Steden- en Integratiebeleid">Van Boxtel</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Hebt u kennisgenomen van het bericht <voetnoot nummer="1"/>dat de gemeente Driebergen vijf woonwagenbewonersfamilies met een bedrag van zes ton heeft «uitgekocht» in verband met maandenlange conflicten met de buurt? </vraag>
      <vraag nummer="2">Acht u het aanvaardbaar dat overlast en intimidatie met gemeenschapsgeld worden afgekocht? </vraag>
      <vraag nummer="3">Op welke andere manieren heeft de gemeente Driebergen geprobeerd de problemen op te lossen? </vraag>
      <vraag nummer="4">Zijn enkele van de uitgekochte families eerder in een andere gemeente op een dergelijke manier en/of vanwege soortgelijke redenen uitgekocht? </vraag>
      <vraag nummer="5">Kunt u uiteenzetten of en, zo ja, hoe vaak in de afgelopen jaren een dergelijke gemeentelijke uitkoopactie is voorgekomen? </vraag>
      <vraag nummer="6">Wordt in zulke gevallen nagegaan wat daadwerkelijk met het afkoopgeld wordt gedaan? </vraag>
      <vraag nummer="7" voetnoot="2">Is naar uw mening in het onderhavige geval sprake van een onaanvaardbare situatie als bedoeld in uw brief van 16 december 1998? <voetnoot nummer="2"/>
      </vraag>
      <vraag nummer="8">Is er over de problemen met de woonwagenbewoners overleg geweest tussen u en de gemeente Driebergen? </vraag>
      <vraag nummer="9">Is er op enigerlei wijze sprake geweest van rijkstoezicht op de situatie in Driebergen? </vraag>
      <vraag nummer="10">Op welke wijze wordt sinds de intrekking van de Woonwagenwet invulling gegeven aan het tweedelijns rijkstoezicht op de gemeentelijke (handhavings)taken inzake het woonwagenbeleid? </vraag>
      <vraag nummer="11">Acht u het begrijpelijk dat de in vraag 1 geschetste gang van zaken in de publieke opinie op grote weerstand stuit en stigmatiserend kan werken op alle woonwagenbewoners? Zo ja, welke consequenties verbindt u daaraan? </vraag>
      <vraag nummer="12">Op welke wijze denkt u het betalen van afkoopsommen ter oplossing van openbare ordevraagstukken tegen te gaan? </vraag>
      <noten afkomstig="vraag">
         <noot nummer="1" datum="2000-07-25" bron="Volkskrant, 25 juli 2000; Haarlems Dagblad d.d. 24 en">Volkskrant, 25 juli 2000; Haarlems Dagblad d.d. 24 en, 25 juli 2000</noot>
         <noot nummer="2">Stuk 25 333, nr. 22, alsook de naar aanleiding daarvan geformuleerde vragen en antwoorden (25 333, nr. 23). Hierin wordt aangegeven dat gemeenten primair verantwoordelijk zijn voor de wijze waarop zij eventuele onaanvaardbare situaties, bijvoorbeeld in verband met de openbare orde, betreffende woonwagenstandplaatsen willen opheffen, en dat vanuit de reguliere regelgeving gemeenten in het kader van het tweedelijns toezicht door het rijk op de uitvoering van hun (handhavings)taken kunnen worden aangesproken</noot>
      </noten>
   </vragen>
   <antwoorden aantal="12">
      <antwoord nummer="1">Ja. Wij maken er de vraagstellende leden op attent dat de personen van betrokken families formeel, d.w.z. gelet op de doelgroepomschrijving van de – inmiddels ingetrokken – Woonwagenwet, niet zijn aan te merken als woonwagenbewoners, aangezien de in Nederland ingeschreven leden ervan behoren tot de groep, eertijds aangeduid als «gelegaliseerde buitenlandse zigeuners» die in de jaren ’70 tot ons land zijn toegelaten en ten aanzien van wier huisvesting overeenkomstig het beleid van de minister van Cultuur, Recreatie en Maatschappelijk Werk in 1978 besloten is tot sedentaire huisvesting. De intrekking van de Woonwagenwet heeft derhalve geen relevantie voor de in de vragen aan de orde gestelde aangelegenheid, zij het dat het sindsdien elke ingezetene van ons land vrij staat, een standplaats voor een woonwagen te verwerven, met dien verstande dat bij de uitgifte van standplaatsen door of namens gemeenten tot 2003 aan personen die als woonwagenbewoner in formele zin zijn aan te merken, voorrang zal worden verleend. </antwoord>
      <antwoord nummer="2">Neen. </antwoord>
      <antwoord nummer="3">Het gemeentebestuur van Driebergen-Rijsenburg heeft ons medegedeeld dat zij via intensief overleg met de bewoners van de Sportlaan, de zittende bewoners van het woonwagenkamp en de Roma-families heeft geprobeerd een leefbare situatie te creëren. Ook de politie en externe deskundigen waren bij dit overleg betrokken. Wanneer echter niet alle partijen zich wensen aan te passen, kan de gemeente een oplossing niet opleggen of afdwingen. </antwoord>
      <antwoord nummer="4">Of (enkele van) de onderhavige families eerder in een andere gemeente werden uitgekocht, is niet bekend. </antwoord>
      <antwoord nummer="5">Over het gevraagde staat ons geen informatie ter beschikking. Het beleid met betrekking tot de «gelegaliseerde buitenlandse zigeuners» behoort geheel tot de gemeentelijke verantwoordelijkheid. Een registratie onder de noemer «zigeuner» is niet toegestaan. </antwoord>
      <antwoord nummer="6">De gemeente Driebergen-Rijsenburg, zo deelde zij ons mee, heeft geen vast «afkoopbeleid». Het is een incident. Driebergen-Rijsenburg heeft geen onderzoek gedaan naar de besteding van het geld, dat bedoeld was voor het inrichten van een standplaats elders. </antwoord>
      <antwoord nummer="7">Ja. </antwoord>
      <antwoord nummer="8">Over problemen in de gemeente Driebergen in verband met de onderhavige families van «gelegaliseerde buitenlandse zigeuners» heeft het gemeentebestuur geen overleg gevoerd met ondergetekenden. Het is daartoe ook niet gehouden. </antwoord>
      <antwoord nummer="9">Neen. Voor een dergelijke situatie geldt geen preventief toezichtsregime. Slechts indien een besluit zou zijn genomen dat in strijd is met de wet of met het algemeen belang, bestaat er grond voor repressief toezicht in de vorm van schorsing of vernietiging. Sinds 1992 geldt een terughoudend schorsings- en vemietigingsbeleid. De terughoudendheid wordt in het bijzonder betracht waar de gemeentelijke autonomie in het geding is. </antwoord>
      <antwoord nummer="10">Sinds de afschaffing van de Woonwagenwet is het tweedelijns rijkstoezicht op gemeentelijke (handhavings-)taken ten aanzien van woonwagenbewoners hetzelfde als het tweedelijns rijkstoezicht op gemeentelijke (handhavings-)taken ten aanzien van alle inwoners van Nederland. </antwoord>
      <antwoord nummer="11">Zoals door de Utrechtse gemeenten inmiddels aan voorlichting gegeven is over deze aangelegenheid, moge duidelijk zijn dat de positie van woonwagenbewoners niet in het geding is. </antwoord>
      <antwoord nummer="12">De handelwijze van de gemeente Driebergen-Rijsenburg in deze aangelegenheid beschouwen wij als een incident. De gemeente heeft inmiddels initiatieven genomen om de betaling van een afkoopsom te redresseren. Wij zien vooralsnog geen aanleiding om aan de hand van deze gebeurtenis tot een algemene maatregel te komen. </antwoord>
      <noten afkomstig="antwoord"/>
   </antwoorden>
</kvr>
