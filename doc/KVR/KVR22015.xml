<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister voor Vreemdelingenzaken en Integratie over de opvang van de familie T. (Ingezonden 10 december 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22015
</item>
         <item attribuut="Inhoud">Vragen naar aanleiding van een bericht in Algemeen Dagblad van 8 december 2004, dat de vreemdelingenpolitie in Groningen de familie T. treinkaartjes heeft gegeven, zodat ze in de Pauluskerk in Rotterdam opvang zouden kunnen krijgen. Het betreft legaal in Nederand verblijvende uitgeprocedeerde asielzoekers. Deze vragen dienen ter aanvulling op eerdere vragen terzake van de leden Van Gent en Vos, ingezonden 8 december 2004.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 2004-2005, nr. 736, Tweede Kamer</item>
         <item attribuut="Vraagnr_bij_indiening">2040504680</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-01-17</item>
         <item attribuut="Datum_indiening">2004-12-10</item>
         <item attribuut="Document-id">KVR22015</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1555" allpagenumbers="1555 1556" vetnummer="2040504680" code="0405tkkvr736" lopendefooter="Tweede Kamer, vergaderjaar 2004–2005, Aanhangsel" filenaam="KVR22015" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="736" onderwerp="" indiendatum="2004-12-10">
         <vrager partij="SP" oorsprong="parlement">De Wit</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2005-01-17">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het waar dat de vreemdelingenpolitie in Groningen de familie T. treinkaartjes heeft gegeven, zodat deze familie in de Pauluskerk te Rotterdam opvang zou kunnen krijgen? <voetnoot nummer="1"/>Waarom werd voor opvang van dit gezin vertrouwd op een particuliere instelling? Wat vindt u van de praktijk in Nederland, dat (met name) kerkelijke organisaties opvang van legaal in Nederland verblijvende, uitgeprocedeerde asielzoekers verzorgen? Schuift de overheid hiermee een eigen taak af naar particuliere instellingen? Zo neen, waarom niet? </vraag>
      <vraag nummer="2" voetnoot="2">Bent u bekend met de uitspraken van de heer Van Tilborg, directeur van de kerkelijke organisatie Inlia, dat in Nederland honderden vluchtelingenkinderen op straat leven? <voetnoot nummer="2"/>
      </vraag>
      <vraag nummer="3">Hoe beoordeelt u deze uitspraak? Leven er in Nederland kinderen uit asielzoekersgezinnen op straat, en zo ja, hoeveel? Acht u dit in strijd met de universele rechten van het kind, waaraan Nederland zich te houden heeft? Zo ja, wat gaat u doen om voor deze kinderen opvang te verzorgen? </vraag>
      <vraag nummer="4">Is het waar dat veel asielzoekers die geen status hebben gekregen, door omstandigheden die buiten hun macht liggen, er niet in slagen om Nederland binnen 28 dagen te verlaten? Bent u voornemens om uw beleid qua tijdelijke (nood-)opvang te aanzien van deze groep te wijzigen? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-12-8" bron="Algemeen Dagblad">Algemeen Dagblad, 8 december 2004</noot>
         <noot nummer="2">zie noot 1</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Van Gent en Vos (beiden GroenLinks), ingezonden 8 december 2004 (vraagnummer 2040504570). </toelichting>
   <antwoorden aantal="3">
      <antwoord nummer="1">Ja, er is een treinkaartje aan het gezin aangeboden, maar niet met de bedoeling dat het gezin ermee naar de Pauluskerk zou reizen. Omdat het betreffende gezin zich op het moment van het verstrekken van de treinkaartjes in een tweede asielprocedure bevond, bestond er, ingevolge de bepalingen van de Vreemdelingenwet 2000, geen recht op opvang. In dergelijke gevallen is het niet aan de overheid, maar aan de vreemdeling zelf om voor opvang te zorgen. Ik verwijs u in dit verband tevens naar de antwoorden die ik heb gegeven op de vragen die de leden Van Gent en Vos (Aanhangsel Handelingen nr. 735, vergaderjaar 2004–2005) mij over dit onderwerp hebben gesteld. Van het gegeven dat maatschappelijke organisaties als kerken noodopvang bieden aan uitgeprocedeerde asielzoekers neem ik kennis. Ik constateer ook dat het door het kabinet en de Tweede Kamer vastgestelde beleid, alsmede hetgeen volgt uit de bepalingen van de Vreemdelingenwet 2000, anders luidt. Het bieden van noodopvang aan uitgeprocedeerde asielzoekers of illegalen is daarom strijdig met de uitgangspunten van het rijksbeleid en wordt dus ook niet gesteund door de overheid. </antwoord>
      <antwoord nummer="2">Ja. </antwoord>
      <antwoord nummer="3 en 4" voetnoot="1 2">Ik kan niet beoordelen hoeveel uitgeprocedeerde asielzoekers, waaronder kinderen, in Nederland op straat leven. Na de beëindiging van de opvangvoorzieningen – welke ingevolge de Vreemdelingenwet 2000 een automatisch rechtsgevolg is van de afwijzing van de asielaanvraag – verdwijnen veel asielzoekers uit het beeld van de overheid, ofwel omdat zij gehoor geven aan hun zelfstandige vertrekplicht, of omdat zij in de illegaliteit verdwijnen. Om te voorkomen dat uitgeprocedeerde asielzoekers op straat belanden, worden zij op allerlei manieren door de overheid geassisteerd bij hun terugkeer naar het land van herkomst. Hierover heb ik zeer duidelijke en eenduidige afspraken gemaakt met de VNG en de burgemeesters van de vier grote steden. Ten eerste heb ik, zoals u weet, al begin dit jaar met de burgemeesters van de vier grote steden en de VNG afgesproken dat het kabinet specifieke maatregelen zou treffen om de terugkeer van de groep asielzoekers die hun eerste) asielaanvraag hebben ingediend onder de oude Vreemdelingenwet (vóór 1 april 2001) intensief te faciliteren, waarbij het doel is te voorkomen dat deze mensen op straat belanden. Logischerwijs hieruit volgend is afgesproken dat ten aanzien van uitgeprocedeerde asielzoekers die hun (eerste) aanvraag hebben ingediend ná 1 april 2001, het terugkeerbeleid conform de Vreemdelingenwet 2000 gehandhaafd blijft. Dit betekent onder meer dat voor vreemdelingen die onder werking van Vreemdelingenwet 2000 vallen, het recht op overheidsvoorzieningen – waaronder opvang – eindigt 28 dagen nadat de aanvraag om toelating definitief is afgewezen. Ik kan en wil dit uitgangspunt niet loslaten en daarmee een soort gedoogbeleid voeren. Wel ben ik van mening dat de overheid binnen die wettelijke kaders, waar mogelijk, het daadwerkelijke vertrek uit Nederland van uitgeprocedeerde asielzoekers die onder de Vreemdelingenwet 2000 zijn binnengekomen dient te bevorderen om daarmee zoveel mogelijk te voorkomen dat uitgeprocedeerde asielzoekers op straat terecht komen. Hiertoe heb ik in de Terugkeernota van november 2003 <voetnoot nummer="1"/>een groot aantal maatregelen afgekondigd. Een van die maatregelen, die in dit verband van belang is, is de introductie per 1 januari 2005 van de categorale asielopvang, waarbij asielzoekers die een (eerste) negatieve beslissing van de IND hebben ontvangen op hun asielaanvraag in een zogenoemde terugkeerlocatie geplaatst worden. Vanaf dat moment wordt dus ruim vóór het ingaan van de finale vertrektermijn van 28 dagen, meer expliciet gewerkt aan de (zelfstandige) terugkeer. Op deze manier wordt het signaal «niet toelaten betekent terugkeren» dus al vanaf het moment van de (eerste) afwijzing door de IND nog duidelijker en onmiskenbaar afgegeven. Dit komt tegemoet aan de wens van veel mensen (en gemeenten) om asielzoekers in een zo vroeg mogelijk stadium voor te bereiden op het mogelijke perspectief van terugkeer. Hiermee bestaat er nog een groep van asielzoekers die is binnengekomen onder de Vreemdelingenwet 2000 (na 1 april 2001) en daarom niet valt onder het Project Terugkeer, maar ook nog geen gebruik kan maken van de categorale opvang. Over deze zogenoemde «tussengroep» heb ik met de burgemeesters van de G4 afgesproken dat uitgeprocedeerde asielzoekers die na 1 april 2001 hun eerste asielaanvraag hebben ingediend en die, ondanks het feit dat zij actief werken aan hun vertrek uit Nederland, niet in staat zijn om dit binnen de wettelijke vertrektermijn van 28 dagen te realiseren, voor een periode van maximaal 8 weken onderdak verschaft kan worden. Deze maatregel geldt tot het moment waarop de genoemde terugkeerlocaties operationeel zijn; dus tot 1 januari 2005. In dit verband verwijs ik u ook naar mijn brief van 30 juli jl. <voetnoot nummer="2"/>aan de Tweede Kamer. Inmiddels is in de gemeente Leeuwarden voor dit tijdelijke onderdak een locatie in gebruik genomen. Uitgeprocedeerde asielzoekers worden dus niet zomaar op straat gezet. Als objectief vastgesteld wordt dat iemand niet kan terugkeren naar het land van herkomst door omstandigheden die buiten zijn schuld liggen, kan deze vreemdeling in aanmerking komen voor een vergunning op grond van het buitenschuld criterium. Op 14december jl. heb ik een brief aan de voorzitter van de Tweede Kamer gezonden waarin ik heb aangegeven wanneer een vreemdeling in aanmerking kan komen voor een vergunning op basis van het buitenschuldbeleid. Tenslotte wil ik u er op wijzen dat in de Vreemdelingenwet 2000 en het daarop gebaseerde actuele terugkeerbeleid de vreemdeling zonder verblijfsrecht zelf verantwoordelijk blijft voor zijn terugkeer. Van degenen die niet zelfstandig willen terugkeren en, omdat zij niet mee wensen te werken aan hun terugkeer, ook niet (binnen redelijke termijn) kunnen worden uitgezet, worden de voorzieningen, dan wel het verblijf in een locatie voor vreemdelingenbewaring beëindigd. De verantwoordelijkheid van de overheid is eindig en daarom kan nooit uitgesloten worden dat vreemdelingen die niet op de juiste wijze meewerken aan terugkeer, ondanks alle inspanningen van de overheid, uiteindelijk op straat terechtkomen; zij kiezen dan zelf voor de illegaliteit. Het enige alternatief daarvoor is het verlenen van onbeperkte opvang en het de facto creëren van een verblijfsrecht. Dat is niet aanvaardbaar. Waar het gaat om op straat levende kinderen uit asielzoekersgezinnen, benadruk ik dat hier een primaire verantwoordelijkheid ligt bij de ouders. Dit is ook het geval volgens het Internationaal (VN) Verdrag inzake de Rechten van het Kind. De staat functioneert als achtervang en komt alleen in bepaalde gevallen in actie, bijvoorbeeld als het kind zich in een situatie bevindt waarin een kinderbeschermingsmaatregel geboden is. In dit verband is ook van belang dat de IND gedurende het gehele terugkeertraject oog blijft houden voor schrijnende situaties. Indien ik oordeel dat dit het geval is, kan ik, gebruikmakend van mijn discretionaire bevoegdheid, alsnog instemmen met verblijf in Nederland. </antwoord>
      <noten afkomstig="antwoord">
         <noot nummer="1">TK 2003–2004, 29 344, nr. 1</noot>
         <noot nummer="2">TK 2003–2004, 29 344, nr. 30</noot>
      </noten>
   </antwoorden>
</kvr>
