<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over een [comfortafdeling] in het Spaarne Ziekenhuis te Haarlem. (Ingezonden 15 juni 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9698
</item>
         <item attribuut="Inhoud">Vragen naar aanleiding van een artikel in de Volkskrant van 12 juni 1999 over de opening van een 'viersterrenafdeling' in het Spaarne Ziekenhuis te Haarlem.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Ziekenhuizen</item>
         <item attribuut="Vindplaats">Kamervragen met antwoord 1998-1999, nr. 1673, Tweede Kamer</item>
         <item attribuut="Vraagnr_bij_indiening">2989914610</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-07-01</item>
         <item attribuut="Datum_indiening">1999-06-15</item>
         <item attribuut="Document-id">KVR9698</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3351" allpagenumbers="3351 3352" vetnummer="2989914610" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9698" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1673" onderwerp="" indiendatum="1999-06-15">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-07-1">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van de opening van de zogenaamde «comfortafdeling» in het Haarlemse Spaarne Ziekenhuis? Zo ja, wat is uw mening over de terugkeer van deze vorm van klassengeneeskunde? <voetnoot nummer="1"/>
      </vraag>
      <vraag nummer="2">Hoeveel en welke ziekenhuizen en/of zorgverzekeraars bieden inmiddels een vorm van luxe verzorging, hetzij via een «viersterrenafdeling» binnen het ziekenhuis hetzij via extra comfort in een zotel? </vraag>
      <vraag nummer="3">Wordt de extra bediening op de «comfortafdeling» in het Spaarne ziekenhuis en de luxe afdelingen op andere locaties, uitgevoerd door verzorgend en/of verplegend personeel? Zo ja, hoe moet dit worden gezien in het licht van de hoge werkdruk en personeelstekorten in de zorg? </vraag>
      <vraag nummer="4">Kunt u uitsluiten dat er op de «comfortafdeling» in het Spaarne ziekenhuis en de luxe-afdelingen op andere locaties, ook sprake is van betere of meer medische zorg en voorrang bij zorg? Zo neen, vindt u dat acceptabel en wat gaat u hieraan doen? Indien u dit niet kunt uitsluiten, bent u dan bereid dit te onderzoeken? </vraag>
      <vraag nummer="5">Is het waar dat met deze «comfortafdeling» in de toekomst winst gemaakt zal worden? Zo ja, kan dat ten goede komen aan de patiëntenzorg en moeten deze extra inkomsten volgens de COTG-regels niet worden verrekend met het budget? </vraag>
      <vraag nummer="6">Brengt de opkomt van de lucratieve «viersterrenafdelingen» het gevaar met zich mee dat sluipenderwijs ook klassengeneeskunde in de vorm van betere medische zorg en/of zorg bij voorrang aangeboden gaan worden? Indien u dat risico erkent, hoe gaat u dit voorkomen? </vraag>
      <noten afkomstig="vraag">
         <noot nummer="1" datum="1999-06-12" bron="Volkskrant">Volkskrant, 12 juni 1999</noot>
      </noten>
   </vragen>
   <antwoorden aantal="5">
      <antwoord nummer="1">Ja. Blijkens nadere schriftelijke informatie van de zijde van het ziekenhuis gaat het hier niet om klassengeneeskunde, maar om een «comfortafdeling» met extra hotelfaciliteiten. Deze afdeling kent uitsluitend een- en tweepersoonskamers, en kan daarom ook worden aangeduid als een klassenafdeling. Ziekenhuisverpleging op een klassenafdeling is al vele jaren in veel ziekenhuizen een gewoon verschijnsel. Van «terugkeer» is dan ook geen sprake. </antwoord>
      <antwoord nummer="2">Service in genoemde of vergelijkbare vormen wordt in ons land in diverse ziekenhuizen aangeboden. Hoeveel ziekenhuizen exact deze service bieden is mij niet bekend. De vergoeding van de kosten valt niet onder de bepalingen van de Ziekenfondswet. Betaling zal dan dienen te geschieden door de patiënt zelf, het aanvullingsfonds van een ziekenfonds of door een particuliere ziektekostenverzekeraar. Het is mij evenmin bekend hoeveel zorgverzekeraars dergelijke vormen van luxe verzorging bieden. </antwoord>
      <antwoord nummer="3">Op deze vraag heeft het ziekenhuis mij als volgt bericht. «De extra bediening wordt niet uitgevoerd door verplegenden en verzorgenden, zodat aan hun werkdruk niets verandert. De extra werkzaamheden worden verricht door de voedingsassistente en de afdelingssecretaresse (in de rol van gastvrouw) en in samenwerking met «Antoine Petit» (bij deze winkel kunnen draagkrachtige patiënten overigens ook zonder «comfortafdeling» zich extra waren aanschaffen). Het Spaarne Ziekenhuis ziet het leveren van extra (hotelmatige) faciliteiten nadrukkelijk niet als taak van verpleegkundigen en/of verzorgenden.» </antwoord>
      <antwoord nummer="4 en 5">Het ziekenhuis heeft aangegeven dat de medische zorg op de klassenafdeling dezelfde is als op de standaardafdelingen. De zorg wordt ook door dezelfde medisch specialisten geleverd. Zoals in voorgaande antwoorden is aangegeven wordt klassenverpleging al sinds jaar en dag door veel ziekenhuizen aangeboden. Ziekenhuizen maken met verzekeraars van het overeen te komen budget zogenoemde productieafspraken over verpleegdagen. Klassenverpleging maakt in voorkomende gevallen hiervan onderdeel uit. De productieafspraken leiden tezamen met andere parameters tot het budget van een ziekenhuis. Derhalve dienen de opbrengsten van de klassenverpleging te worden verrekend met het budget. Zeer recent (21 juni jl.) heeft het COTG een beleidsregel inzake de aanvullende inkomsten van zorginstellingen vastgesteld. Daarin komt ook het onderwerp klassenverpleging aan de orde. Deze beleidsregel zal mij op grond van de bepalingen van de Wet tarieven gezondheidszorg ter goedkeuring worden voorgelegd. </antwoord>
      <antwoord nummer="6">In mijn antwoord op vraag 4 heb ik de mededeling van het ziekenhuis betrokken dat de medische zorg op de klassenafdeling dezelfde is als op de standaardafdelingen. Ik heb geen redenen aan te nemen dat dat nu of in de (nabije) toekomst bij andere ziekenhuizen anders zal zijn. </antwoord>
      <noten afkomstig="antwoord"/>
   </antwoorden>
</kvr>
