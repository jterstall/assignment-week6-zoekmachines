<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verburg en Rietkerk (beiden CDA) aan de ministers voor Grote Steden- en Integratiebeleid en van Binnenlandse Zaken en Koninkrijksrelaties over zwembadterreur in Veenendaal. (Ingezonden 1 maart 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15511
</item>
         <item attribuut="Inhoud">Vragen over bedreigende overlast van bepaalde groepen jongeren in zwembad van Veenendaal (aanvulling op vragen van leden Nicolaï, Aanhangsel Handelingen nr. 1012, Vergaderjaar 2001-2002, en Van Heemst, Aanhangsel Handelingen nr. 1013, Vergaderjaar 2001-2002).</item>
         <item attribuut="Rubriek">Criminaliteit en openbare orde (Handhaving openbare orde) Vrijetijdsbesteding (Recreatie) Welzijn (Jeugdigen)</item>
         <item attribuut="Trefwoorden">Jeugdigen Openbare orde en veiligheid Recreatie</item>
         <item attribuut="Vindplaats">Kamervragen met antwoord 2001-2002, nr. 1014, Tweede Kamer</item>
         <item attribuut="Vraagnr_bij_indiening">2010207380</item>
         <item attribuut="Afkomstig_van">Grote Steden- en Integratiebeleid (GSI) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Verburg</persoon>
            <persoon partij="CDA">Rietkerk</persoon>
         </item>
         <item attribuut="Datum_reaktie">2002-04-15</item>
         <item attribuut="Datum_indiening">2002-03-01</item>
         <item attribuut="Document-id">KVR15511</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2139" allpagenumbers="2139 2140" vetnummer="2010207380" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15511" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1014" onderwerp="" indiendatum="2002-03-1">
         <vrager partij="CDA" oorsprong="parlement">Verburg</vrager>
         <vrager partij="CDA" oorsprong="parlement">Rietkerk</vrager>
         <vraagt-aan>de ministers voor Grote Steden- en Integratiebeleid en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-04-15">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de ministers van Justitie en voor Grote Steden- en Integratiebeleid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Indien geen strafbare feiten zijn gepleegd in het zwembad in Veenendaal, hoe verklaart u dan dat de toestand in het zwembad zo bedreigend was dat personeel zich moest verschuilen en er permanente politiesurveillance plaatsvindt? </vraag>
      <vraag nummer="2">Deelt u de mening dat het hier inmiddels niet meer om een incidenteel, maar structureel overlastverschijnsel gaat door met name allochtone bezoekers (zie bijvoorbeeld Sportfondsenbad in Nijmegen en Sloterparkbad in Amsterdam) en dat hiertegen hard moet worden opgetreden? </vraag>
      <vraag nummer="3">Deelt u de mening dat het niet zo kan zijn dat, zoals nu vaak het geval is, het goedwillende publiek ten onrechte slachtoffer wordt van deze vormen van zwembadterreur, door sluiting of door ontzegging van toegang voor bepaalde groepen (bijvoorbeeld alle jongeren)? </vraag>
      <vraag nummer="4">Zo ja, welke maatregelen gaat u nemen om onhoudbare overlast en terreur in zwembaden aan te pakken, zodat iedere zwembadbezoeker weer kan rekenen op veilige publieke voorzieningen? </vraag>
      <vraag nummer="5">Op welke wijze zullen de betrokken jongeren én hun ouders aansprakelijk worden gesteld voor hun wangedrag en gemaakte kosten? </vraag>
      <noten afkomstig="vraag">
         <noot nummer="1" datum="2002-02-26" bron="Telegraaf">Telegraaf, 26 februari 2002, NRC Handelsblad idem, Utrechts Nieuwsblad idem</noot>
      </noten>
   </vragen>
   <toelichting>Deze vragen dienen ter aanvulling op eerdere vragen ter zake van de leden Nicolaï, ingezonden 27 februari 2002, en Van Heemst ingezonden, 1 maart 2002. </toelichting>
   <antwoorden aantal="5">
      <antwoord nummer="1">Onder verwijzing naar de antwoorden op de eerste twee vragen van het Kamerlid Van Heemst over dezelfde kwestie (ingezonden op 28 februari 2002) meld ik u het volgende. De toestand was zo bedreigend aangezien de overlast werd gepleegd door een relatief grote groep van ongeveer 20 jongeren. Deze jongeren maakten zich schuldig aan het treiteren en uitdagen van zwembadpersoneel. Een broer van één van de betrokken jongeren kwam verhaal halen in het zwembad en ging vervolgens op zoek naar een badmeester waarvan hij meende dat deze zijn broer had geslagen. Het gedrag van die broer was dusdanig dat de betreffende badmeester vervolgens genoodzaakt was te vluchten en zich te verschuilen. Er is overigens geen sprake van permanente politiesurveillance, wel van extra toezicht. </antwoord>
      <antwoord nummer="2" voetnoot="1">Reeds bij mijn beantwoording van de vragen van het Kamerlid Nicolaï over het sluiten van het Sloterparkbad (ingezonden op 11 september 2001) heb ik aangegeven dat de overlast door groepen jongeren in de afgelopen tijd lijkt toe te nemen en plaatselijk een meer structurele vorm lijkt aan te nemen. Over het algemeen is de overlast echter incidenteel van karakter. Daar waar maatregelen genomen zijn, keert de overlast niet snel terug waardoor er op desbetreffende locaties vaak niet langer sprake is van structurele overlast. Deze indruk baseer ik met name op een quick scan die het LC, Nederlands Instituut voor lokale Sport en Recreatie, medio 2001 heeft laten verrichten bij 50 zwembaden in Nederland. In de bekende, door de media aangehaalde incidenten, is regelmatig sprake van groepen jongeren, veelal uit etnische minderheidsgroepen, die overlast veroorzaken in zwembaden. Uit de quick scan komt vooralsnog een gemengd beeld naar voren. Afhankelijk van de streek van het land, gemeente of soms zelfs stadsdeel, gaat het nu eens om autochtone, dan weer om jongeren uit etnische minderheidsgroepen en weer een andere keer om groepen met zowel autochtone jongeren als jongeren uit etnische minderheidsgroepen. Ik deel dus niet bij voorbaat de mening dat het hier gaat om een structureel overlastverschijnsel door met name bezoekers uit etnische minderheidsgroepen, maar kijk hier wat genuanceerder tegenaan. Wel kan ik u melden dat een promovendus aan het Willem Pompe Instituut te Utrecht, die tevens docent is aan de Nederlandse Politie Academie, is gestart met een onderzoek naar «Culturele opvattingen achter (seksuele) delicten». Het onderzoek zal zich onder meer richten op de bestaande zwembadproblematiek. In het kader van dit onderzoek zal onder meer een enquête onder alle, voor publiek toegankelijke, zwembaden in Nederland worden gehouden. De enquête is in kwantitatief en kwalitatief opzicht een goed vervolg op de quickscan onder 50 zwembaden, uitgevoerd door LC in juni 2001. Doel van dit onderzoek is om de problematiek in kaart te brengen op landelijke en regionale schaal, alsmede het belang van eventuele etnische achtergrond van delictplegers en de rol van slachtoffer en de media. Dit onderzoek zal naar verwachting meer duidelijkheid brengen over de gestelde vragen, onder meer het al dan niet structurele karakter en de al dan niet specifieke etnische component van de zwembadoverlast. In algemene zin wil ik stellen dat intimidatie, belediging en (seksuele) geweldpleging in zwembaden op geen enkele wijze kan worden getolereerd. Een gerichte preventieve en zo nodig harde, repressieve aanpak zijn hier volgens mij vereist. Het in de antwoorden op de vragen van de Kamerleden Nicolaï en Van Heemst <voetnoot nummer="1"/>over deze zelfde kwestie genoemde protocol Gedragsregels Zwembaden, dat nu in de politieregio Hollands-Midden wordt voorbereid, zal naar mijn verwachting aan deze aanpak een goede bijdrage leveren. </antwoord>
      <antwoord nummer="3">Ja, die deel ik. Het is onwenselijk wanneer goedwillend publiek last heeft van maatregelen die genomen worden tegen een kleine groep bezoekers die voor overlast zorgt. Toch zal dit niet altijd vermeden kunnen worden. Het management kan besluiten tot een drastische –gelukkig vaak slechts tijdelijke– maatregel als het sluiten van het zwembad om de veiligheid van alle bezoekers te kunnen blijven waarborgen, en die veiligheid heeft uiteraard in alle gevallen prioriteit. </antwoord>
      <antwoord nummer="4">Zoals reeds aangegeven in het antwoord op vraag 2 van het Kamerlid Nicolaï (ingezonden op 27 februari jl.) is het primair de verantwoordelijkheid van zwembaden zelf en de gemeenten om overlast in zwembaden aan te pakken, aangezien zij de regie hebben over het lokale veiligheidsbeleid. Ik constateer dat inmiddels op lokaal niveau het initiatief is genomen tot het opstellen van een protocol Gedragsregels Zwembaden. Dit protocol bevordert de uniformiteit in handhaving van de huisregels in zwembaden in samenwerking met o.a. politie en justitie. Het protocol wordt medio mei gepresenteerd en is vervolgens voor alle zwembaden c.q. politieregio’s in Nederland beschikbaar. </antwoord>
      <antwoord nummer="5" voetnoot="2">Betrokkenen hebben er bewust van afgezien om aangifte te doen. Het Openbaar Ministerie heeft daarom besloten geen nader onderzoek en vervolging in te stellen <voetnoot nummer="2"/>. Wel is er gekozen voor een civielrechtelijk traject, te weten de ontzegging van de toegang tot het zwembad aan 10 jongeren voor de periode van 6 maanden. Bovendien heeft de burgemeester individuele gesprekken gevoerd met alle betrokken jongeren en hun ouders. Het aansprakelijk stellen van de betrokken jongeren en hun ouders maakt geen deel uit van de gekozen aanpak. Toelichting: Deze vragen dienen ter aanvulling op eerdere vragen ter zake van de leden Nicolaï, ingezonden 27 februari 2002, en Van Heemst ingezonden, 1 maart 2002. </antwoord>
      <noten afkomstig="antwoord">
         <noot nummer="1">Zie Aanhangsel Handelingen nrs. 1012 en 1013, vergaderjaar 2001–2002</noot>
         <noot nummer="2">Zie antwoord op vraag 3 van Aanhangsel Handelingen nr. 1013, vergaderjaar 2001–2002</noot>
      </noten>
   </antwoorden>
</kvr>
