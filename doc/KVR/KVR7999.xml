<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Biesheuvel en Balkenende (beiden CDA) aan de minister van Justitie over het betalen van een schadevergoeding van 800 gulden aan een tijdens de Eurotop rechtmatig gearresteerde demonstrant. (Ingezonden 29 september 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7999
</item>
         <item attribuut="Inhoud">Vragen naar aanleiding van een bericht in NRC Handelsblad van 18 september 1998.</item>
         <item attribuut="Rubriek">Strafrecht en strafprocesrecht (Overig) Strafrecht en strafprocesrecht (Schadevergoeding)</item>
         <item attribuut="Trefwoorden">Aanhoudingen Schadevergoeding</item>
         <item attribuut="Vindplaats">Kamervragen met antwoord 1998-1999, nr. 174, Tweede Kamer</item>
         <item attribuut="Vraagnr_bij_indiening">2989900940</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Biesheuvel</persoon>
            <persoon partij="CDA">Balkenende</persoon>
         </item>
         <item attribuut="Datum_reaktie">1998-10-16</item>
         <item attribuut="Datum_indiening">1998-09-29</item>
         <item attribuut="Document-id">KVR7999</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="353" allpagenumbers="353 354" vetnummer="2989900940" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7999" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="174" onderwerp="" indiendatum="1998-09-29">
         <vrager partij="CDA" oorsprong="parlement">Biesheuvel</vrager>
         <vrager partij="CDA" oorsprong="parlement">Balkenende</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="1998-10-16">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het bericht waar dat in het ene geval waarin het Openbaar Ministerie een demonstrant tijdens de Eurotop op basis van artikel 140 Sr rechtmatig heeft gearresteerd toch een schadevergoeding van 800 gulden is toegekend, omdat geen vervolging werd ingesteld? <voetnoot nummer="1"/>
      </vraag>
      <vraag nummer="2">Moet uit deze uitspraak worden afgeleid dat, indien de arrestatie van alle demonstranten rechtmatig zou zijn geoordeeld, toch mogelijk in alle 371 gevallen wegens het ontbreken van een vervolging schadevergoeding had moeten worden betaald? </vraag>
      <vraag nummer="3">Zo ja, is dit door het Openbaar Ministerie van te voren ingecalculeerd? </vraag>
      <vraag nummer="4">Indien vraag 3 bevestigend wordt beantwoord, was dat dan geen reden geweest om vervolging in te stellen? </vraag>
      <vraag nummer="5">Acht u het in zijn algemeenheid wenselijk dat voor de vraag of schadevergoeding moet worden toegekend, het niet instellen van vervolging een zwaarder gewicht heeft dan het feit dat iemand terecht (op basis van artikel 140) is gearresteerd? Acht u dat niet in strijd met het rechtsgevoel? </vraag>
      <noten afkomstig="vraag">
         <noot nummer="1" datum="1998-09-18" bron="NRC Handelsblad">NRC Handelsblad, 18 september 1998</noot>
      </noten>
   </vragen>
   <antwoorden aantal="3">
      <antwoord nummer="1">Het bericht is in zoverre juist dat de rechtbank te Amsterdam een schadevergoeding van 800 gulden heeft toegekend aan een gewezen verdachte die tijdens de Eurotop is aangehouden als verdachte van deelneming aan een criminele organisatie en vervolgens een dag in verzekering heeft doorgebracht. De officier van justitie heeft later de strafzaak tegen haar geseponeerd. Onjuist is dat dit bedrag is toegekend omdat geen vervolging is ingesteld. De toewijzing van de schadevergoeding vond plaats in het kader van een procedure ex artikel 89 van het Wetboek van Strafvordering. Op grond van dit artikel kan de rechter op verzoek van een gewezen verdachte een vergoeding toekennen voor de schade die deze ten gevolge van de ondergane verzekering heeft geleden indien de zaak eindigt zonder straf of maatregel. Op grond van artikel 90 van het Wetboek van Strafvordering heeft toekenning van een schadevergoeding steeds plaats indien en voorzover daartoe naar het oordeel van de rechter, alle omstandigheden in aanmerking genomen, gronden van billijkheid aanwezig zijn. Blijkens vaste jurisprudentie (vgl. HR 2 februari 1993, NJ 1993, 552) kan zowel bij rechtmatige als bij onrechtmatige vrijheidsbeneming een schadevergoeding worden toegekend. In de in de vragen bedoelde zaak heeft de rechtbank geoordeeld dat er voldoende feiten en omstandigheden bestonden, op grond waarvan een redelijk vermoeden kon worden gebaseerd dat verzoekster heeft deel genomen aan een criminele organisatie, althans zich schuldig had gemaakt aan openlijke geweldpleging (zie overweging 5.12 van de bijgevoegde beschikking). Op gronden van billijkheid heeft de rechter evenwel een vergoeding van 800 gulden toegekend voor de schade die verzoekster ten gevolge van de ondergane verzekering heeft geleden. Bij de overwegingen van de rechtbank heeft een rol gespeeld dat er zich een aantal bijzondere feiten en omstandigheden hebben voorgedaan, zoals de toepassing van plastic handboeien, de lange wachttijden in bussen, vaak in de volle zon, de slechte sanitaire noodvoorzieningen, de voedselvoorziening die te traag op gang kwam, de slecht geregelde opvang, de onmogelijkheid om contact op te nemen met familie en de ongewisheid over de situatie die lange tijd heeft bestaan. Het Openbaar Ministerie heeft in de uitspraak berust. Verzoekster heeft inmiddels tegen de uitspraak hoger beroep aangetekend. </antwoord>
      <antwoord nummer="2 t/m 4">Neen. Zoals reeds in antwoord 1 is opgemerkt, is niet het ontbreken van een vervolging, maar zijn de bijzondere omstandigheden van het geval aanleiding geweest voor de rechter om op gronden van billijkheid een schadevergoeding toe te kennen. Iedere zaak staat op zichzelf en moet op de eigen merites beoordeeld worden. Dit betekent dat de rechter in iedere zaak afzonderlijk, aan de hand van de voor die zaak van belang zijnde concrete feiten en omstandigheden, dient te beoordelen of er gronden van billijkheid zijn om tot schadevergoeding over te gaan. In totaal zijn 264 verzoeken om schadevergoeding van tijdens de Eurotop aangehouden personen ontvangen. Daarvan zijn er inmiddels, naast de in de vragen bedoelde zaak, negen door de rechtbank behandeld. In die zaken heeft de rechtbank geoordeeld dat de aanhoudingen onrechtmatig waren en aan de gewezen verdachten, waarvan een aantal anoniem gebleven is, een schadevergoeding toegekend van 2500 gulden per persoon. Het Openbaar Ministerie heeft tegen deze beslissingen hoger beroep aangetekend. Het Openbaar Ministerie is ten aanzien van de verzoekschriften van de gewezen verdachten die anoniem gebleven zijn, van mening dat verzoekers niet ontvankelijk zijn in hun verzoekschriften omdat niet vastgesteld kan worden of deze rechtsgeldig ondertekend zijn. Daarnaast is het Openbaar Ministerie in alle gevallen van mening dat de beschikking op inhoudelijke gronden onjuist is en dat er geen gronden van billijkheid zijn om een schadevergoeding tot een dergelijk bedrag toe te kennen. </antwoord>
      <antwoord nummer="5">Niet het ontbreken van een vervolging, maar de bijzondere omstandigheden van het geval zijn aanleiding geweest voor de rechter om op gronden van billijkheid een schadevergoeding toe te kennen. Zoals bekend treedt de Minister van Justitie niet in de intrinsieke waarde van rechterlijke uitspraken. </antwoord>
      <noten afkomstig="antwoord"/>
   </antwoorden>
</kvr>
