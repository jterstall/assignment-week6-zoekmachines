<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Giskes (D66) over de Nederlandse wetgeving tav communautaire buitenlandse belastingplichtigen (Ingezonden 10 maart 1995); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1282
</item>
         <item attribuut="Inhoud">Betreft een vraag naar aanleiding van het Europees Hof van Justitie in de zaak Schumacker.</item>
         <item attribuut="Rubriek">Belastingen (Belastingverdragen) Staats- en bestuursrecht (Vreemdelingenrecht)</item>
         <item attribuut="Trefwoorden">Belastingverdragen Vreemdelingen</item>
         <item attribuut="Vindplaats">Kamervragen met antwoord 1994-1995, nr. 645, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="D66">Giskes</persoon>
         </item>
         <item attribuut="Datum_reaktie">1995-04-07</item>
         <item attribuut="Datum_indiening">1995-03-10</item>
         <item attribuut="Document-id">KVR1282</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1313" allpagenumbers="1313 1314" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="645" onderwerp="" indiendatum="1995-03-10">
         <vrager partij="D66" oorsprong="parlement">Giskes</vrager>
         <vraagt-aan/>
      </vraagdata>
      <antwoorddata antwoorddatum="1995-04-7">
         <antwoorder functie="staatssecretaris" ministerie="Financie¨n">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kent u het arrest waarbij het Europese Hof van Justitie het niet toekennen aan beperkt belastingplichtigen van aan Duits-ingezetenen wel toegekende belastingvoordelen als een verboden discriminatie ex artikel 48 van het EG-verdrag aanmerkt? <voetnoot nummer="1"/>
      </vraag>
      <vraag nummer="2">Welke consequenties heeft dit arrest voor de toepassing van de Nederlandse belastingwetgeving op «communautaire» buitenlandse belastingplichtigen? Dient de wetgeving op dit punt te worden aangepast? </vraag>
      <vraag nummer="3">Heeft dit arrest naar uw oordeel tevens consequenties voor de in de belastingverdragen en/of in andere verdragen opgenomen non-discriminatiebepalingen? </vraag>
      <noten afkomstig="vraag">
         <noot nummer="1">Arrest Hof van Justitie EG, dd. 14 februari 1995, nr. C-279/93 (zaak Schumacker)</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Het Schumacker-arrest spoort met de lijn van de Nederlandse wetgeving, zonder dat daarmee is gezegd dat elk detail van die wetgeving volledig overeenstemt met het arrest. Als gevolg van het Schumacker-arrest dient verzekerd te worden dat een niet-ingezetene die zijn (wereld)inkomen gehele of vrijwel uitsluitend verwerft door in Nederland verrichte arbeid en in het woonland onvoldoende inkomsten geniet om aldaar aan een belastingheffing te worden onderworpen waarbij rekening kan worden gehouden met zijn persoonlijke gezinssituatie, niet zwaarder wordt belast dan een eigen inwoner in soortgelijke omstandigheden. Voorts vormt de uitsluiting van niet-ingezeten gemeenschapsonderdanen van jaarlijkse afrekenprocedures die voor ingezeten nationale onderdanen bestaan, een ongerechtvaardigde discriminatie. De bestaande aanschrijvingen op het terrein van de buitenlandse belastingplicht voldoen in grote lijnen al aan de eisen die het arrest stelt. Voor bepaalde tegemoetkomingen die niet of niet volledig aan buitenlands belastingplichtigen worden verleend (bij voorbeeld aftrek van werkelijke kosten van levensonderhoud voor behoeftige familieleden), zal bezien worden of en in hoeverre deze op basis van het arrest nu toch moeten worden toegekend via aanpassing van de bedoelde aanschrijvingen. Tegelijkertijd heb ik een studie in gang gezet met betrekking tot de vraag of ook nog wetgevende maatregelen wenselijk zijn. </antwoord>
      <antwoord nummer="3">De internationale non-discriminatieregels (in belastingverdragen, de Belastingregeling voor het Koninkrijk, investeringsbeschermingsverdragen, handelsverdragen, vriendschapsverdragen, mensenrechtenverdragen) gebieden gelijkheid in fiscale behandeling tussen onderdanen van de andere verdragsluitende staat en Nederlandse onderdanen die in overigens gelijke omstandigheden verkeren. Het is internationaal algemeen aanvaard dat dergelijke regels – buiten het bijzondere geval van zakelijke tegemoetkomingen in de ondernemingssfeer – een verschil in behandeling op grond van het al dan niet inwoner zijn onverlet laten. Dat uitgangspunt is door het Europese Hof in het arrest-Schumacker nog eens uitdrukkelijk bevestigd. Voorzover Nederlandse onderdanen die in het buitenland wonen niettemin in Nederland onder bepaalde voorwaarden dezelfde fiscale tegemoetkomingen krijgen als inwoners hier, vloeit uit die non-discriminatieregels voort dat ook onderdanen van de desbetreffende landen, wanneer zij aan de gestelde voorwaarden voldoen, voor die tegemoetkomingen in aanmerking moeten kunnen komen. De in vorenbedoelde aanschrijvingen vervatte 90%-regeling voldoet hieraan door geen onderscheid naar nationaliteit te maken. </antwoord>
      <noten afkomstig="antwoord"/>
   </antwoorden>
</kvr>
