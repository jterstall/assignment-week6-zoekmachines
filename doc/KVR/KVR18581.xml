<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Mosterd, Atsma, Schreijer-Pierik en Van Haersma Buma (allen CDA) aan de ministers van Justitie, van Binnenlandse Zaken en Koninkrijksrelaties en van Landbouw, Natuur en Voedselkwaliteit over de waarschuwing van de COV. (Ingezonden 7 augustus 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18581
</item>
         <item attribuut="Inhoud">Vragen naar aanleiding van een bericht in het Agrarisch Dagblad van 5 augustus 2003 waarin de Centrale Organisatie voor de Vleessector (COV) waarschuwt voor aanslagen.</item>
         <item attribuut="Rubriek">Criminaliteit en openbare orde (Veiligheid) Veeteelt (Vlees)</item>
         <item attribuut="Trefwoorden">Belangenorganisaties Openbare orde en veiligheid Veeteelt Vlees</item>
         <item attribuut="Vindplaats">Kamervragen met antwoord 2003-2004, nr. 52, Tweede Kamer</item>
         <item attribuut="Vraagnr_bij_indiening">2020315740</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Mosterd</persoon>
            <persoon partij="CDA">Atsma</persoon>
            <persoon partij="CDA">Schreijer-Pierik</persoon>
            <persoon partij="CDA">Van Haersma Buma</persoon>
         </item>
         <item attribuut="Datum_reaktie">2003-09-24</item>
         <item attribuut="Datum_indiening">2003-08-07</item>
         <item attribuut="Document-id">KVR18581</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="113" allpagenumbers="113 114" vetnummer="2020315740" code="0304tkkvr52" lopendefooter="Tweede Kamer, vergaderjaar 2003–2004, Aanhangsel" filenaam="KVR18581" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="52" onderwerp="" indiendatum="2003-08-7">
         <vrager partij="CDA" oorsprong="parlement">Mosterd</vrager>
         <vrager partij="CDA" oorsprong="parlement">Atsma</vrager>
         <vrager partij="CDA" oorsprong="parlement">Schreijer-Pierik</vrager>
         <vrager partij="CDA" oorsprong="parlement">Van Haersma Buma</vrager>
         <vraagt-aan>de ministers van Justitie, van Binnenlandse Zaken en Koninkrijksrelaties en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="24 september 2003), zie ook Aanhangsel Handelingen nr. 1837, vergaderjaar 2002–2003">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers van Binnenlandse Zaken en Koninkrijksrelaties en van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het artikel: Centrale Organisatie voor de Vleessector (COV) waarschuwt voor aanslagen? <voetnoot nummer="1"/>
      </vraag>
      <vraag nummer="2">Beoordeelt u de waarschuwingen van de COV als realistisch en bent u bereid politie en justitie op te dragen al het mogelijke te doen om deze dreiging af te wenden? Zo ja, kunt u globaal aangeven hoe? Zo neen, waarom niet? </vraag>
      <vraag nummer="3">Hoe beoordeelt u het feit dat op de internet-site militantvegan.com sinds het begin van het jaar al een kleine 20 aanslagen worden geclaimed? Wordt hiertegen actie ondernomen? Zo neen, waarom niet? </vraag>
      <vraag nummer="4">Hoe beoordeelt u de op de site genoemde acties tegen ABN/AMRO en tegen Yamanouchi? Deelt u de mening dat het volstrekt onacceptabel is dat het beleid van bedrijven in Nederland via dit soort geweld wordt beïnvloed en bent u bereid hiertegen actief op te treden? </vraag>
      <vraag nummer="5">Hoe kunt u voorkomen dat medewerkers van het bedrijf Yamanouchi in hun privéleven door dit soort acties worden bedreigd? Wordt tegen deze schending van de privacy opgetreden? Kunt u aangeven hoe? </vraag>
      <vraag nummer="6">Bent u op de hoogte van het driedaags internationaal congres van dierenactivisten dat van 5 tot 7 september 2003 in Oost-Nederland wordt gehouden? </vraag>
      <vraag nummer="7">Kan een congres waarbij wordt aangezet tot geweld legaal in onze samenleving worden gehouden? </vraag>
      <vraag nummer="8">Bent u bereid dusdanige maatregelen te nemen dat van dit congres geen extra dreiging uitgaat naar veebedrijven en vleesbedrijven in de omgeving? Zo ja, welke maatregelen worden genomen? </vraag>
      <noten afkomstig="vraag">
         <noot nummer="1" datum="2003-08-5" bron="Agrarisch dagblad">Agrarisch dagblad, 5 augustus 2003</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Van belang hierbij is de volgorde der ontwikkelingen. Het COV heeft haar leden gewaarschuwd op grond van het feit dat de Unit Terrorismebestrijding en Bijzondere Taken (UTBT) van het KLPD begin augustus van dit jaar een aantal relevante bedrijven en bedrijfsorganisaties waarschuwde omtrent de mogelijkheid van acties van dierenrechtenactivisten in de week van 4 tot en met 10 augustus 2003. Deze waarschuwing was mede gebaseerd op analyse van informatie uit open bronnen zoals het internet. Ik beoordeel deze waarschuwing als realistisch. De waarschuwing laat zien dat de inzet van politie en justitie om bedreigingen in kaart te brengen en waar mogelijk daar tegen op te treden serieus is. Zoals ik reeds op eerdere vragen over dit onderwerp heb geantwoord (6 augustus 2002, 2 september 2002, 16 juni 2003, twee maal op 15 augustus 2003), wordt aan de opsporing en vervolging van acties van dierenrechtenactivisten door de politie en het Openbaar Ministerie een hoge prioriteit toegekend en worden er ook strafrechtelijke onderzoeken verricht. </antwoord>
      <antwoord nummer="3">De UTBT onderneemt geen specifieke actie tegen de betreffende website. De op die website geplaatste claims zijn zo geformuleerd dat die niet zijn toe te wijzen aan de provider van de website of aan andere personen of instanties. De website fungeert feitelijk als nieuwsdienst. Er is derhalve geen grond om tegen de provider van de website of anderen op te treden op basis van de op de site gedane mededelingen. Meer in het algemeen merk ik op dat de UTBT vanuit haar algemene taakstelling ook zoveel mogelijk open bronnen, waaronder internet, onderzoekt. Indien de inhoud van onder meer deze open bronnen daartoe aanleiding geeft, wordt deze gebruikt bij de opsporing van gepleegde strafbare feiten of ter voorkoming van te plegen strafbare feiten. </antwoord>
      <antwoord nummer="4">Uiteraard dient te worden opgetreden tegen dergelijke acties. Het OM heeft inmiddels, zoals ik in beantwoording van eerdere kamervragen reeds meldde, besloten tot het doen van strafrechtelijk onderzoek. Dat onderzoek naar de in deze vraag bedoelde strafbare feiten, is in handen van de betrokken regiokorpsen en regionale parketten. Vanuit de UTBT wordt relevante informatie uit strafrechtelijke onderzoeken van de verschillende regiokorpsen actief verzameld en in samenhang opgeslagen en geanalyseerd. De beschikbare informatie wordt aangewend indien zich nieuwe opsporingsindicaties aandienen, al dan niet in het kader van nieuwe incidenten. Bovendien wordt aan de hand van deze informatie gewerkt aan een volledig landelijk overzicht met betrekking tot deze problematiek. </antwoord>
      <antwoord nummer="5">Zoals ik ook in mijn beantwoording van vragen inzake agressieve dierenactivisten (15 augustus 2003) aangaf, is de veiligheid van bedreigden een zaak van de betrokken politieregio’s. Dit beleid is onlangs nog verhelderd in een schrijven aan de Kamer inzake het stelsel van bewaken en beveiligen (20 juni 2003, TK 28 374, nr. 13). Dit geldt ook voor het concrete geval van Yamanouchi. Ik heb mij ervan verzekerd dat zowel het bedrijf zelf als ook de betrokken politieregio’s de nodige maatregelen hebben getroffen. Ten aanzien van de schending van de privacy verwijs ik naar de antwoorden van 2 september 2002 op vergelijkbare vragen van de leden Mosterd, Rietkerk en Schreijer-Pierik. </antwoord>
      <antwoord nummer="6">Ja. </antwoord>
      <antwoord nummer="7">Gelet op belangrijke grondrechten zoals de vrijheid van vergadering en betoging en de uitwerking daarvan in de Wet openbare manifestaties, is een preventief verbod van een dergelijk congres in beginsel niet mogelijk, waarbij ik opmerk dat in dit geval niet vooraf onomstotelijk vast te stellen was dat er tot geweld zou worden aangezet. Alleen in uitzonderlijke omstandigheden is ingrijpen door de burgemeester denkbaar op grond van een noodbevel of noodverordening als bedoeld in artikel 175 en 176 Gemeentewet. Zouden er tijdens het congres strafbare feiten plaatsvinden, dan kan de politie daartegen uiteraard optreden op grond van de algemene strafvorderlijke bevoegdheden. </antwoord>
      <antwoord nummer="8">Het nemen van dergelijke maatregelen is, zoals toegelicht in mijn antwoord op vraag 4, primair een verantwoordelijkheid van de lokale politie en van de betrokken bedrijven zelf. De UTBT zal – gelet op haar taakstelling – bijdragen aan het informeren en adviseren van de lokale politie en derhalve ook de aanwezige kennis met betrekking tot eventuele dreiging met de lokale politie delen. Over de concrete gebeurtenissen die volgden op het genoemde congres heb ik inmiddels in uw Kamer mededelingen gedaan. Ik verwijs u daarvoor naar het verslag van het vragenuurtje van 9 september. Ik meen dat het optreden van de politie in deze zaak de toets der kritiek zonder meer kan doorstaan. Immers, men was geprepareerd op voorziene acties en de politie heeft adequaat opgetreden bij een – zeer betreurenswaardige en ernstige – niet voorziene actie in Putten. Het resultaat was de arrestatie van 49 actievoerders, waarbij een 11-tal in bewaring is genomen wegens openlijke geweldpleging en de overige actievoerders bij invrijheidstelling direct een dagvaarding meekregen. </antwoord>
      <noten afkomstig="antwoord"/>
   </antwoorden>
</kvr>
