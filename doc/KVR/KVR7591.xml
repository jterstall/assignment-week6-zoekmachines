<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Feenstra en Duijkers (beiden PvdA) over de Milieukeur. (Ingezonden 1 juli 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7591
</item>
         <item attribuut="Inhoud">Vragen over de vorderingen bij het opzetten van een milieugericht overheidsaanschaffingen- en investeringenbeleid (MOAB) voor het rijk en de andere overheden, en over het vergroten van de bekendheid van het milieukeur bij consumenten.</item>
         <item attribuut="Rubriek">Consument (Algemeen) Milieu (Milieukeur) Staats- en bestuursrecht (Rijksoverheid)</item>
         <item attribuut="Trefwoorden">Consumenten Milieukeur Overheidsinvesteringen</item>
         <item attribuut="Vindplaats">Kamervragen met antwoord 1997-1998, nr. 1604, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Feenstra</persoon>
            <persoon partij="PvdA">Duijkers</persoon>
         </item>
         <item attribuut="Datum_reaktie">1998-07-30</item>
         <item attribuut="Datum_indiening">1998-07-01</item>
         <item attribuut="Document-id">KVR7591</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3291" allpagenumbers="3291 3292" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7591" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1604" onderwerp="" indiendatum="1998-07-1">
         <vrager partij="PvdA" oorsprong="parlement">Feenstra</vrager>
         <vrager partij="PvdA" oorsprong="parlement">Duijkers</vrager>
         <vraagt-aan/>
      </vraagdata>
      <antwoorddata antwoorddatum="1998-07-30">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van het artikel «De Milieukeur gekeurd»? <voetnoot nummer="1"/>
      </vraag>
      <vraag nummer="2">Deelt u de constatering dat het Milieukeur in bijvoorbeeld Duitsland en Zweden succesvoller is dan in Nederland? </vraag>
      <vraag nummer="3">Hangt het succes van het Milieukeur in deze landen samen met het feit dat de overheden een milieuvriendelijk inkoopbeleid voeren en milieu-organisaties en de detailhandel zich actiever opstellen? </vraag>
      <vraag nummer="4" voetnoot="2">Welke vorderingen zijn inmiddels gemaakt bij het opzetten van een milieugericht overheidsaanschaffingen- en investeringenbeleid voor het rijk en de andere overheden? <voetnoot nummer="2"/>
      </vraag>
      <vraag nummer="5">Zal in de nieuw op te stellen criteria voor het overheidsaanschaffingenbeleid geen aparte plaats worden ingeruimd voor producten met een Milieukeur, omdat het europese aanbestedings- dan wel mededingingsbeleid zich daartegen verzet? </vraag>
      <vraag nummer="6">Betreft een belangrijk verbeteringsvoorstel het vergroten van de bekendheid van het Milieukeur bij de consument? Hoeveel milieukeuren en -certificaten worden er momenteel in Nederland gehanteerd? Zou harmonisatie de herkenbaarheid bij de consument kunnen vergroten? Zo ja, welke stappen wilt u daartoe ondernemen? </vraag>
      <noten afkomstig="vraag">
         <noot nummer="1">Arena, uitgave van de VVM, Vereniging van Milieukundigen, nr. 4-1998</noot>
         <noot nummer="2" datum="1997-06-18" bron="Nota Milieu en Ekonomie">Nota Milieu en Ekonomie, 18 juni 1997</noot>
      </noten>
   </vragen>
   <antwoorden aantal="6">
      <antwoord nummer="1">Het artikel «De milieukeur gekeurd» is mij bekend. Het is ontleend aan een gelijknamige afstudeerscriptie uit 1997. </antwoord>
      <antwoord nummer="2">Ja. </antwoord>
      <antwoord nummer="3">Het succes van het milieukeur in Duitsland en Zweden is naar mijn mening vooral toe te schrijven aan het grotere draagvlak daarvoor bij het bedrijfsleven, mede gevoed door een in het algemeen sterker milieubewustzijn bij de consumenten. Het overheidsaanschaffingenbeleid speelt naar mijn mening daarbij slechts een beperkte rol gelet op de beperkingen die de Europese aanbestedingsrichtlijn sinds 1988 daaraan stelt. Wel is het mogelijk dat in het verleden dit in Duitsland een niet onbelangrijke impuls aan het milieukeur heeft gegeven. </antwoord>
      <antwoord nummer="4">Om te komen tot een milieugericht overheidsaanschaffingenbeleid (MOAB) zal eind 1998 formeel een programma van start gaan waarin gemeenten, provincies, waterschappen en de rijksoverheid samenwerken. Over de structuur van deze samenwerking en de mogelijkheden van bestuurlijke committering aan MOAB is overleg gaande. In eerste instantie is het beleid gericht op vergroting van het draagvlak bij alle overheidsorganisaties en het aanreiken van hulpmiddelen aan inkopers binnen deze organisaties. Binnen MOAB wordt momenteel gewerkt aan het samenstellen van informatiepakketten voor de belangrijkste aanschaffingen binnen overheden. Zodra een aantal informatiepakketten is vastgesteld, zal het programma MOAB officieel starten met de verspreiding van deze pakketten (waarschijnlijk onder meer via Internet), waartoe ook het bedrijfsleven toegang zal krijgen in verband met de mogelijkheid tot anticipatie door producenten en leveranciers. </antwoord>
      <antwoord nummer="5">Het Europese aanbestedings- en mededingingsbeleid verzet zich inderdaad tegen het expliciet voorschrijven van producten met een milieukeur. Het voorschrijven hiervan sluit immers bedrijven uit die wel aan de onderliggende criteria voldoen maar geen Milieukeur hebben aangevraagd. Toepassing van dergelijke discriminerende selectiecriteria zijn binnen het Europese aanbestedingenbeleid niet toegestaan. Overigens zal per productgroep wel onderzocht worden in hoeverre de onderliggende criteria gebruikt kunnen worden door overheden bij hun aanbestedingen. </antwoord>
      <antwoord nummer="6">Het vergroten van de bekendheid van het milieukeur bij de consument is een van de belangrijkste verbeterpunten ten aanzien van dit keur. Daartoe wordt door VROM en LNV gedurende de periode 1997–2000 extra subsidie ter grootte van 2,09 respectievelijk 1,2 miljoen aan de Stichting Milieukeur verstrekt ten behoeve van promotie-activiteiten. Tevens is dezerzijds het initiatief genomen om de samenwerking tussen de nationale milieukeurinstituten binnen Europa te versterken teneinde door een betere afstemming van criteria en selectie van productgroepen een groter draagvlak in de markt te creëren. De Stichting Milieukeur poogt sinds enige tijd via een gerichte marketingstrategie beter op binnen het bedrijfsleven bestaande wensen en ideeën in te spelen. Hoewel dit nog niet tot een significante stijging van het aantal aangevraagde keuren heeft geleid is er wel vraag vanuit het bedrijfsleven naar de criteria die door de Stichting Milieukeur worden gehanteerd. De indruk bestaat dat tal van producenten deze criteria gebruiken als richtsnoer voor door hen door te voeren productverbeteringen zonder echter daarop expliciet te willen concurreren via een milieukeur. In Nederland worden momenteel rond de 20 keuren en certificaten gehanteerd die op enigerlei wijze milieu-aspecten belichten, variërend van de Milieukeur (in principe alle milieu-aspecten) tot labels die alleen energie-aspecten betreffen. Harmonisatie met het oog op herkenbaarheid is slechts zinvol als dit aantal drastisch wordt ingeperkt, waardoor een meer eenvoudige keuze voor de consument mogelijk wordt. Zoals in het NMP3 is aangekondigd, zal bezien worden wat de meerwaarde van de verschillende keurmerken naast het Milieukeur is, waarbij zonodig het samengaan van keurmerken zal worden gestimuleerd. </antwoord>
      <noten afkomstig="antwoord"/>
   </antwoorden>
</kvr>
