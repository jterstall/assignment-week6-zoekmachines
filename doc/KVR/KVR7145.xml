<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Middel (PvdA) over een basisschool te Havelterberg. (Ingezonden 7 mei 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7145
</item>
         <item attribuut="Inhoud">Vragen over de instandhouding van de asielzoekersschool te Havelterberg.</item>
         <item attribuut="Rubriek">Basisonderwijs (Huisvesting) Welzijn (Vreemdelingen en asielzoekers)</item>
         <item attribuut="Trefwoorden">Huisvesting basisonderwijs Vluchtelingen</item>
         <item attribuut="Vindplaats">Kamervragen met antwoord 1997-1998, nr. 1251, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="PvdA">Middel</persoon>
         </item>
         <item attribuut="Datum_reaktie">1998-05-20</item>
         <item attribuut="Datum_indiening">1998-05-07</item>
         <item attribuut="Document-id">KVR7145</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2559" allpagenumbers="2559 2560" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7145" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1251" onderwerp="" indiendatum="1998-05-7">
         <vrager partij="PvdA" oorsprong="parlement">Middel</vrager>
         <vraagt-aan/>
      </vraagdata>
      <antwoorddata antwoorddatum="1998-05-20">
         <antwoorder functie="staatssecretaris" ministerie="Onderwijs, Cultuur en Wetenschappen">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Herinnert u zich uw antwoorden op eerdere vragen van ondergetekende over de situatie op en rondom de Christelijke Basisschool te Havelterberg ? <voetnoot nummer="1"/>
      </vraag>
      <vraag nummer="2">Hoe verklaart u de tegenspraak in uw beantwoording over het handhaven van deze asielzoekersschool, waar u enerzijds (in antwoord op de vragen 4, 5 en 6) zegt de conclusies van de Inspectie te onderschrijven – dus ook de conclusie dat «het geen zin heeft de school in deze opzet te handhaven» – en anderzijds (in antwoord op vraag 8) het bestaansrecht van de school op louter formele gronden niet ter discussie stelt? </vraag>
      <vraag nummer="3">Waarom moet blijkens uw antwoord op vraag 10 de betreffende school voldoen aan de instandhoudingsnorm van de gemeente Westerveld, terwijl uit de vraagstelling al bleek dat de school zich binnen de grenzen van de gemeente Meppel bevindt? </vraag>
      <vraag nummer="4">Kunt u in het verlengde van uw antwoord op vraag 6 aangeven wat het bestuur van de school gedaan heeft met het door uw departement extra beschikbaar gestelde geld en kunt u daarnaast inzichtelijk maken welke bedragen het schoolbestuur vanuit de rijksmiddelen ontvangen heeft sinds in 1991 de school uitsluitend bestemd werd voor kinderen van asielzoekers, alsmede op welke wijze het financiële beheer gecontroleerd is? </vraag>
      <vraag nummer="5">Welke mogelijkheden staan u ter beschikking om een verenigingsbestuur dat als bevoegd gezag van de betreffende school er bij voortduring blijk van heeft gegeven incompetent te handelen, te ontheffen van de verantwoordelijkheid die het niet blijkt aan te kunnen? Kan in dit verband een rol spelen dat dit bestuur zich in zijn handelen gelegitimeerd weet door een in feite «lege» vereniging, waar in ieder geval de ouders van de leerplichtige kinderen geen deel van uit (kunnen) maken? </vraag>
      <vraag nummer="6">Wat is uw oordeel over het voornemen van het schoolbestuur om de voornoemde vereniging om te zetten in een stichting, en welke consequenties moet dit volgens u hebben voor de leerlingen en leerkrachten van de betreffende school? </vraag>
      <vraag nummer="7">Vindt u het nog steeds verantwoord, ook nu de Inspectie op uw verzoek een vergaand toezicht op de school uitoefent, deze asielzoekersschool voort te laten bestaan? Wilt u in dit verband ook ingaan op de tegenstelling die aanwezig lijkt te zijn tussen uw antwoorden op de vragen 10 en 13? Is het niet opmerkelijk dat u in het ene geval wijst op het feit dat de betreffende asielzoekersschool enig in zijn soort is, terwijl in het andere geval vermeld wordt dat het onderwijs aan leerplichtige asielzoekers op de basisschool in Havelterberg op eenzelfde wijze wordt verzorgd als ook elders in Nederland gebeurt? </vraag>
      <vraag nummer="8">Is het bericht juist dat een vorige inspecteur voor het basisonderwijs in Drenthe in 1991 geconfronteerd met de dreigende sluiting van de voornoemde school wegens het ontbreken van leerlingen, in feite de geestelijke vader is geweest van het omvormen van een reguliere basisschool tot een asielzoekersschool om op deze wijze in formele zin het christelijk onderwijs in de toenmalige gemeente Havelte te behouden? Zo ja, is hier sprake geweest van ongewenste belangenverstrengeling? </vraag>
      <noten afkomstig="vraag">
         <noot nummer="2"/>
         <noot nummer="1">Antwoorden gegeven op 22 april 1998, zie Aanhangsel Handelingen 1147, vergaderjaar 1997–1998</noot>
         <noot nummer="2" datum="1998-04-23" bron="Trouw">Trouw, 23 april 1998</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ik zie de geschetste tegenspraak in de beantwoording niet. Gegeven de conclusie dat het geen zin heeft de school in deze opzet te handhaven, is er immers de mogelijkheid om zodanige organisatorische en personele aanpassingen te realiseren dat goed onderwijs in de school gegeven wordt. </antwoord>
      <antwoord nummer="3">Per 1 januari 1998 is de gemeente Havelte met inbegrip van de kern Havelterberg opgeheven en opgegaan in de nieuwe gemeente Westerveld. Het gebied waarin de school is gelegen behoort echter tot de gemeente Meppel. De school dient inderdaad te voldoen aan de norm van de gemeente Meppel die thans nader wordt vastgesteld. De school zal naar verwachting aan deze norm voldoen. </antwoord>
      <antwoord nummer="4">Uit de beschikbare gegevens blijkt dat niet in strijd is gehandeld met wet- en regelgeving. In welke mate het bestuur gelden heeft gereserveerd voor materiële instandhouding is op grond van de binnen het ministerie beschikbare gegevens niet vast te stellen. Overigens zijn reserveringen op materieel gebied binnen de bekostigingssystematiek gebruikelijk. De school wordt volledig bezocht door kinderen van asielzoekers. Voor zover deze kinderen vallen binnen de criteria van de gewichtenregeling ontvangt de school de reguliere gewichtenformatie. Deze school komt tot 1 augustus a.s. in aanmerking voor aanvullende formatie. Deze aanvullende formatie valt daarna onder het gemeentelijk onderwijsachterstandenbeleid. De school heeft de afgelopen periode de volgende vergoedingsbedragen ontvangen: perso- neel mate- rieel totaal 1991 184 221 46 874 231 095 1992 365 527 61 648 427 175 1993 538 505 77 506 616 011 1994 755 379 98 852 854 231 1995 797 695 105 592 903 287 1996 833 842 113 313 947 155 Jaarlijks dient een bevoegd gezag vóór 1 juli een verklaring van een accountant in omtrent de rechtmatigheid van de uitgaven van het voorafgaande jaar. Uit de gegevens blijkt dat het schoolbestuur deze procedure heeft gevolgd. </antwoord>
      <antwoord nummer="5">Noch de onderwijswetgeving, noch het Burgerlijk Wetboek, biedt mij mogelijkheden om een verenigingsbestuur dat incompetent handelt te ontheffen van de verantwoordelijkheid als bevoegd gezag van een school. Dit neemt niet weg dat een bevoegd gezag zelf de verantwoordelijkheid kan nemen het bestuur over te dragen aan een ander bevoegd gezag. Wel kan ik, wanneer in strijd wordt gehandeld met de (wettelijk vastgestelde) bekostigingsvoorwaarden, de bekostiging inhouden, waardoor de school niet meer door de overheid wordt gefinancierd. </antwoord>
      <antwoord nummer="6">Omzetting van een vereniging in een stichting kan binnen de kaders van het Burgerlijk Wetboek. Voor leerlingen en leerkrachten heeft de gewijzigde rechtsvorm als zodanig geen consequenties. </antwoord>
      <antwoord nummer="7">Het geïntensiveerd toezicht door de Inspectie heeft tot doel de onderwijssituatie binnen de school te verbeteren. Het geïntensiveerde toezicht is verlengd tot het einde van het schooljaar. Op advies van de inspectie heb ik besloten dat vóór 1 juli de Inspectie zal rapporteren over de situatie binnen de school en een ondubbelzinnig oordeel hierover te geven. Als de rapportage van de inspectie daartoe aanleiding geeft, zal ik overgaan tot inhouding van de bekostiging. Tussen de antwoorden op de vragen 10 en 13 bestaat geen tegenstelling: in beide antwoorden wordt aangegeven dat het onderwijs voor asielzoekers verbonden is aan bestaande scholen voor basisonderwijs. </antwoord>
      <antwoord nummer="8">Bij de beantwoording van de vragen die in 1991 zijn gesteld over deze school is er al op gewezen dat het beleid erop gericht was plaatselijke oplossingen voor de opvang van asielzoekerskinderen op een constructieve wijze tegemoet te treden. De beslissing om deze kinderen onder te brengen in de school in Havelterberg is in onderling overleg tussen alle betrokkenen, waaronder de gemeentebesturen van Nijeveen, Diever, Ruinen en Vledder, tot stand gekomen. Er is geen sprake geweest van ongewenste belangenverstrengeling bij deze besluitvorming. </antwoord>
      <noten afkomstig="antwoord"/>
   </antwoorden>
</kvr>
