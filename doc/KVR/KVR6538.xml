<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bremmer (CDA) over een ontsnapping uit de Mesdagkliniek. (Ingezonden 20 oktober 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6538
</item>
         <item attribuut="Inhoud">Betreft de ontsnapping van twee TBS-gedetineerden. Zie ook de vragen van het lid Zijlstra (PvdA), 20 oktober 1997 over hetzelfde onderwerp (Aanhangsel nr. 737).</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">TBS</item>
         <item attribuut="Vindplaats">Kamervragen met antwoord 1997-1998, nr. 738, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Bremmer</persoon>
         </item>
         <item attribuut="Datum_reaktie">1998-02-19</item>
         <item attribuut="Datum_indiening">1997-10-20</item>
         <item attribuut="Document-id">KVR6538</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1507" allpagenumbers="1507 1508" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6538" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="738" onderwerp="" indiendatum="1997-10-20">
         <vrager partij="CDA" oorsprong="parlement">Bremmer</vrager>
         <vraagt-aan/>
      </vraagdata>
      <antwoorddata antwoorddatum="19 februari 1998). Zie ook Aanhangsel Handelingen nr. 402, Vergaderjaar 1997–1998">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hoe heeft het kunnen gebeuren dat twee TBS-gedetineerden zijn ontsnapt uit een nieuwe afdeling van de Van Mesdagkliniek in Groningen <voetnoot nummer="1"/>? </vraag>
      <vraag nummer="2">In welke mate is bij de nieuwbouw van de betreffende afdeling rekening gehouden met extra eisen van beveiliging die juist in deze tijd mogen worden verwacht? </vraag>
      <vraag nummer="3">Was het ministerie van Justitie op de hoogte van en heeft het ingestemd met de voorgenomen beveiliging van deze nieuwe afdeling? </vraag>
      <vraag nummer="4">Bent u op de hoogte van de inmiddels aangekondigde extra beveiligingsmaatregelen door de directie van de Van Mesdagkliniek? </vraag>
      <vraag nummer="5">Bent u ervan overtuigd dat een herhaling van dit gebeuren zich niet zal voordoen? Zo neen, hoe denkt u dan dat ontsnappingen door zware TBS’ers effectief voorkomen kunnen worden? </vraag>
      <noten afkomstig="vraag">
         <noot nummer="1" datum="1997-10-17" bron="Zie de NRC, 16 oktober en Trouw">Zie de NRC, 16 oktober en Trouw, 17 oktober 1997</noot>
      </noten>
   </vragen>
   <toelichting>Deze vragen dienen ter aanvulling op de eerdere vragen ter zake van het lid Zijlstra </toelichting>
   <antwoorden aantal="4">
      <antwoord nummer="1">Beide patiënten verbleven op een intensive care afdeling, de Marne II, die is gelegen op de eerste (tevens de hoogste) verdieping van de nieuwbouw van de kliniek. Op de avond van 15 oktober 1997 was het druk op de desbetreffende afdeling. Er was bezoek van een andere afdeling aanwezig. Zoals reeds vermeld in de antwoorden op de vragen van het lid Zijlstra, was een minimumbezetting van twee sociotherapeuten aanwezig. De regel is dat als een van de personeelsleden van de afdeling weg moet, dat er dan een personeelslid van elders zijn plaats inneemt. Dat is enkele malen gebeurd die avond. Wellicht mede daardoor stond het personeel op de afdeling niet meer voor ogen, of beide patiënten op de afdeling waren, dan wel elders in de kliniek. Uit een reconstructie achteraf en verklaringen van beide patiënten blijkt dat de ontvluchting waarschijnlijk als volgt is verlopen. Beide patiënten hebben hun ontvluchting geruime tijd van te voren al voorbereid door enkele onderdelen van het ventilatiekanaal te demonteren en een gat te maken in het ventilatiekanaal ter hoogte van de dakruimte. Hiervoor gebruikten ze gereedschap van de hobbyruimte van de afdeling. Al in de maand september waren tikkende geluiden, van metaal op metaal, gehoord door personeel van de kliniek. Onderzoek hiernaar had echter niets opgeleverd. Op de avond van de ontvluchting hebben beide patiënten zich omstreeks 19.30 uur naar de wasruimte begeven en de deur naar de ventilatieschacht geopend. Door het ventilatiekanaal open te schuiven konden beide patiënten daarin naar boven klimmen. Het ventilatiekanaal loopt naar een dakruimte. Via het gat dat zij hadden gemaakt in het ventilatiekanaal konden zij in de dakruimte komen. Van daaruit konden zij via een deur het dak bereiken. Omstreeks 19.40 uur ging er bij de centrale beveiligingspost het deuralarm af van de deur van de dakruimte. De centrale beveiligingspost heeft daarop met de op het dak aanwezige camera’s het dak geïnspecteerd, maar niets bijzonders waargenomen. Het dak van de nieuwbouw is afgezet met detectiedraden die een alarm doen overgaan indien ze worden aangeraakt. Deze detectiedraden konden door betrokkenen echter vrij eenvoudig omzeild worden. Vervolgens zijn zij doorgelopen naar het dak van de oudbouw en vanaf daar in de gracht die langs het gebouw loopt gesprongen. Zo konden zij het terrein van de inrichting verlaten. </antwoord>
      <antwoord nummer="2 en 3">Bij de plannen voor de nieuwbouw van de Van Mesdagkliniek is het systeem van de beveiliging herzien en aangepast aan de eisen gesteld door de Dienst Justitiële Inrichtingen. Het betreft zowel eisen voor de omtrekbeveiliging als eisen voor de elektronische beveiliging. Als omtrekbeveiliging van de nieuwbouw dienen de buitenkant van het gebouw zelf alsmede een penitentiair hekwerk. Buiten het gebouw zijn detectie-draden voorgeschreven, op het dak, de muren, hekken en gevels, die gekoppeld zijn aan camera’s. Voor de beveiliging binnen het gebouw zijn de volgende voorzieningen voorgeschreven. De deuren zijn door het personeel te openen met persoonlijke magnetische sleutels. Het gebruik van deze sleutels wordt geregistreerd naar plaats, tijdstip en houder. Op bepaalde kruispunten van gangen kunnen de deuren alleen door de beveiliging in de centrale beveiligingspost geopend worden. Patiënten in het zogenaamde patiëntencircuit kunnen deuren laten openen door via het intercomsysteem toestemming te vragen aan de centrale beveiligingspost. Vanuit die post vindt observatie plaats door middel van camera’s en patrouilles. In beginsel dienen alle deuren te zijn voorzien van een detectiesysteem, waarvan de alarmmeldingen binnen komen bij de centrale beveiligingspost. Ten tijde van de ontvluchting functioneerden zowel de buitenbeveiliging als de binnenbeveiliging op enkele onderdelen nog niet optimaal. Dat de buitenbeveiliging nog niet optimaal functioneerde hield onder meer verband met problemen met leveranciers. Met betrekking tot de binnenbeveiliging bestond er een bouwkundig probleem: niet alle deuren vielen goed dicht waardoor het deuralarm vaak nodeloos afging. Voor en na de oplevering van de nieuwbouw heeft een beveiligingstoets plaatsgevonden. Na de laatste check-up is een lijst opgesteld van punten die nog verbeterd moesten worden. Een van de punten op de lijst betrof de afspraak dat de deuren van de ventilatieschacht zouden worden voorzien van cilindersloten. Deze lijst is bij brief van 1 november 1995 naar de Rijksgebouwendienst gezonden met het verzoek de openstaande punten af te handelen. Ten tijde van de ontvluchting was aan die afspraak nog geen gevolg gegeven. Na de laatste check-up is de nieuwbouw op 1 februari 1996 in gebruik genomen. Omdat de elektronische installatie op dat moment nog niet was opgeleverd, is extra personeel ingezet voor de beveiliging. De inzet van extra personeel is door de kliniek stapsgewijs beëindigd, toen dat verantwoord werd geacht. Toen de elektronische installatie uiteindelijk in augustus 1996 is opgeleverd, was er nog een lijst met restpunten die nog niet in orde waren. De inschatting van de Dienst Justitiële Inrichtingen was op dat moment dat de punten op de lijst niet tot primaire veiligheidsrisico’s zouden leiden. De Dienst Justitiële Inrichtingen was er echter niet van op de hoogte – zoals uiteengezet in meergenoemde brief – dat de veiligheidsprocedures op de desbetreffende afdeling niet werden nageleefd. </antwoord>
      <antwoord nummer="4" voetnoot="1">Ja. Voor nadere informatie hierover verwijs ik u naar de brief met kenmerk 681041/98/DJI die als bijlage bij deze antwoorden is gevoegd. <voetnoot nummer="1"/>
      </antwoord>
      <antwoord nummer="5">Zoals uit het antwoord op vraag 4 blijkt heeft de directie van de Van Mesdagkliniek in overleg met mij maatregelen getroffen om een herhaling van het gebeurde te voorkomen. Ik heb er vertrouwen in dat deze maatregelen adequaat zijn. Zoals ik u reeds heb laten weten in het debat van 28 oktober 1997, heb ik voor de korte termijn besloten dat de beslissingen over plaatsing en overplaatsing van TBS-gestelden in de lijn, op de directie JJI/TBS van de Dienst Justitiële Inrichtingen worden genomen. Naar de vraag of er een verandering in de organisatie van de Dienst Justitiële Inrichtingen nodig is met betrekking tot de inbedding van de taken en bevoegdheden op het terrein van individuele beslissingen over TBS-gestelden, wordt thans een onderzoek ingesteld door een extern organisatiebureau. De planning is dat de rapportage van het onderzoek in mei dit jaar zal verschijnen. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
