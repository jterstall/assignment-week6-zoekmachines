<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over de uitwerking van de regels van gezinshereniging. (Ingezonden 11 juni 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7398
</item>
         <item attribuut="Inhoud">Vragen betreffen een praktijkgeval van het uitzetten van een Marokkaanse jongen.</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Emigratie Marokko Vreemdelingen</item>
         <item attribuut="Vindplaats">Kamervragen met antwoord 1997-1998, nr. 1444, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1998-06-30</item>
         <item attribuut="Datum_indiening">1998-06-11</item>
         <item attribuut="Document-id">KVR7398</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1 2961" allpagenumbers="1 2961 2962" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7398" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1444" onderwerp="" indiendatum="1998-06-11">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1998-06-30">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Bent u op de hoogte van het feit dat de Marokkaanse A.E.A. het land moet verlaten, terwijl zijn ouders al jaren in Nederland verblijven? Weet u eveneens dat deze jongen inmiddels drie jaar met veel succes de middelbare school doorloopt? Acht u het niet van bijzondere hardheid dat hij nu van zijn ouders wordt gescheiden, terwijl er ernstige twijfels zijn aan de mogelijkheid van zijn tante om hem te verzorgen? </vraag>
      <vraag nummer="2">Deelt u het oordeel dat de uitwerking van de regels van gezinshereniging, zoals ze sinds 1993 gelden, vaak bijzonder hard is? Bent u bereid om onderzoek te doen naar de vraag of de definitie van verbreking van het gezinsverband en de criteria met betrekking tot opvang in het land van herkomst in de praktijk niet toch leiden tot ongeoorloofde inbreuk op het gezinsleven? </vraag>
      <vraag nummer="3">Bent u bereid om de beslissing om A.E.A. uit Nederland te verwijderen, te heroverwogen en daarbij zijn integratie in Nederland, alsmede de gebrekkige opvang in Marokko te betrekken? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja, blijkens zijn eigen verklaringen tegenover de vreemdelingendienst verblijft deze vreemdeling sinds november 1996 in Nederland (en kan hij dus nog geen drie jaar op de middelbare school zitten). De schoolresultaten zijn mij niet bekend, maar acht ik ook niet relevant voor de beoordeling van zijn verblijfsaanvraag. De beperkte wijze waarop het gezinsleven vóór de illegale inreis van betrokkene naar Nederland heeft plaatsgevonden is een gevolg van de bewuste beslissing van de ouders van betrokkene om de opleiding van betrokkene in Marokko te laten plaatsvinden. Er zijn mij geen twijfels over de opvangmogelijkheden door de tante bekend. Op 14 mei 1998 heeft de Vreemdelingenkamer, nevenzittingsplaats Zwolle, vastgesteld dat de beweerde klachten van de tante van betrokkene al sedert 1988 bestaan en nog geen aanleiding hebben gevormd voor haar eigen kinderen om het huis te verlaten. Eveneens is vastgesteld dat haar oudste kinderen inmiddels een gezin hebben gevormd, tot wie betrokkene zich eveneens kan wenden. Tenslotte is vastgesteld dat betrokkene gelet op zijn leeftijd zichzelf kan handhaven. </antwoord>
      <antwoord nummer="2">Nee, als uitwerking van een restrictief beleid is het recht op toelating aan voorwaarden gebonden. De voorwaarde dat iemand feitelijk tot het gezin moet behoren van degene bij wie verblijf wordt beoogd geldt al van vóór 1993. Ik acht het niet onredelijk om de toelating van familieleden te beperken tot de in het buitenland achtergelaten gezinsleden met wie de vreemdeling na zijn vertrek naar Nederland een gezinsband is blijven onderhouden. Bij de toepassing van de beleidsregels wordt altijd beoordeeld of er bijzondere individuele omstandigheden zijn die nopen tot afwijking van de regels. Het volledig ontbreken van opvang in het land van herkomst van een minderjarige kan hiertoe aanleiding zijn, indien hereniging in het land van herkomst onmogelijk is. Ik zie geen aanleiding om de reeds jaren bestaande en breed aanvaarde beleidslijn te wijzigen. Gezinsleven is primair een zaak van individuen. Het gaat in dit soort gevallen om een breuk die de individuen zelf hebben veroorzaakt. Ik acht het niet ongeoorloofd van een vreemdeling te vragen de breuk in het land van herkomst te herstellen door zich aldaar (tijdelijk) te vestigen. Blijkens de uitspraken van het Europese Hof in de zaken Gül en Ahmut is dit uitgangspunt ook binnen de reikwijdte van artikel 8 van het EVRM gerechtvaardigd. </antwoord>
      <antwoord nummer="3">Nee, betrokkene heeft twee keer een procedure gevoerd om verblijf in Nederland te verkrijgen: in 1994 een mvv-procedure van uit het buitenland, welke tot in beroep tot een negatief resultaat voor betrokkene heeft geleid. Na illegale inreis heeft betrokkene eind 1996 procedure in Nederland gevoerd ter verkrijging van een verblijfsvergunning. De rechter heeft recent, nl. op 14 mei 1998, geoordeeld dat de beslissing betrokkene de toelating te weigeren rechtmatig is en het (inmiddels) tweede beroep ongegrond verklaard. Voor een heroverweging zie ik, mede gelet op mijn antwoord op vraag 1 geen aanknopingspunten. Ik acht het ongewenst de mogelijkheid van integratie hangende verblijf anders dan op grond van artikel 9 of 10 van de Vreemdelingenwet te aanvaarden, ook al maakt de betrokkene gedurende die tijd gebruik van het voor hem openstaande recht op onderwijs. Hierbij moet worden bedacht dat betrokkene na zijn eerste beroepsprocedure wist dat hem geen toelating zou worden verleend. De integratie na de illegale inreis komt dan ook geheel voor zijn rekening. </antwoord>
      <noten afkomstig="antwoord"/>
   </antwoorden>
</kvr>
