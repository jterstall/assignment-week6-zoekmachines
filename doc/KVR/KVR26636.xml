<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Slob en Rouvoet (beiden ChristenUnie) aan de ministers van Landbouw, Natuur en Voedselkwaliteit en van Financiën over artikel 3.64 Wet inkomstenbelasting 2001. (Ingezonden 12 oktober 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26636
</item>
         <item attribuut="Inhoud">Vragen over moeizaam verlopen van bedrijfsverplaatsingen ter bevordering van de herstructurering van de landbouw en ontwikkeling van de natuur, vanwege fiscale obstakels, zoals het feit dat de vaak vrijwillige verkoop niet wordt uitgelegd als direct gevolg van overheidsingrijpen in de zin van artikel 3.64, vierde lid, van de Wet inkomstenbelasting 2001. Een speciale algemene maatregel van bestuur is wel aangekondigd, maar nog steeds niet uitgevaardigd.</item>
         <item attribuut="Rubriek">Belastingen (Inkomstenbelasting) Landbouw (Landbouwbedrijven) Natuur (Landelijke gebieden)</item>
         <item attribuut="Trefwoorden">Inkomstenbelasting Landbouwbedrijven Landelijke gebieden</item>
         <item attribuut="Vindplaats">Kamervragen met antwoord 2006-2007, nr. 221, Tweede Kamer</item>
         <item attribuut="Vraagnr_bij_indiening">2060701270</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="ChristenUnie">Slob</persoon>
            <persoon partij="ChristenUnie">Rouvoet</persoon>
         </item>
         <item attribuut="Datum_reaktie">2006-10-23</item>
         <item attribuut="Datum_indiening">2006-10-12</item>
         <item attribuut="Document-id">KVR26636</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="469" allpagenumbers="469 470 471" vetnummer="2060701270" code="0607tkkvr221" lopendefooter="Tweede Kamer, vergaderjaar 2006–2007, Aanhangsel" filenaam="KVR26636" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="221" onderwerp="" indiendatum="2006-10-12">
         <vrager partij="ChristenUnie" oorsprong="parlement">Slob</vrager>
         <vrager partij="ChristenUnie" oorsprong="parlement">Rouvoet</vrager>
         <vraagt-aan>de ministers van Landbouw, Natuur en Voedselkwaliteit en van Financiën</vraagt-aan>
      </vraagdata>
      <antwoorddata antwoorddatum="2006-10-23">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="13">
      <vraag nummer="1">Is het u bekend dat bedrijfsverplaatsingen ter bevordering van de herstructurering van de landbouw en de ontwikkeling van de natuur, zoals de concentratie van de intensieve landbouw en de realisatie van de Ecologische Hoofdstructuur (EHS), voor een gedeelte moeizaam verlopen of niet van de grond komen, omdat de, vaak in beginsel vrijwillige, verkoop van het bedrijf in fiscale zin niet wordt aangemerkt als zijnde het directe gevolg van overheidsingrijpen in de zin van artikel 3.64, vierde lid van de Wet inkomstenbelasting 2001 (Wet IB 2001), omdat er nog steeds geen Algemene Maatregel van Bestuur (AMvB) is als bedoeld in artikel 3.64, vierde lid, onderdeel b, en omdat artikel 3.64, vierde lid, onderdeel c, nog altijd niet van kracht is? </vraag>
      <vraag nummer="2">Klopt het dat de Europese Commissie bij beschikking van 25 januari 2006 de toepassing van de verruimde herinvesteringsreserve bij gebruikmaking van de Regeling Beëindiging Veehouderijtakken (RBV) heeft aangemerkt als zijnde «staatssteun-proof»? Zo ja, waarom is tot op heden nog steeds de AMvB, waarin deze regeling is opgenomen, niet uitgevaardigd? </vraag>
      <vraag nummer="3">Bent u bereid om agrarisch ondernemers die sinds 2001 in het kader van de RBV hun bedrijf hebben verplaatst of zijn omgeschakeld naar een andere bedrijfstak eventueel met terugwerkende kracht gebruik te laten maken van de betreffende fiscale faciliteit? Zo neen, waarom niet? </vraag>
      <vraag nummer="4">Klopt het dat de gewenste verruiming van de herinvesteringsreserve bij gebruikmaking van de RBV pas op 27 augustus 2002 bij de Europese Commissie is aangemeld? Indien dat zo is, waarom is deze aanmelding na de behandeling van de Wet ondernemerspakket 2001 in 2000 bijna twee jaar blijven liggen? </vraag>
      <vraag nummer="5" voetnoot="1">Zijn na de goedkeuring van de RBV door de Europese Commissie inmiddels andere regelingen ter goedkeuring voorgelegd aan de Europese Commissie? Zo ja, welke? Zo neen, waarom is hier sinds 25 januari 2006 alweer zoveel tijd overheen gegaan? <voetnoot nummer="1"/>
      </vraag>
      <vraag nummer="6" voetnoot="2">Deelt u nog steeds de mening, zoals medegedeeld in het algemeen overleg over de Nota Fiscaliteit, landbouw en natuurbeleid van 6 oktober 2003 <voetnoot nummer="2"/>, dat niet méér dan één regeling tegelijk kan worden aangemeld? Zo ja, waarom? </vraag>
      <vraag nummer="7">Denkt u na de goedkeuring van de RBV dat de andere genoemde regelingen, bijvoorbeeld de grootschalige EHS, op afzienbare termijn ook door de staatssteuntoets zullen komen? Zo neen, hoe kan er dan op andere wijze invulling worden gegeven aan de fiscale ondersteuning van de gewenste herstructurering van de land- en tuinbouw? </vraag>
      <vraag nummer="8" voetnoot="3">Acht u het strikt noodzakelijk dat de regelingen, waarvan opname in de bovengenoemde AMvB wordt beoogd, elk voor goedkeuring aan de Europese Commissie worden voorgelegd? Zo ja, waarom is dat zo? Kunt u dan de toezegging doen dat zij een extra inspanning zullen plegen om bij de Europese Commissie gedaan te krijgen dat de andere regelingen op zo kort mogelijke termijn zullen worden goedgekeurd? <voetnoot nummer="3"/>
      </vraag>
      <vraag nummer="9" voetnoot="4">Deelt u de mening dat, als onder «overheidsingrijpen» mede wordt verstaan het «indirecte» overheidsingrijpen als door de Hoge Raad bedoeld in zijn arrest van 17 september 2004 <voetnoot nummer="4"/>, een deel van de bij vraag 1 bedoelde belemmeringen kan worden opgeheven, doordat dan ook verkopen die in beginsel vrijwillig plaatsvinden, van bedrijven in bijvoorbeeld reconstructiegebieden in een deel van de gevallen – namelijk indien die bedrijven door bestemmingsplanwijzigingen in de nabije omgeving anders «op slot» komen te zitten – kunnen worden aangemerkt als zijnde het gevolg van overheidsingrijpen? </vraag>
      <vraag nummer="10">Klopt het dat de Belastingdienst het oordeel van de Hoge Raad in het hierboven genoemde arrest inzake het «indirect» overheidsingrijpen, niet van toepassing acht onder de werking van de Wet IB 2001? </vraag>
      <vraag nummer="11" voetnoot="5">Bent u bereid als uw standpunt bekend te maken dat het oordeel van de Hoge Raad in voornoemd arrest ook betekenis heeft voor de uitleg van artikel 3.64, vierde lid, onderdeel a, Wet IB 2001, nu uit de parlementaire geschiedenis blijkt dat met die bepaling slechts een «codificatie» en «verduidelijking» en géén inperking is beoogd van het tot dan toe gevoerde beleid als gepubliceerd in de Resolutie van 25 augustus 1992? <voetnoot nummer="5"/>
      </vraag>
      <vraag nummer="12" voetnoot="6">Kunt u, gelet op het voorgaande, concreet aangeven hoe zal worden voorkomen dat wederom zoveel tijd verloopt tussen de goedkeuring van de wet en de verkrijging van de goedkeuring van de Europese Commissie, voor een aantal specifieke maatregelen in het «landbouwpakket» voor de nota «werken aan winst»? <voetnoot nummer="6"/>
      </vraag>
      <vraag nummer="13">Bent u bereid bovenstaande vragen voor het wetgevingsoverleg over het Belastingplan 2007, dat geagendeerd staat voor, 23 oktober 2006, te beantwoorden? </vraag>
      <noten afkomstig="vraag">
         <noot nummer="1">Hierbij zij er aan herinnerd dat bij de parlementaire behandeling van de Wet ondernemerspakket 2001 en het belastingplan 2002 de volgende regelingen zijn genoemd: de Nitraatrichtlijn, de regeling structuurverbetering glastuinbouw, de opkoopregeling, de Ecologische Hoofdstructuur (EHS) en de Strategische Groenprojecten (SGP)</noot>
         <noot nummer="2" documenttype="Kamerstuk" kamerstuk-id="28 207" documentnummer="5" documentjaargang="2003-2004">Kamerstuk 28 207, nr. 5, vergaderjaar 2003–2004</noot>
         <noot nummer="3">Hierbij zij opgemerkt dat de herinvesteringsreserve een regeling voor (slechts) belastinguitstel is en dat een deel van de herstructureringsmaatregelen die Nederland wenst te realiseren ook overeenkomt met Europese doelstellingen (bijvoorbeeld de Nitraatrichtlijn)</noot>
         <noot nummer="4">Nr. 39779, LJN nummer AR2318</noot>
         <noot nummer="5">Nr. DB 92/3157, BNB 1992/313</noot>
         <noot nummer="6" documenttype="Kamerstuk" kamerstuk-id="30 572" documentnummer="9" documentjaargang="2005-2006">Kamerstuk 30 572, nr. 9, vergaderjaar 2005–2006</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2 en 3">De Europese Commissie heeft in de beschikking van 25 januari 2006 over toepassing van de fiscale doorschuiffaciliteit met betrekking tot de Regeling beëindiging veehouderijtakken (hierna: RBV) geconcludeerd dat toepassing van de fiscale doorschuiffaciliteit aangemerkt dient te worden als staatssteun en haar goedkeuring gegeven voor verlening van deze steun met terugwerkende kracht tot en met 1 januari 2001. De ontwerp-amvb waarin de RBV wordt aangewezen is in 2002 van de Raad van State met blanco advies teruggekomen. De ontwerp-amvb bevat in totaal acht regelingen op het gebied van herstructurering binnen de land-, tuinbouw- en visserijsector. Nu gebleken is dat de Europese Commissie de toepassing van de fiscale doorschuiffaciliteit als staatssteun beschouwt, zullen de overige regelingen op korte termijn als afzonderlijke steunmaatregelen ter goedkeuring worden aangemeld. Voor invoering van elk van deze regelingen zal in de amvb worden voorzien door middel van inwerkingtreding bij koninklijk besluit. De ontwerp-amvb zal hieraan worden aangepast en na vaststelling in het Staatsblad worden gepubliceerd. De amvb kan dan voor wat betreft de RBV direct in werking treden. Dit onderdeel van het besluit zal terugwerkende kracht kennen tot en met 1 januari 2001. </antwoord>
      <antwoord nummer="4">Met ingang van 1 januari 2001 bevat de Wet inkomstenbelasting 2001 een grondslag om bij amvb regelingen aan te wijzen waarop de fiscale doorschuiffaciliteit toegepast kan worden. Op dat moment heeft de staatssecretaris van Financiën de amvb in concept opgesteld en heb ik de staatssteunaspecten met betrekking tot de fiscale doorschuiffaciliteit onderzocht. Het bleek een complex staatssteundossier te zijn. Melding van complexe staatssteundossiers in Brussel vergt een gedegen voorbereiding en noodzaakt tot het voeren van overleg met de Commissie vóór melding. Dat heeft in dit dossier veel tijd gekost. </antwoord>
      <antwoord nummer="5 en 6">Tijdens het notaoverleg over de Nota fiscaliteit, landbouw- en natuurbeleid (Kamerstukken II 2003–2004, 28 207, nr. 5) heb ik aangegeven dat ervoor gekozen is om eerst de Regeling beëindiging veehouderijtakken bij wijze van pilot te melden, omdat melding van meerdere regelingen tegelijkertijd het dossier naar verwachting nog gecompliceerder zou maken. Bovendien heb ik mij tijdens de behandeling van de melding inzake toepassing van de fiscale doorschuiffaciliteit RBV richting de Commissie op het standpunt gesteld dat geen sprake was van staatssteun. Als de Commissie dit standpunt had gedeeld, was melding van de overige dossiers niet meer noodzakelijk geweest. Daarom heb ik besloten om te wachten met de melding van de overige regelingen waarvoor de fiscale doorschuiffaciliteit moet gaan gelden. Ik sta nog steeds achter deze aanpak. Hoewel de Commissie uiteindelijk toch geoordeeld heeft dat sprake is van staatssteun, is het een groot voordeel dat de Commissie nu bekend is met de werking van het instrument fiscale doorschuiffaciliteit. Dat zal behandeling van melding van de overige regelingen versnellen. De periode sinds de goedkeuringsbeschikking met betrekking tot de RBV is benut om de melding van de overige regelingen voor te bereiden, uitgaande van de motivering van de Commissie in de beschikking met betrekking tot de RBV. Nu de Commissie haar oordeel over de verenigbaarheid van de RBV met het EG-recht heeft gegeven, worden de regelingen op korte termijn gemeld. </antwoord>
      <antwoord nummer="7">De Commissie zal melding van toepassing van de fiscale faciliteit op de overige regelingen beoordelen aan de hand van de toepasselijke staatssteunkaders. Hoe die beoordeling zal uitvallen voor de overige regelingen is op dit moment lastig te voorspellen. </antwoord>
      <antwoord nummer="8">Het is inderdaad noodzakelijk om alle regelingen afzonderlijk voor goedkeuring aan de Europese Commissie voor te leggen. De regelingen zien op verschillende situaties en hebben verschillende uitwerkingen. Zij zullen dus als afzonderlijke steunmaatregel worden gemeld. Wel zal bij de Commissie de samenhang tussen de verschillende regelingen worden benadrukt. De goedkeuringsbeschikking van 25 januari 2006 ziet uitsluitend op toepassing van de fiscale doorschuiffaciliteit op een specifieke regeling, namelijk de RBV, en heeft daarom een beperkte reikwijdte. Het is derhalve niet mogelijk deze beschikking tevens te beschouwen als goedkeuring voor toepassing van de fiscale faciliteit op de overige regelingen. Ik zal bij de Commissie aandringen op een spoedige beslissing, maar heb niet de bevoegdheid om de Commissie te dwingen om voor een bepaalde datum een besluit te nemen. </antwoord>
      <antwoord nummer="9, 10 en 11">De in artikel 3.64, Wet IB 2001, omschreven vormen van overheidsingrijpen wijken af van het voor de Wet op de inkomstenbelasting 1964 geldende besluit van 25 augustus 1992, nr. DB92/3157 (BNB 1992/313). In dat besluit luidde de omschrijving «overheidsingrijpen dat uiteindelijk tot beëindiging van de uitoefening van de onderneming op de oorspronkelijke plaats leidt». De Hoge Raad heeft in zijn arrest van 17 september 2004, BNB 2004/411, beslist dat onder overheidsingrijpen in de zin van voormeld besluit moet worden begrepen «een overheidsingrijpen dat belet aanpassingen in de bedrijfsvoering door te voeren zonder welke op termijn de hiervoor bedoelde beëindiging onafwendbaar is». Een dergelijke uitbreiding van het begrip overheidsingrijpen stond de wetgever niet voor ogen toen tijdens de parlementaire behandeling van de Wet IB 2001 werd toegelicht dat het nieuwe artikel 3.64, vierde lid, tot doel heeft het bestaande uitvoeringsbeleid te codificeren. Vandaar dat een dergelijke uitbreiding van het begrip niet kwalificeert onder de Wet IB 2001, waarin in dit verband de bedoeling van de wetgever is geëxpliceerd in de wettelijke omschrijving van het begrip «onteigening» en wat daaronder kan worden begrepen. De nu kwalificerende vormen van overheidsingrijpen zijn omschreven in artikel 3.64, vierde lid, Wet IB 2001: a. onteigening, daaronder begrepen minnelijke onteigening en aankoop ter voorkoming van onteigening. Blijkens de parlementaire geschiedenis inzake de totstandkoming van deze bepaling gaat het hierbij om situaties waarin belanghebbende door maatregelen van de overheid in een dwangpositie is komen te verkeren, en wel in die zin dat «hij weet of redelijkerwijs kan verwachten dat hij, indien hij niet verkoopt uiteindelijk zal worden onteigend». b. bij algemene maatregel van bestuur aangewezen communautaire of nationale regelgeving die leidt tot een herstructurering van een bedrijfstak. Hierbij is dus van belang of de aan de orde zijnde regeling ter herstructurering van een bedrijfstak ook bij algemene maatregel van bestuur als zodanig is aangewezen. Voorts merk ik op dat het vorenstaande slechts relevant is bij staking van de onderneming. Indien de onderneming niet wordt gestaakt maar slechts wordt verplaatst naar een andere locatie, is het voor toepassing van de herinvesteringsreserve niet van belang of sprake is van «overheidsingrijpen». Indien de onderneming wordt verplaatst, dat wil zeggen wordt uitgeoefend op een andere locatie maar wat betreft aard en omvang niet ingrijpend wijzigt, is de hoofdregel van de herinvesteringsreserve zoals neergelegd in artikel 3.54, Wet IB 2001, onverkort van toepassing. Tot slot merk ik nog op dat ik voornemens ben het hiervoor verwoorde standpunt in een binnenkort te verschijnen beleidsbesluit op te nemen. </antwoord>
      <antwoord nummer="12">Ik zet me er voor in dat een aantal specifieke maatregelen uit het «Landbouwpakket» in het kader van de «Wet werken aan winst» zo spoedig mogelijk worden gemeld bij de Europese Commissie. Verder zullen nog vóór de melding de te treffen fiscale maatregelen uit het «Landbouwpakket» worden besproken met de Commissie. Op deze manier heb ik er goede hoop op dat de termijn voor goedkeuring van deze maatregelen aanzienlijk verkort kan worden, mede omdat deze regelingen minder complex zijn dan de fiscale doorschuiffaciliteit. </antwoord>
      <antwoord nummer="13">Ja. </antwoord>
      <noten afkomstig="antwoord"/>
   </antwoorden>
</kvr>
