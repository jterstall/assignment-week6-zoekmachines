<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schippers (VVD) aan de minister van Volksgezondheid, Welzijn en Sport over mogelijke rekenfouten bij het College voor zorgverzekeringen. (Ingezonden 24 augustus 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26358
</item>
         <item attribuut="Inhoud">Vragen naar aanleiding van bericht (Financieel Dagblad, 23 augustus 2006) over de mogelijke verkeerde inschatting bij het College voor zorgverzekeringen (CVZ) van de zorguitgaven in 2006. Circa 360 mln euro uit de vereveningsfondsen (budgetten die worden verdeeld uit de inkomensafhankelijke premies) zou opnieuw verdeeld moeten worden onder de verzekeraars. De rekenfouten komen zeer ongelegen. Zorgverzekeraars zijn onderling verwikkeld in een felle concurrentiestrijd; ze hebben de verzekeringen vaak op of onder de kostprijs aangeboden. Terugbetalingen of plotselinge bijbetalingen kunnen het verschil maken tussen een concurrerende premie en een premie die klanten wegjaagt.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Zorgverzekeringen</item>
         <item attribuut="Vindplaats">Kamervragen met antwoord 2005-2006, nr. 2127, Tweede Kamer</item>
         <item attribuut="Vraagnr_bij_indiening">2050618010</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Schippers</persoon>
         </item>
         <item attribuut="Datum_reaktie">2006-09-12</item>
         <item attribuut="Datum_indiening">2006-08-24</item>
         <item attribuut="Document-id">KVR26358</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4521" allpagenumbers="4521 4522" vetnummer="2050618010" code="0506tkkvr2127" lopendefooter="Tweede Kamer, vergaderjaar 2005–2006, Aanhangsel" filenaam="KVR26358" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2127" onderwerp="" indiendatum="2006-08-24">
         <vrager partij="VVD" oorsprong="parlement">Schippers</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-09-12">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de inhoud van het artikel <voetnoot nummer="1"/>over de mogelijke rekenfouten bij het College voor zorgverzekeringen (CVZ)? </vraag>
      <vraag nummer="2">Klopt deze berichtgeving? Zo ja, waar zit volgens u de fout in het vereveningsfonds? </vraag>
      <vraag nummer="3">Wat zijn de consequenties van deze rekenfouten in een concurrerende markt? </vraag>
      <vraag nummer="4">Wat bent u voornemens te gaan doen om dit probleem op korte termijn op te lossen? </vraag>
      <vraag nummer="5">Hoe denkt u dergelijke fouten in de toekomst te voorkomen? </vraag>
      <vraag nummer="6">Op welke termijn kunt u hierover duidelijkheid verschaffen? </vraag>
      <noten afkomstig="vraag">
         <noot nummer="1" datum="2006-08-23" bron="Financieel Dagblad">Financieel Dagblad, 23 augustus 2006</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In grote lijnen klopt de berichtgeving. Toch wil ik tegenspreken dat het gaat om een opeenstapeling van rekenfouten bij het College voor zorgverzekeringen (CVZ). In augustus 2005 heeft het CVZ met alle op dat moment beschikbare informatie van verzekeraars een raming gemaakt van het aantal verzekerden per zorgverzekeraar onderverdeeld naar de verschillende vereveningscriteria. In de risicoverevening krijgen verzekeraars ondermeer compensatie voor hogere kosten van chronisch zieken in hun verzekerdenportefeuille via het criterium FarmacieKostenGroepen (FKG; op basis van geneesmiddelengebruik in het verleden). Eind 2005 en begin 2006 kwam aan het licht dat CVZ in september 2005 door een rekenfout het aantal verzekerden op grond waarvan verzekeraars via een FKG extra vereveningsbijdrage krijgen, te laag had geschat. Dit leidde er toe dat de ex-ante vereveningsbijdragen voor een aantal zorgverzekeraars (zowel voormalige ziekenfondsen als voormalige particuliere ziektekostenverzekeraars) waarvoor te weinig FKG-ers waren geteld, voor in totaal € 247 miljoen te laag werd vastgesteld. Direct nadat deze fouten aan het licht kwamen zijn alle verzekeraars geïnformeerd en zijn de benadeelde verzekeraars gecompenseerd door een hogere ex-ante vereveningsbijdrage. Alle zorgverzekeraars hebben dus uiteindelijk in 2006 ex ante precies gekregen waarop ze recht hebben bij een goede raming van het aantal FKG-ers. Echter, doordat het aantal FKG-ers in eerste instantie te laag was vastgesteld en er in de risicoverevening uitgegaan wordt van macroneutraliteit is de afslag voor verzekerden die niet in een FKG zijn ingedeeld (verzekerden in FKGO) te laag vastgesteld. Dit is in 2006 niet gecorrigeerd. Dit heeft er toe geleid dat alle verzekeraars voor hun gezonde verzekerden (FKGO-ers) in totaal € 247 miljoen te veel vereveningsbijdrage hebben gekregen. </antwoord>
      <antwoord nummer="3">De concurrentieverhoudingen zijn slechts beperkt verstoord omdat alle verzekeraars te veel vereveningsbijdrage hebben gekregen. Relatieve verschillen treden alleen op tussen verzekeraars met relatief meer of minder gezonde verzekerden. Per saldo zou de fout een neerwaartse druk op de nominale premies 2006 kunnen hebben gehad, omdat de meeste verzekeraars op basis van een te hoge vereveningsbijdrage de premies 2006 hebben bepaald. Daarentegen lijken de verzekeraars waarvoor in eerste instantie onterecht te weinig ex-ante vereveningsbijdrage is vastgesteld hiermee – achteraf terecht – niet volledig rekening te hebben gehouden in de vaststelling van hun premies 2006. </antwoord>
      <antwoord nummer="4">De verzekeraars waarvoor op grond van de fout in eerste instantie een te lage ex-ante vereveningsbijdrage is vastgesteld zijn direct gecompenseerd door het CVZ met een verhoogde ex-ante vereveningsbijdrage. Er zijn dus geen verzekeraars die in liquiditeitsproblemen zijn gekomen. In de Regeling zorgverzekering is opgenomen dat de ex-post toepassing van gerealiseerde FKG’s budgettair neutraal uitpakt. Dit is zo geregeld omdat het zeker in het licht van de stelselherziening lastig was om het aantal FKG-ers goed te ramen. Toepassing van de ministeriële regeling zou betekenen dat alle verzekeraars via een ex-post verhoging van de afslag voor gezonde verzekerden (FKGO-ers) vereveningsbijdrage zouden moeten inleveren. Zorgverzekeraars hebben echter hun premie 2006 vastgesteld mede op basis van de toenmalige prognose van de vereveningsbijdrage 2006. Voor een aantal verzekeraars betekent deze wijze van neutraliteit een vermindering van de inkomsten. Die ze op moeten vangen door tussentijds hun premies te verhogen of door in te teren op hun reserves. In overleg met Zorgverzekeraars Nederland heb ik besloten om de afslag voor FKGO-ers niet ex-post te verhogen in 2006 en daartoe de ministeriële regeling te wijzigen. Dit heeft tot gevolg dat er in 2006 € 247 miljoen meer vereveningsbijdrage wordt uitgekeerd. Deze extra vereveningsbijdrage 2006 leidt tot een negatief saldo in het zorgverzekeringsfonds. Via de 50/50-regeling wordt het tekort gefinancierd in 2007 door een lagere vereveningsbijdrage uit het fonds (en dus een hogere rekenpremie) en een hogere inkomensafhankelijke bijdrage. </antwoord>
      <antwoord nummer="5">De oorzaak van de fout door het CVZ ligt voornamelijk in de grote druk op het proces gedurende de zomer van 2005. Vanwege de invoering van de Zorgverzekeringswet is besloten om al medio september 2005, één maand eerder dan gebruikelijk, de vereveningsbijdrage 2006 vast te stellen, zodat verzekeraars voldoende tijd hadden om de nominale premie vast te stellen en verzekerden ruim de tijd kregen om hun nieuwe zorgverzekeraar te kiezen. Daarnaast moest voor het eerst gewerkt worden met gegevensbestanden van voormalig particuliere verzekeraars. Door de tijdsdruk is de interne en externe controle tekort geschoten. CVZ zal nu in oktober 2006 uitsluitsel geven aan de zorgverzekeraars over hun vereveningsbijdrage 2007. Dit geeft ten opzichte van vorig jaar extra tijd voor de nodige controles. Voorts zal CVZ alle procedures formaliseren en vastleggen. Bedacht moet wel worden dat de afwijkingen in de realisaties ten opzichte van de ramingen van CVZ niet de classificatie rekenfouten verdienen. Gezien bijvoorbeeld de invoering van de Zorgverzekeringswet, de verschuivingen in verzekerdenportefeuilles en de invoering van de dbc’s zijn ramingsafwijkingen voor 2006 evident. Ik ga hier verder op in in mijn antwoorden op vragen van de heer Omtzigt en mevrouw Smilde. </antwoord>
      <antwoord nummer="6">Dat is bij deze gebeurd. Ik zal vóór 1 oktober de wijzigingen in de Regeling zorgverzekering aan u doen toekomen. </antwoord>
      <noten afkomstig="antwoord"/>
   </antwoorden>
</kvr>
