<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de minister van Onderwijs, Cultuur en Wetenschappen over de leraar als opsporingsambtenaar. (Ingezonden 8 oktober 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16541
</item>
         <item attribuut="Inhoud">Vragen over illegale leerlingen en de financiering van nieuwkomersgroepen.</item>
         <item attribuut="Rubriek">Basisonderwijs (Bekostiging basisonderwijs) Basisonderwijs (Leerlingen) Welzijn (Vreemdelingen en asielzoekers)</item>
         <item attribuut="Trefwoorden">Bekostiging basisonderwijs Leerlingen Vreemdelingen</item>
         <item attribuut="Vindplaats">Kamervragen met antwoord 2002-2003, nr. 233, Tweede Kamer</item>
         <item attribuut="Vraagnr_bij_indiening">2020301200</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2002-10-29</item>
         <item attribuut="Datum_indiening">2002-10-08</item>
         <item attribuut="Document-id">KVR16541</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="485" allpagenumbers="485 486" vetnummer="2020301200" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16541" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="233" onderwerp="" indiendatum="2002-10-8">
         <vrager partij="D66" oorsprong="parlement">Lambrechts</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2002-10-29">
         <antwoorder functie="minister" ministerie="Onderwijs, Cultuur en Wetenschappen">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hoe groot schat u de groep van illegale leerlingen in Nederland? Wilt u de Kamer op de hoogte stellen van de aantallen zodra die bekend zijn? </vraag>
      <vraag nummer="2">Hoeveel leerlingen nemen deel aan lessen in nieuwkomersgroepen in Nederland en hoe worden deze groepen tot nu toe gefinancierd? Om hoeveel geld gaat het hierbij? </vraag>
      <vraag nummer="3">Hoe wordt in gemeenten die geen speciale nieuwkomersgroepen kennen, omgegaan met leerlingen die kampen met taalproblemen of gedragsproblemen als gevolg van bijvoorbeeld oorlogstrauma’s? </vraag>
      <vraag nummer="4">Is overleg gevoerd met gemeenten en leraren over de gevolgen voor het reguliere basisonderwijs wanneer de mogelijkheid van opvang in nieuwkomersgroepen wegvalt? </vraag>
      <vraag nummer="5">Als scholen toch willen vasthouden aan aparte opvang van leerlingen met een achterstand (ongeacht of deze leerlingen illegaal in Nederland verblijven), in verband met het niveau van de lessen aan leerlingen die het Nederlands al wel beheersen, zal dit dan worden toegestaan? Zo ja, hoe zal dat worden gefinancierd? </vraag>
      <noten afkomstig="vraag">
         <noot nummer="1" datum="2002-09-30" bron="NRC">NRC, 30 september 2002</noot>
      </noten>
   </vragen>
   <antwoorden aantal="5">
      <antwoord nummer="1">Ik heb geen zicht op het aantal illegale leerlingen in Nederland. Gemeenten en scholen zijn immers niet verplicht om te vragen naar de verblijfsstatus van een leerling. </antwoord>
      <antwoord nummer="2">Aansluitend op de beantwoording van vraag 1 heb ik geen zicht op hoeveel illegale leerlingen deelnemen aan lessen in nieuwkomergroepen Wat betreft de bekostiging het volgende: Elk leerplichtig kind – legaal of illegaal – heeft recht op onderwijs. Nederland is daartoe internationale verdragsrechtelijke verplichtingen aangegaan. Scholen ontvangen voor elke leerling een reguliere bekostiging. Gemeenten, die aan de criteria voldoen, ontvangen daarnaast een budget voor het Gemeentelijk Onderwijsachterstandenbeleid (GOA). Gemeenten kunnen zelf beslissen hoe ze deze middelen, binnen de doelen van het Landelijke Beleidskader, inzetten. Middelen uit het GOA-budget kunnen ook ingezet worden voor onderwijs aan leerplichtige illegale leerlingen. Overigens kunnen scholen ook nog extra middelen ontvangen voor allochtone leerlingen (legaal en illegaal) via de gewichtenregeling en Cumi-regeling VO. Het is niet mogelijk aan te tonen hoeveel middelen van deze verschillende budgetstromen specifiek worden ingezet voor illegalen, aangezien onbekend is hoeveel illegalen deelnemen aan het onderwijs. </antwoord>
      <antwoord nummer="3">GOA-gemeenten moeten in het kader van het Gemeentelijk onderwijsachterstandenbeleid middelen inzetten volgens de doelstellingen van het landelijk beleidskader (LBK). Centraal in het LBK staat de prioriteit taal. Taal geldt als rode draad voor de verbetering van het schoolsucces van de leerlingen met een maatschappelijke en onderwijsachterstand. Voor de komende GOA-periode (2002–2006) heeft het verbeteren van de taalprestaties van allochtone en autochtone kinderen en jongeren van de voorschoolse periode tot en met het voortgezet onderwijs en gerichte taalverbeteringsactiviteiten voor hun ouders de hoogste prioriteit. Het doel van het GOA-beleid is om: Meer ouders en jonge kinderen te laten deelnemen aan activiteiten om de Nederlandse taal te leren of te verbeteren; De taalachterstand bij doelgroepkinderen bij het verlaten van de basisschool te verminderen; Een integraal taalbeleid te realiseren op elke school voor voortgezet onderwijs met doelgroepleerlingen dat gericht is op zowel het vak Nederlands als het Nederlands in andere vakken. Met welke onderwijskundige aanpak het beste Nederlands geleerd kan worden is een aangelegenheid van de school. Die kan vanuit de eigen context en beschikbare deskundigheid het best beoordelen welke methode passend is. Dit geldt ook voor de omgang met getraumatiseerde leerlingen Wel heeft het Algemeen Pedagogisch Studiecentrum (APS) te Utrecht een trainingsmodule ontwikkeld, Prepare genaamd: het Programma for Education on Peace and Reconciliation. Deze trainingsmodule geeft handvatten voor een optimale interactie in de klas tussen leraren en getraumatiseerde kinderen. Het Ministerie van OCenW heeft een testprogramma voor deze module gefinancierd, dat onlangs succesvol is afgerond. De deelnemers bestonden uit leerkrachten in het basis- en het voortgezet onderwijs en in het beroepsonderwijs binnen Nederland. Het APS biedt de module aan schoolbegeleidingsdiensten en scholen. </antwoord>
      <antwoord nummer="4">De mogelijkheid van opvang in nieuwkomersgroepen valt niet weg. Er was dan ook geen aanleiding overleg te voeren met gemeenten en leraren. </antwoord>
      <antwoord nummer="5">Scholen kunnen vasthouden aan aparte opvang van leerlingen (legaal of illegaal) met een achterstand. Zoals uiteengezet onder vraag 2 is hiervoor het GOA-budget beschikbaar. Daarnaast kunnen scholen gebruik maken van de gewichtenregeling en Cumi-regeling VO, waarmee kinderen van allochtone ouders een bekostiging krijgen van 1,9. Tevens kunnen gemeenten voor asielzoekers een aanvraag indienen voor de «Regeling specifieke uitkering voor gemeenten voor onderwijs aan schoolgaande asielzoekers in het primair en voortgezet onderwijs 2002–2003» (Uitleg 7, 20 maart 2002). De Regeling Specifieke Uitkering is bestemd voor de bekostiging van het onderwijs aan leerplichtige asielzoekers gedurende het eerste jaar dat deze in Nederland zijn en voldoen aan artikel 8 van de Vreemdelingenwet. </antwoord>
      <noten afkomstig="antwoord"/>
   </antwoorden>
</kvr>
