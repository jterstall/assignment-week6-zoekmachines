<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schimmel (D66) aan de staatssecretaris van Sociale Zaken en Werkgelegenheid, dhr. Hoogervorst over het uitvoeren van de WAO-keuring door commerciële bedrijven. (Ingezonden 8 oktober 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8064
</item>
         <item attribuut="Inhoud">Vragen naar aanleiding van berichten dat de WAO-keuring (claimbeoordeling) steeds vaker wordt verricht door commerciële bedrijven.</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Medische keuringen Privatisering WAO</item>
         <item attribuut="Vindplaats">Kamervragen met antwoord 1998-1999, nr. 233, Tweede Kamer</item>
         <item attribuut="Vraagnr_bij_indiening">2989901390</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="D66">Schimmel</persoon>
         </item>
         <item attribuut="Datum_reaktie">1998-10-27</item>
         <item attribuut="Datum_indiening">1998-10-08</item>
         <item attribuut="Document-id">KVR8064</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="471" allpagenumbers="471 472" vetnummer="2989901390" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8064" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="233" onderwerp="" indiendatum="1998-10-8">
         <vrager partij="D66" oorsprong="parlement">Schimmel</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst</vraagt-aan>
      </vraagdata>
      <antwoorddata antwoorddatum="1998-10-27">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het artikel «WAO-keuring steeds vaker in handen van commercie»? <voetnoot nummer="1"/>
      </vraag>
      <vraag nummer="2">Deelt u de mening dat het feit dat steeds meer artsen vertrekken bij de WAO-uitvoerders, een slechte ontwikkeling is? </vraag>
      <vraag nummer="3">Deelt u de conclusie dat de vakbeweging en de werkgevers door deze ontwikkeling in hun opvatting worden gesterkt, dat commerciële bedrijven de WAO-keuring kunnen verrichten? </vraag>
      <vraag nummer="4">Is uitbesteding van de claimbeoordeling op deze wijze (wettelijk) geoorloofd? Hoe wordt gewaarborgd dat de claimbeoordeling volgens de regels gebeurt en hoe wordt dat gecontroleerd? </vraag>
      <vraag nummer="5">Bent u van mening dat het inhuren van artsen bij commerciële bedrijven door de WAO-uitvoerders in strijd is met de in het regeerakkoord hieromtrent gemaakte afspraken? </vraag>
      <vraag nummer="6">Welke maatregelen gaat u nemen naar aanleiding van de constatering dat de WAO-uitvoerders met een dergelijk tekort aan verzekeringsartsen kampen, dat zij artsen van een commerciële instelling moeten inhuren? </vraag>
      <noten afkomstig="vraag">
         <noot nummer="1" datum="1998-10-30" bron="Volkskrant">Volkskrant, 30 oktober 1998</noot>
      </noten>
   </vragen>
   <antwoorden aantal="6">
      <antwoord nummer="1">Het artikel uit de Volkskrant van 3 oktober jl. is mij bekend. </antwoord>
      <antwoord nummer="2">De kwaliteit van de uitvoering door Uitvoeringsinstellingen sociale verzekeringen (Uvi’s) dient te zijn gewaarborgd. De kwaliteit en kwantiteit van het personeelsbestand zijn daarbij meetpunten. Indien teveel artsen bij de WAO-uitvoerders zouden vertrekken en de vacatures zouden niet worden opgevuld dan kan dit ten koste gaan van de kwaliteit van de uitvoering. </antwoord>
      <antwoord nummer="3">Zoals in het antwoord op vraag 4 wordt gesteld, geschiedt de WAO-keuring ook in geval van ingehuurd personeel onder publiekrechtelijke verantwoordelijkheid van de Uvi’s. De in het persbericht beschreven ontwikkeling ondersteunt derhalve niet de opvatting van de vakbeweging en werkgevers dat commerciële bedrijven de WAO-keuring zouden kunnen verrichten. </antwoord>
      <antwoord nummer="4">De Uvi’s huren verzekeringsgeneeskundigen in van andere instanties. Dit is niet in strijd met de wet. De ingehuurde verzekeringsgeneeskundigen zijn (contractueel) gebonden aan dezelfde regels en voorschriften van het Landelijk instituut sociale verzekeringen (Lisv) als de eigen verzekeringsgeneeskundigen van de Uvi’s en vallen onder rechtstreekse dagelijkse leiding van de uitvoeringsinstelling. Het medisch onderdeel van de claimbeoordeling blijft door de inhuur vallen onder de publiekrechtelijke verantwoordelijkheid van het Lisv, dat zijn beslissingsbevoegdheid in dezen op grond van de Osv 1997 heeft gemandateerd aan de Uvi’s. De uitbesteding van de claimbeoordeling van een private organisatie zou in strijd zijn met de op artikel 42, lid 2 van de OSV 1997 gebaseerde ministeriële regeling. De ingehuurde artsen worden door artsen van de Uvi’s gecontroleerd. Deze controle is afgestemd op de ervaring van de ingehuurde artsen. De controle is afgeleid van de controle zoals die ook intern binnen de Uvi’s plaatsvindt. Voorts is de kwaliteit van het sociaal medisch handelen onderworpen aan het toezicht door het College van toezicht sociale verzekeringen (Ctsv). Daarbij wordt zowel onderzoek gedaan naar de feitelijke kwaliteit van de uitvoering als naar de waarborgen voor de kwaliteit binnen de uitvoeringsinstellingen. </antwoord>
      <antwoord nummer="5">Het inhuren van verzekeringsgeneeskundigen van andere instanties door Uvi’s is niet in strijd met het regeerakkoord, dat aangeeft dat de claimbeoordeling in de publieke sfeer blijft. Ook bij inhuur van verzekeringsgeneeskundigen blijft de medische beoordeling onder de verantwoordelijkheid van de inhurende publieke instantie. Er is geen sprake van dat het keuringsproces wordt beïnvloed door commerciële motieven. </antwoord>
      <antwoord nummer="6">In het kader van het onderzoek naar het sociaal medisch handelen is de uitvoeringsinstanties door het Ctsv gevraagd naar de mate waarin er sprake is van inhuur van verzekeringsartsen. Het hoogst genoemde percentage over 1997 bedroeg 20% van het totale werkaanbod. De inhuur van arbeidsdeskundigen werd door de uitvoeringsinstellingen geschat op maximaal 5%. De uitvoeringsinstellingen vangen de personeelsproblemen op door nieuwe artsen aan te trekken en op te leiden. In de tussentijd worden andere (soms de eerder vertrokken) artsen tijdelijk ingehuurd. Het Lisv en de Uvi’s zullen dienen te voorkomen dat zij door personeelstekort te afhankelijk worden van de inhuur van personeel. Ik zal het Lisv vragen welke stappen zijn gezet om de kwaliteit van de uitvoering door middel van voldoende kwalitatief personeel te kunnen waarborgen, en om zo nodig maatregelen te treffen om het personeelsbestand aan te vullen. </antwoord>
      <noten afkomstig="antwoord"/>
   </antwoorden>
</kvr>
