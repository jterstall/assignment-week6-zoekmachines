<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Aasted-Madsen (CDA) aan de minister van Volksgezondheid, Welzijn en Sport over mogelijk dreigend tekort aan jeugdartsen. (Ingezonden 25 november 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19233
</item>
         <item attribuut="Inhoud">De Jeugdgezondheidszorg Noord-Limburg geeft aan dat er een dreigend tekort is aan jeugdartsen (Limburgs Dagblad, 21 november 2003).</item>
         <item attribuut="Rubriek">Gezondheidszorg (Ziekten en ziektepreventie) Welzijn (Jeugdigen)</item>
         <item attribuut="Trefwoorden">Jeugdgezondheidszorg</item>
         <item attribuut="Vindplaats">Kamervragen met antwoord 2003-2004, nr. 609, Tweede Kamer</item>
         <item attribuut="Vraagnr_bij_indiening">2030403670</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Aasted-Madsen</persoon>
         </item>
         <item attribuut="Datum_reaktie">2004-01-14</item>
         <item attribuut="Datum_indiening">2003-11-25</item>
         <item attribuut="Document-id">KVR19233</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1297" allpagenumbers="1297 1298" vetnummer="2030403670" code="0304tkkvr609" lopendefooter="Tweede Kamer, vergaderjaar 2003–2004, Aanhangsel" filenaam="KVR19233" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="609" onderwerp="" indiendatum="2003-11-25">
         <vrager partij="CDA" oorsprong="parlement">Aasted-Madsen</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-01-14">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennis genomen van het artikel over het dreigend tekort aan jeugdartsen? <voetnoot nummer="1"/>
      </vraag>
      <vraag nummer="2">Is het signaal dat door de Jeugdgezondheidszorg Noord-Limburg is afgegeven aan de Inspectie voor de Gezondheidszorg ook bij u neergelegd? </vraag>
      <vraag nummer="3">Geldt de geschetste situatie in Limburg ook voor andere gebieden in Nederland? </vraag>
      <vraag nummer="4">Deelt u de mening dat dit in het kader van vroegtijdige onderkenning van mogelijke stagnatie in de ontwikkeling van kinderen een zeer ernstig signaal is, waarvoor gerichte actie nodig is? </vraag>
      <vraag nummer="5">Wat kunt u doen om te waarborgen dat onze jeugdigen niet onthouden blijven van goede preventieve zorg, waarbij het gezien worden door een arts onontbeerlijk is? </vraag>
      <noten afkomstig="vraag">
         <noot nummer="1" datum="2003-11-21" bron="Limburgs Dagblad">Limburgs Dagblad, 21 november 2003</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het signaal met betrekking tot de situatie in Noord-Limburg is niet separaat aan mij verstrekt. Ik ben bekend met signalen over een dreigend tekort aan sociaal geneeskundigen werkzaam in de jeugdgezondheidszorg. De Stichting Capaciteitsorgaan voor medische en tandheelkundige vervolgopleidingen heeft mij met zijn brief van 16 september jl. en het bijgevoegd «Capaciteitsplan 2003 voor de medische en tandheelkundige vervolgopleidingen en de initiële opleiding geneeskunde. Een tussenbalans» hierover nader geïnformeerd. </antwoord>
      <antwoord nummer="3">Ja, er is sprake van een (dreigend) landelijk tekort aan artsen jeugdgezondheidszorg. </antwoord>
      <antwoord nummer="4">Ja. Om deze reden investeer ik zowel in activiteiten van de jeugdgezondheidszorg met betrekking tot vroegsignalering, preventie en het stimuleren van de ketenzorg. Tevens richt ik mij op het (doen) ontwikkelen en actualiseren van opleidingen op het terrein van jeugdgezondheidszorg en collectieve preventie. </antwoord>
      <antwoord nummer="5">Binnen de consultatiebureaus van de thuiszorg en de GGD-en werken artsen met uiteenlopende opleidingsniveaus: basisartsen, artsen met korte of langere vervolgcursussen en geregistreerde artsen Maatschappij en Gezondheid. Het Capaciteitsorgaan schat dat bij ongewijzigd beleid tekorten bij de jeugdgezondheidszorg kunnen oplopen naar 20% en meer. VWS heeft TNO Preventie en Gezondheid financieel gefaciliteerd om de eenjarige scholing JGZ te realiseren. Deze opleiding is in januari 2003 gestart. Van de 25 gestarte cursisten zullen er 24 de scholing afronden. In 2004 zullen naar verwachting – gezien de belangstelling in het veld – twee groepen van 25 cursisten starten. De huidige problematiek vraagt een gezamenlijke krachtsinspanning. Vanuit haar systeemverantwoordelijkheid zal VWS een aantal initiatieven nemen: – Ik zal op korte termijn onderzoeken of wijzigingen in het huidige opleidingsaanbod de belangstelling voor een loopbaan in de jeugdgezondheidszorg cq. openbare gezondheidszorg zouden kunnen vergroten. – Ik zal het Platform Jeugdgezondheidszorg verzoeken na te gaan of een taakherschikking binnen het jeugdgezondheidszorgteam (arts, verpleegkundige en assistent) een oplossing kan bieden voor het capaciteitsvraagstuk. – VWS roept het veld tevens op na te gaan hoe door middel van taakherschikking een keten van zorgverlening binnen de jeugdgezondheidszorg en tussen jeugdgezondheidszorg, en curatief-somatische zorg tot stand kan worden gebracht. – VWS roept gemeenten op om – in hun rol als regisseur van de jeugdgezondheidszorg 0–19 jaar – te bevorderen dat consultatiebureau-artsen en GGD-artsen gebruik maken van elkaars capaciteit. – Werkgevers hebben een belangrijke taak voor de stimulering van de aantrekkelijkheid van het beroep door een adequate inrichting van de organisatie, bij- en nascholing, honorering, imago en het stimuleren van wetenschappelijke onderbouwing van de beroepsinhoud. Inmiddels heeft naar aanleiding van tekorten aan consultatiebureau-artsen in verschillende regio’s het onderzoeksbureau Research voor Beleid in opdracht van de Landelijke Vereniging voor Thuiszorg (LVT), de Landelijke vereniging van Artsen in Dienstverband (LAD), sectorfondsen Zorg en Welzijn en consultatiebureau-artsen een rapport opgesteld over de omvang van de problematiek, de door thuiszorginstellingen op dit moment ingezette of haalbaar geachte oplossingsacties, de haalbaarheid van de inzet van oudere huis- en kinderartsen en andere mogelijke oplossingen voor het knelpunt. Het rapport adviseert onder meer de functie van consultatiebureau-arts inhoudelijk aantrekkelijker te maken door bijvoorbeeld tijd in te ruimen voor scholing en onderzoek. Ook werving van oudere huis- en kinderartsen kan bijdragen aan het oplossen van het artsentekort. </antwoord>
      <noten afkomstig="antwoord"/>
   </antwoorden>
</kvr>
