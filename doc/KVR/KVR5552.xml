<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M.B. Vos (GroenLinks) over met radioactief vervuild afvalwater. (Ingezonden 24 juni 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5552
</item>
         <item attribuut="Inhoud">Betreft het onderzoek door Greenpeace naar de kwaliteit van het zeewater en slib bij de Franse opwerkingsfabriek Cogema.</item>
         <item attribuut="Rubriek">Milieu (Afvalverwerking) Milieu (Radioactieve stoffen) Milieu (Waterverontreiniging)</item>
         <item attribuut="Trefwoorden">Afvalwater Radioactieve afvalstoffen Waterverontreiniging</item>
         <item attribuut="Vindplaats">Kamervragen met antwoord 1996-1997, nr. 1759, Tweede Kamer</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">M.B. Vos</persoon>
         </item>
         <item attribuut="Datum_reaktie">1997-08-29</item>
         <item attribuut="Datum_indiening">1997-06-24</item>
         <item attribuut="Document-id">KVR5552</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3601" allpagenumbers="3601 3602" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1759" onderwerp="" indiendatum="1997-06-24">
         <vrager partij="GroenLinks" oorsprong="parlement">M.B. Vos</vrager>
         <vraagt-aan/>
      </vraagdata>
      <antwoorddata antwoorddatum="1997-08-29">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer en Economische Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennis genomen van het onderzoek van Greenpeace naar de kwaliteit van het zeewater en slib bij de Franse opwerkingsfabriek Cogema, waaruit blijkt dat het afvalwater daar 16 miljoen keer zo radioactief is als normaal zeewater? <voetnoot nummer="1"/>
      </vraag>
      <vraag nummer="2">Deelt u de vrees, dat het radioactieve afvalwater uit Cap la Hague een bedreiging vormt voor het zeemilieu, ook voor de Nederlandse Noordzeekust? </vraag>
      <vraag nummer="3">Zult u, zo mogelijk in samenwerking met de Franse regering, het initiatief nemen tot onderzoek naar de effecten van de lozingen door de opwerkingsfabriek Cogema op het Noordzeemilieu? Zult u dit verband de door Greenpeace genomen monsters in ontvangst nemen en laten doormeten? </vraag>
      <vraag nummer="4">Zult u bij de Franse regering uw ongerustheid uitspreken over de berichten aangaande de radioactieve vervuiling die door Cogema wordt veroorzaakt en er op aandringen dat deze onmiddellijk wordt beëindigd, mede in lijn met het principe dat de gevolgen van radioactief afval voor het milieu zo laag mogelijk moeten worden gehouden zoals op de Noordzeeministersconferentie is afgesproken? </vraag>
      <noten afkomstig="vraag">
         <noot nummer="1" datum="1997-06-20" bron="NOS Teletext">NOS Teletext, 20 juni 1997</noot>
         <noot nummer="2" datum="1997-06-20" bron="ANP Bericht">ANP Bericht, 20 juni 1997</noot>
      </noten>
   </vragen>
   <antwoorden aantal="4">
      <antwoord nummer="1">Van genoemd onderzoek heb ik kennis genomen. Greenpeace heeft zijn conclusie getrokken op basis van eerste metingen aan de twee watermonsters die bij de uitgang van de lozingspijp zijn genomen. Volgens Greenpeace bedraagt de radioactiviteit minimaal 140, respectievelijk 200 miljoen becquerel per liter. Daarnaast heeft Greenpeace in een bij de uitgang van de lozingspijp genomen sedimentmonster een radioactiviteit van ongeveer 300 000 becquerel per kg gemeten. Een overheidslaboratorium in Hamburg, Duitsland heeft na eigen onderzoek aan de monsters soortgelijke resultaten verkregen voor water (gemiddeld 155 miljoen becquerel per liter). De radioactiviteit van het sediment kwam lager uit (40 000–60 000 becquerel per kg). Voorlopige resultaten van recent Frans onderzoek bevestigen dit beeld en tonen aan dat de radioactiviteit sterk afneemt met de afstand tot de lozingspijp en op een afstand van 50 meter al niet meer significant is. </antwoord>
      <antwoord nummer="2">De lozingsnormen van de vergunning van de opwerkingsfabriek van Cogema voor radioactief afvalwater zijn conform de Europese regelgeving. Voor zover bekend blijven de lozingen van de opwerkingsfabriek binnen de gestelde normen. Overigens zegt de radioactiviteit van lozingswater uitgedrukt in becquerel relatief weinig over de radiotoxiciteit en de gevaarzetting van de geloosde stoffen. Daarenboven is vanuit het oogpunt van effecten op mens en milieu zowel de hoeveelheid als de concentratie (dus de totale vracht) van de geloosde radioactieve stoffen van belang. Gezien de aard van de stoffen, blijft de regering alert op signalen dat de lozingsnormen overschreden zouden worden en op aanwijzingen dat de effecten groter zijn dan voorheen ingeschat. Het Ministerie van Verkeer en Waterstaat heeft al sinds jaren een speciaal ontwikkeld meetnet op het Nederlandse deel van de Noordzee in werking, waarmee de gehaltes van een aantal belangrijke radioactieve stoffen in water en sediment bepaald worden. Met dit meetnet worden effecten van lozingen zoals die vanuit Cap la Hague in de gaten gehouden. Sinds 1988 vertonen de concentraties een dalende trend, maar er is nog wel sprake van een lichte verhoging ten opzichte van de achtergrondconcentraties. Al met al zijn er geen aanwijzingen dat de radioactieve lozingen uit Cap la Hague een bedreiging vormen voor de Nederlandse Noordzeekust. </antwoord>
      <antwoord nummer="3">De Nederlandse regering volgt de ontwikkelingen in Frankrijk met grote belangstelling. De Franse regering heeft een onafhankelijk onderzoek toegezegd naar de lozingen van Cap la Hague. Naar verluidt zal het openbare onderzoek in september aanstaande beginnen. De Franse regering heeft aangekondigd openheid te betrachten ten aanzien van de resultaten. De door Greenpeace bij de centrale Borssele aangeboden monsters zijn in opdracht van de Hoofdinspectie Milieuhygiëne voor onderzoek overgebracht naar het Rijks Instituut voor Volksgezondheid en Milieuhygiëne. De resultaten van dit onderzoek zijn nog niet bekend. </antwoord>
      <antwoord nummer="4">Zie mijn antwoord op vraag 3. De regering zet hier bij voorkeur in op de implementatie van internationale afspraken om de lozing van radioactieve stoffen zo laag als redelijk mogelijk te houden. Binnen de zgn. OSPAR-Commissie, ingesteld bij het Verdrag inzake de bescherming van de Noordoost-Atlantische Oceaan, is afgesproken daarbij de Beste Beschikbare Technologieën (BAT) toe te passen. De rapportage over BAT binnen OSPAR over de onderhavige installatie heeft overigens geen aanwijzingen opgeleverd dat de installatie niet aan deze afspraken zou voldoen. </antwoord>
      <noten afkomstig="antwoord"/>
   </antwoorden>
</kvr>
