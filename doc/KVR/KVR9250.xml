<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dankers (CDA) aan de staatssecretaris van Volksgezondheid, Welzijn en Sport over de opvang sterk gedragsgestoorde licht verstandelijk gehandicapten. (Ingezonden 9 april 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9250
</item>
         <item attribuut="Inhoud">Vragen over de aanvraag voor opvang van sterk gedragsgestoorde licht verstandelijk gehandicapten door de Hooge Burch (zie ook Aanhangsel Handelingen, Vergaderjaar 1998-1999, nr. 832).</item>
         <item attribuut="Rubriek">Gezondheidszorg (Geestelijke gezondheidszorg) Welzijn (Geestelijk gehandicapten)</item>
         <item attribuut="Trefwoorden">Geestelijke gezondheidszorg</item>
         <item attribuut="Vindplaats">Kamervragen met antwoord 1998-1999, nr. 1269, Tweede Kamer</item>
         <item attribuut="Vraagnr_bij_indiening">2989911150</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Dankers</persoon>
         </item>
         <item attribuut="Datum_reaktie">1999-04-28</item>
         <item attribuut="Datum_indiening">1999-04-09</item>
         <item attribuut="Document-id">KVR9250</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2507" allpagenumbers="2507 2508" vetnummer="2989911150" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9250" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1269" onderwerp="" indiendatum="1999-04-9">
         <vrager partij="CDA" oorsprong="parlement">Dankers</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-04-28">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Herinnert u zich uw antwoorden op eerdere vragen over de aanvraag voor opvang van sterk gedragsgestoorde licht verstandelijk gehandicapten door Hooge Burch? <voetnoot nummer="1"/>
      </vraag>
      <vraag nummer="2">Herinnert u zich in het bijzonder uw antwoord op vraag 7 van eerder genoemde vragenreeks, waarin u stelt dat «de aanvraag van Hooge Burch geen betrekking heeft op de problematiek van LVG-jeugdigen met psychiatrische problematiek»? </vraag>
      <vraag nummer="3">Hoe valt dit te rijmen met de inhoud van de brief van uw ambtsvoorganger van 19 december 1997 (kenmerk DGB/ZVG-977210) die op pagina 2 expliciet vermeldt dat Hooge Burch 24 plaatsen heeft aangevraagd voor LVG-jeugdigen met psychiatrische problematiek? </vraag>
      <vraag nummer="4">Herinnert u zich voorts uw antwoord op vraag 3 van eerder genoemde vragen waarin u stelt dat «voor de financiering van het plan van Hooge Burch geen reservering is gemaakt binnen de huidige prioriteiten»? </vraag>
      <vraag nummer="5">Hoe verhoudt deze reactie zich tot het feit dat op de bouwprioriteitenlijst 1997 t/m 2000 ca. 163 mln. is uitgetrokken voor deconcentratie en vervangende nieuwbouw, daarbij inbegrepen de nieuwbouw voor LVG met psychiatrische problematiek? </vraag>
      <vraag nummer="6">Kunt u bevestigen dat aan het Van Arkel Instituut te Dordrecht en Groot Emaus te Ermelo onlangs plaatsen zijn toegewezen voor de opvang van sterk gedragsgestoorde licht verstandelijk gehandicapten? </vraag>
      <vraag nummer="7">Hoe kan het zijn dat aan het Van Arkel en Groot Emaus plaatsen werden toegewezen, terwijl u in uw antwoord op eerdere vragen stelt dat u «de besluitvorming opschort omdat eerst de uitwerking van de Meerjarenafspraken gereed dient te zijn»? </vraag>
      <vraag nummer="8">Herinnert u zich uw antwoord op vraag 3 van eerder genoemde vragenreeks waarin u stelt dat «in 1999 de beschikbare middelen voor de gehandicaptenzorg grotendeels worden ingezet via persoonsgebonden budgetten»? </vraag>
      <vraag nummer="9">Wat moet concreet verwacht worden van de mogelijkheid van capaciteitsuitbreiding zonder bouw gevoegd bij het feit dat er ellenlange wachtlijsten zijn voor persoonsgebonden budgetten die zelfs met de extra beschikbaar gestelde middelen niet weggewerkt zullen kunnen worden? </vraag>
      <vraag nummer="10">Hoe beoordeelt u de situatie waarin aan mensen met een verstandelijke handicap, en aan hun ouders en/of verzorgers wel uitzicht wordt geboden op een plaats in een instelling, dagopvang of gezinsvervangend tehuis, mits zij beschikken over een persoonsgebonden budget waarop zij al geruime tijd wachten, zonder dat er uitzicht is op toewijzing van het budget op korte termijn? </vraag>
      <vraag nummer="11">Ziet u in het voorgaande aanleiding om uw reactie, zoals gegeven op de eerder bedoelde vragenreeks met betrekking tot de opvang van sterk gedragsgestoorde licht verstandelijk gehandicapten bij Hooge Burch te herzien? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="832" documentjaargang="1998-1999">Aanhangsel Handelingen, nr. 832, vergaderjaar 1998–1999.</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">In de genoemde brief wordt kort opgesomd op welke functies de aanvraag van Hooge Burch betrekking heeft, waaronder «SGLVG-jongeren». Uit de aanvraag blijkt dat Hooge Burch hiermee de doelgroep licht verstandelijk gehandicapte jeugdigen met sterke gedrags- en/of psychische problemen bedoelt en zich wil ontwikkelen tot decentrale achtervanginstelling met een capaciteit van 24 bedden. Deze doelgroep, zoals geformuleerd, is breder van samenstelling. Derhalve is noch de als zodanig geformuleerde doelgroep, noch de aanduiding SGLVG-jongeren synoniem met de (zeer specifieke) doelgroep LVG-jeugdigen met psychiatrische problematiek. Daarom heb ik de aanvraag niet opgevat als aanvraag voor «LVG-jeugdigen met psychiatrische problematiek». (Overigens verwijs ik voor het ten aanzien van de verschillende groepen gevoerde beleid naar de Jaar Overzichten Zorg van de afgelopen jaren.) </antwoord>
      <antwoord nummer="4">Ja. Dit heeft betrekking op de aanvraag voor voltooiing van het specialistisch centrum. </antwoord>
      <antwoord nummer="5">Voor de uitwerking van de verklaring van 19 december 1997 is f 115 mln. aan investeringskosten gereserveerd. Deze verklaring heeft betrekking op vervangende nieuwbouw voor wonen en dagopvang. Er is geen goedkeuring gegeven voor nieuwbouw voor LVG met psychiatrische problematiek. In vraag 4 en 5 gaat het dus om twee verschillende zaken. </antwoord>
      <antwoord nummer="6">Aan het Van Arkel Instituut te Dordrecht zijn recent plaatsen toegekend in het kader van de door deze instelling te ontwikkelen achtervangfunctie voor licht verstandelijk gehandicapte jeugdigen. Aan Groot Emaus zijn recent geen plaatsen toegekend. </antwoord>
      <antwoord nummer="7">De toekenning van plaatsen aan het Van Arkel Instituut vond plaats in het verlengde van het beleid gericht op de verbetering van de zorg voor licht verstandelijk gehandicapte jeugdigen, dat reeds enkele jaren wordt gevoerd. Tevens is deze toekenning een gevolg van de uitvoering door mijn ambtsvoorganger van de motie Van der Burg c.s. (d.d. 1 april 1998). Hierover heeft dus al besluitvorming plaatsgevonden. In mijn antwoord op uw eerdere vragen heb ik aangegeven dat ik de besluitvorming over de vorming van een kennis-expertisecentrum, dat wil zeggen centra waarin deskundigheid voor meerdere functies/doelgroepen gebundeld wordt, opschort. Bij Van Arkel is geen sprake van de ontwikkeling van een kennis-expertisecentrum voor meerdere functies/doelgroepen. Het moment waarop de betreffende Meerjarenafspraak uitgewerkt zal zijn, is een goed moment om over aanvragen als de onderhavige te beslissen. Hierbij zal het op onderdelen al ingezette beleid worden betrokken. </antwoord>
      <antwoord nummer="8">Ja. </antwoord>
      <antwoord nummer="9">Met extra beschikbaar gestelde middelen, op welke wijze dan ook ingezet, worden meer mensen geholpen. Zoals u inmiddels bekend zal zijn wordt reeds enkele jaren intensief beleid gevoerd gericht op de bestrijding van de wachtlijsten in de gehandicaptenzorg. Ik verwijs u voor de laatste stand van zaken naar mijn brief aan de Tweede Kamer van 4 januari 1999 (kenmerk DGB/FIG-986330). Hierin kunt u lezen dat de extra wachtlijstmiddelen die in voorgaande jaren zijn ingezet hun neerslag vinden in de recente wachtlijstcijfers. Ook in 1999 zijn extra middelen ingezet. In de Meerjarenafspraken is met partijen overeengekomen voor 1 juli 1999 een plan van aanpak van de wachtlijsten te ontwikkelen en u in dit kader nader te informeren. </antwoord>
      <antwoord nummer="10">Ik ga er van uit dat uitspraken over de termijn waarbinnen iemand een plaats kan krijgen in een voorziening, dan wel een persoonsgebonden budget toegekend kan krijgen, worden gedaan op basis van een realistische inschatting. Het zorgkantoor is verantwoordelijk voor de toewijzing van zorg in natura als ook voor de toekenning van een persoonsgebonden budget. Het persoonsgebonden budget is oorspronkelijk in het leven geroepen als alternatief voor zorg in natura, waarmee zorgvragers zelf hun zorg kunnen organiseren en inkopen. Het is niet bedoeld als een vorm van indirecte financiering van voorzieningen. Overigens is het mij bekend dat er wachtlijsten zijn ontstaan van mensen die voor een persoonsgebonden budget in aanmerking willen komen. Deze problematiek maakt deel uit van de Meerjarenafspraken. </antwoord>
      <antwoord nummer="11">Nee. Mijn antwoorden op uw vragen 1 t/m 7 onderbouwen c.q. bevestigen mijn antwoorden op uw eerdere vragen. Uit mijn antwoorden op uw vragen 8 t/m 10 kunt u afleiden dat binnen de beschikbare wet- en regelgeving en financiële kaders alsmede de Meerjarenafspraken gewerkt wordt aan oplossingen voor de wachtlijstproblematiek. </antwoord>
      <noten afkomstig="antwoord"/>
   </antwoorden>
</kvr>
