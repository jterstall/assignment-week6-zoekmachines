<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hoekema en De Koning (beiden D66) over het Memorandum of Understanding met Canada inzake laagvliegen met F-16's (Ingezonden 8 februari 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1185
</item>
         <item attribuut="Rubriek">Veiligheidsbeleid en defensie (Luchtmacht)</item>
         <item attribuut="Trefwoorden">Canada Militaire vliegtuigen</item>
         <item attribuut="Vindplaats">Kamervragen met antwoord 1994-1995, nr. 550, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="D66">Hoekema</persoon>
            <persoon partij="D66">De Koning</persoon>
         </item>
         <item attribuut="Datum_reaktie">1995-03-14</item>
         <item attribuut="Datum_indiening">1995-02-08</item>
         <item attribuut="Document-id">KVR1185</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1121" allpagenumbers="1121 1122" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="550" onderwerp="" indiendatum="1995-02-8">
         <vrager partij="D66" oorsprong="parlement">Hoekema</vrager>
         <vrager partij="D66" oorsprong="parlement">De Koning</vrager>
         <vraagt-aan/>
      </vraagdata>
      <antwoorddata antwoorddatum="1995-03-14">
         <antwoorder functie="staatssecretaris" ministerie="Defensie">Gmelich Meijling</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Herinnert de regering zich haar toezegging het Memorandum of Understanding met Canada inzake laagvliegen met F-16’s met de Kamer te bespreken voordat zij dit Memorandum met Canada zou vernieuwen? <voetnoot nummer="1"/>
      </vraag>
      <vraag nummer="2" voetnoot="2">Wanneer loopt het Memorandum of Understanding met Canada af? Is dat op 31 december 1995, zoals vermeld in «Onze Luchtmacht» <voetnoot nummer="2"/>, of op een andere datum? </vraag>
      <vraag nummer="3">Wanneer is het Canadese milieu-effectrapport te verwachten? Op welke wijze zal dit in de besprekingen met Canada worden verdisconteerd? Wordt dit rapport ook aan de betrokken bevolkingsgroep voorgelegd? </vraag>
      <vraag nummer="4">Wat zijn de kosten van de huidige laagvliegoperaties in Canada per jaar? </vraag>
      <vraag nummer="5">Zijn de te verwachten kosten voor de duur van het eventuele nieuwe Memorandum of Understanding ongeveer gelijk? </vraag>
      <vraag nummer="6">Zijn er alternatieven voor laagvliegen in Canada? Zo ja, met welke globale implicaties wat betreft kosten en operationele gevolgen moet dan rekening worden gehouden? </vraag>
      <vraag nummer="7">Heeft de regering het voornemen in het VN-decennium voor inheemse volken 1994–2004 bij deze kwestie het beleid met betrekking tot inheemse volken te betrekken? </vraag>
      <vraag nummer="8">Is het denkbaar dat met de Canadese regering resp. de Innu-Indianen nadere afspraken worden gemaakt over de voorwaarden waaronder laagvliegen mogelijk is en over verdere assistentie aan de Innu-Indianen? </vraag>
      <noten afkomstig="vraag">
         <noot nummer="1">Handelingen TK, 1994–1995, blz. 26-1610</noot>
         <noot nummer="2" titel="Onze Luchtmacht">«Onze Luchtmacht», december ’94/januari ’95, pag. 11 t/m 14</noot>
      </noten>
   </vragen>
   <antwoorden aantal="7">
      <antwoord nummer="1 en 2">Het verdrag inzake de opleiding van eenheden van de Nederlandse strijdkrachten in Canada (Trb. 1987, 20) is van kracht tot 31 december 1996. Dit verdrag vormt voor Canada en Nederland het juridische kader voor het «Multinational Memorandum of Understanding» tussen Canada, het Verenigd Koninkrijk, Duitsland en Nederland inzake laagvliegen, dat van kracht is tot 31 maart 1996. Aan de Kamer is toegezegd dat voor de ondertekening van een nieuw verdrag met Canada de Canadese besluitvorming rond de milieu-effectrapportage wordt afgewacht. De Kamer zal van de resultaten daarvan op de hoogte worden gebracht. </antwoord>
      <antwoord nummer="3">Het milieu-effectrapport is in april 1994 openbaar gemaakt. Op grond van het rapport zijn openbare hoorzittingen gehouden vanaf midden september 1994. Bij deze hoorzittingen, die hebben plaatsgevonden op 14 lokaties in het desbetreffende gebied, heeft de bevolking zich kunnen uitspreken en vragen kunnen stellen. Overigens hebben de Innu deze hoorzittingen geboycot. Het eindrapport wordt op zeer korte termijn verwacht. De Federale Regering zal naar verwachting in april van dit jaar een standpunt innemen over het milieu-effectrapport. Daarmee komt een einde aan een langdurige, kostbare en zeer zorgvuldige procedure. De Nederlandse regering zal dit standpunt respecteren. </antwoord>
      <antwoord nummer="4">De kosten voor het laagvliegen samenhangend met het Multinational Memorandum of Understanding bedragen voor Nederland gemiddeld Mf 27,5 per jaar. Door een verbetering van de Canadese bedrijfsvoering is thans een neerwaartse trend in de kosten zichtbaar. In de begroting van 1995 is een bedrag van Mf 24 voor laagvliegoperaties in Canada opgenomen. </antwoord>
      <antwoord nummer="5">Ja. </antwoord>
      <antwoord nummer="6">Op dit moment zijn er geen gelijkwaardige alternatieven voor laagvliegen in Canada. De mogelijkheid om dagelijks in een multinationaal verband te oefenen op basis van gemeenschappelijk vastgestelde scenario’s maakt Goose Bay uniek. Het belang van dergelijke grootschalige oefeningen in multinationaal verband is bijvoorbeeld aangetoond tijdens de Golf-crisis en bij de inzet boven voormalige Joegoslavie¨. </antwoord>
      <antwoord nummer="7">In het Helsinki II-document is uitdrukkelijk vastgelegd dat alle CVSE-bepalingen met betrekking tot mensenrechten en fundamentele vrijheden volledig van toepassing zijn op inheemse volken. De regering blijft langs de gebruikelijke kanalen in overleg met de Canadese regering alles in het werk stellen om ervoor te zorgen dat de grenzen van het toelaatbare niet worden overschreden, en gaat ervan uit dat de Canadese regering de belangen van haar bevolking adequaat vertegenwoordigt. </antwoord>
      <antwoord nummer="8">Reeds nu bestaan afspraken met de Canadese regering over de wijze waarop bij de vluchtplanning rekening wordt gehouden met de lokatie van de jachtkampen van de inheemse bevolking. De Canadese overheid heeft diverse maatregelen getroffen om te voorkomen dat de traditionele leefwijze van de aldaar woonachtige Innu zou worden bedreigd. Vaste woongebieden worden volledig gemeden. </antwoord>
      <noten afkomstig="antwoord"/>
   </antwoorden>
</kvr>
