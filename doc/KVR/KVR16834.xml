<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over het verzoek om een onafhankelijk onderzoek naar de herfstchaos bij de NS. (Ingezonden 18 november 2002); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16834
</item>
         <item attribuut="Rubriek">Verkeer, vervoer en waterstaat (Personenvervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Openbaar vervoer Spoorwegen</item>
         <item attribuut="Vindplaats">Kamervragen met antwoord 2002-2003, nr. 485, Tweede Kamer</item>
         <item attribuut="Vraagnr_bij_indiening">2020303300</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2002-12-10</item>
         <item attribuut="Datum_indiening">2002-11-18</item>
         <item attribuut="Document-id">KVR16834</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1023" allpagenumbers="1023 1024 1025" vetnummer="2020303300" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16834" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="485" onderwerp="" indiendatum="2002-11-18">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-12-10">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw mening over het bericht «Consumentenorganisaties: onafhankelijk onderzoek NS»? <voetnoot nummer="1"/>
      </vraag>
      <vraag nummer="2">Staat u positief tegenover de vraag van de consumentenorganisaties om een onafhankelijk onderzoek te doen naar het voorkomen van een herfstchaos op het spoor voor volgend jaar? Zo ja, bent u bereid om hierover met de NS en de consumentenorganisaties op korte termijn in gesprek te gaan en hier ook financieel aan bij te dragen? Zo neen, waarom niet? </vraag>
      <vraag nummer="3">Wat is uw mening over het verlangen van de consumentenorganisaties naar een royale blijk van genoegdoening aan de vaste reizigers, (bijvoorbeeld een substantiële korting op de betaalde abonnementskosten? </vraag>
      <vraag nummer="4">Wat is uw mening over de aanpak van de NS van het oplossen van de problemen met de vlakke wielen dit jaar? </vraag>
      <vraag nummer="5">Kunt u aangeven wat volgens uw informatie de oorzaken zijn van de vlakke wielen? Hoe valt naar uw mening te verklaren dat er nog steeds treinen vlakke wielen krijgen, terwijl de meeste bladeren ondertussen al geruime tijd van de bomen zijn? </vraag>
      <vraag nummer="6">Bent u van mening dat het rijden van een zomerdienstregeling en de daardoor verminderde dienstverlening in november dit jaar een juiste oplossing waren? Zo ja, hoe verklaart u de mogelijke onveilige situaties die zijn ontstaan door capaciteitsproblemen? Zo neen, wat was volgens u een betere oplossing geweest? </vraag>
      <noten afkomstig="vraag">
         <noot nummer="1" datum="2002-11-15" bron="Metro">Metro, 15 november 2002</noot>
      </noten>
   </vragen>
   <antwoorden aantal="6">
      <antwoord nummer="1">Ik begrijp dat de consumentenorganisaties bezorgd zijn over de gang van zaken en dat ze willen weten wat er kan worden gedaan om dergelijke problemen in de toekomst te voorkomen. Dat wil ik zelf natuurlijk ook graag weten. </antwoord>
      <antwoord nummer="2">Vorige week hebben consumentenorganisaties, NS en VenW hierover in het Locov uitvoerig gesproken. Men is het eens over de te volgen lijn. NS heeft zich vanaf het eerste moment verantwoordelijk gevoeld voor het aanpakken en oplossen van de problemen die volgden op de extreme storm op 27 oktober 2002 en het evalueren van de aanpak daarvan. Een herfststorm zal altijd gevolgen hebben, maar deze mogen niet zo ingrijpend en langdurig zijn als nu het geval was. NS zal zelf, in overleg met Railinfrabeheer, de gang van zaken onderzoeken. De evaluatie moet enerzijds zicht geven op de precieze oorzaken in een extreme situatie en anderzijds aangeven welk afgestemd pakket van maatregelen – van NS en Railinfrabeheer – nodig is om tot een beter beheersbare situatie in de toekomst te komen. Het is primair de verantwoordelijkheid van het management van NS om hierover de onderste steen boven te krijgen en maatregelen te formuleren. NS, VenW en de consumentenorganisaties hechten aan de transparantie en objectiviteit van het onderzoek. Het is belangrijk dat de resultaten van het onderzoek straks overtuigend zijn voor VenW en de klantenorganisaties. Daarom zal NS met deze partijen overleg voeren over de wijze waarop de kwaliteit van het onderzoek wordt geborgd en suggesties van deze partijen ter harte nemen. Zodra de eerste resultaten beschikbaar zijn, worden deze besproken met de klantenorganisaties en met VenW. Het is aan NS om te bepalen of een externe toets de kwaliteit en overtuigingskracht vergroot. Het streven van NS is om in februari een volledig beeld te hebben. Aangezien het onderzoek zal worden uitgevoerd door NS, is een financiële bijdrage van mijn kant niet aan de orde. </antwoord>
      <antwoord nummer="3">Ik vind dit een zaak tussen de klant en de leverancier, tussen de reiziger en NS. De bepaling met betrekking tot genoegdoening in het Overgangscontract II verplicht NS niet tot de gevraagde maatregel. Het is aan NS om te bepalen of ze het wenselijk of noodzakelijk achten hun klanten tegemoet te komen en zo ja hoe ze dat doen. NS stelt dat sprake was van een overmachtsituatie. In die situatie was alle inspanning van NS er op gericht de klanten – onder de extreme omstandigheden – toch een voorspelbaar product te leveren door middel van een aangepaste dienstregeling. NS heeft op 27 oktober 2002, de dag van de storm, in overleg met gemeenten, gezorgd voor de opvang van gestrande reizigers. Voorts was het voor klanten mogelijk met onmiddellijke ingang hun abonnement op te zeggen, waarbij zij het volledige bedrag gerestitueerd krijgen over de resterende looptijd van het abonnement. Ook heeft NS in deze periode de regeling Geld Terug Bij Vertragingen coulant toegepast, in die zin dat als reizigers als gevolg van overvolle treinen op de perrons achterblijven dit zal gelden als – mogelijk – extra vertraging. NS heeft besloten om niet daarnaast een korting op de betaalde abonnementskosten te verlenen. Over dit alles overlegt NS met de consumentenorganisaties volgens de daarvoor geldende procedures in het Locov. Naar aanleiding van de gang van zaken na 27 oktober 2002 is er in het Locov tevens een procedure ingevoerd voor spoedadvies bij calamiteiten. </antwoord>
      <antwoord nummer="4">Zoals gezegd in het antwoord op vraag 2 zal de aanpak grondig geëvalueerd worden. Het lijkt me goed de uitkomsten van het betreffende onderzoek af te wachten. Ik heb wel de indruk dat NS, toen de problemen er eenmaal waren, adequaat heeft gereageerd. In de werkplaatsen is maximaal gewerkt aan het herstel van de beschadigde wielen en men heeft geprobeerd de gevolgen voor de reizigers zo veel mogelijk te beperken. Verder wordt gekeken naar allerlei manieren om dergelijke problemen in de toekomst te voorkomen of in elk geval beter te beheersen. </antwoord>
      <antwoord nummer="5">Zoals gezegd in het antwoord op vraag 2 zal dit de komende maanden grondig onderzocht worden. NS heeft tot nu toe het volgende gemeld over de oorzaken: – In iedere herfst worden treinrails glad, door bladeren, vochtigheid, temperatuur, roest en andere aanslag. Dat gebeurt overal, niet alleen in Nederland. En we bereiden ons daar ieder jaar, in goede samenwerking met Railinfrabeheer, op voor. Zo wordt door Railinfrabeheer op «beruchte» plaatsen dagelijks «Sandite» op de rails gespoten, een stof die het oppervlak stroever maakt. – Op gladde rails gaan treinen bij het remmen soms glijden, ondanks de aanwezigheid van anti-blokkeer systemen op de treinen van NS. Op de wielen ontstaan dan «vlakke plaatsen», herkenbaar door een bonkend geluid tijdens het rijden. Uit veiligheidsoverwegingen moeten treinen met vlakke plaatsen uit dienst worden genomen voor herstel. – Bij de storm van 27 oktober 2002 is een enorme hoeveelheid bladeren gevallen, die in combinatie met regenval en andere condities zorgde voor grootschalige, extreme gladheid op het Nederlandse spoorwegnet. Uit de registraties van meetapparatuur die in een aantal treinen van NS is ingebouwd bleek het maar liefst zeven keer gladder dan vóór de storm. – Een zeer groot aantal treinen is op de gladde rails gaan glijden en daardoor in korte tijd onbruikbaar geworden. Vervolgens kwamen er nog dagelijks beschadigde treinen bij, in aantallen die voor «normale» herfstomstandigheden gebruikelijk zijn. Bij elkaar was dit te veel om op korte termijn te kunnen herstellen. De onderhoudsbedrijven van NedTrain hebben sinds de storm met maximale inzet wekelijks zo’n 1600 herstelde wielen afgeleverd, drie keer zo veel als gewoonlijk in het najaar nodig is. Alle bedrijven werken 24 uur per dag, zeven dagen van de week. – De reguliere maatregelen zijn volstrekt onvoldoende gebleken in de bestrijding van de effecten van de extreme weersomstandigheden van 27 oktober 2002. – Speculaties over achterstallig onderhoud als reden voor het aan de kant staan van veel treinen missen iedere grond: de toename betreft uitsluitend schade aan de wielen door gladde sporen. En ook een spiksplinternieuwe trein met dito wielen kan na één keer glijden onbruikbaar zijn. Wel is het zo dat de treintypen met de modernste anti-blokkeer systemen relatief minder schade hebben. Via de media zijn we de afgelopen tijd geconfronteerd met allerlei deskundigen die uitlegden wat volgens hen de oorzaken waren en hoe de problemen moeten worden opgelost. Ik waag me op dit moment niet aan een oordeel. En daarom ook vind ik het heel belangrijk dat de kwaliteit van het NS-onderzoek geborgd wordt. Als dat inderdaad goed gebeurt, zullen de consumentenorganisaties, u en ik straks het vertrouwen hebben dat de uitkomsten van het onderzoek ook echt kloppen en dat we goed zicht hebben gekregen op de precieze oorzaken van de problematiek die zich deze herfst heeft voorgedaan. </antwoord>
      <antwoord nummer="6">Gegeven het feit dat er als gevolg van de vlakke wielen te weinig materieel beschikbaar was om de dienstregeling volledig uit te voeren, kan ik mij voorstellen dat NS besloten heeft dat het continueren van de normale dienstregeling met het risico van veel ongeplande uitval van treinen niet in het belang van de reizigers was. In plaats daarvan is men een aangepaste dienstregeling te gaan rijden. Hierbij reden circa 8% treinen minder ten opzichte van de normale dienstregeling. Verminderde dienstverlening is natuurlijk ongewenst, maar als het onvermijdelijk is, kan ik begrijpen dat NS gekozen heeft voor een oplossing die redelijk duidelijk is voor de reizigers en die zij ook al kenden. Daarbij heeft NS getracht de reiziger via allerlei kanalen zo goed mogelijk te informeren over de aangepaste dienstregeling. Een andere wijze van inkrimpen van de dienstregeling zou naar mijn overtuiging voor de reizigers minstens zo vervelend zijn geweest. Wat betreft het zich voordoen van onveilige situaties stel ik in de eerste plaats vast dat er thans geen normen zijn gesteld aan het aantal personen in een trein. De conducteur bepaalt of hij het verantwoord acht met een dergelijke trein te vertrekken. Indien hij van oordeel is dat zulks niet veilig kan geschieden omdat personen mogelijk in de verdrukking zouden kunnen komen dan wel dat er andere onveilige situaties dreigen te ontstaan dan laat hij de trein niet vertrekken. In dat geval zal hij de passagiers verzoeken uit te stappen. Hij zal het vertreksignaal eerst geven indien hij zich ervan vergewist heeft dat het vervoer op een veilige wijze kan worden voortgezet. Omdat er nu geen normen zijn zal ik twee zaken laten uitzoeken: enerzijds zal ik de veiligheidsinspectie vragen in samenspraak met NS-Reizigers een snelle verkenning te doen naar mogelijke objectieve normen en daarbij aandacht te besteden aan een internationale vergelijking ten aanzien van ontruimingstijden van treinen ingeval van calamiteiten, hetgeen zal kunnen leiden tot nader beleid terzake, anderzijds zal ik in het regulier overleg met NS-Reizigers vragen op welke wijze zij haar conducteurs instrueert. </antwoord>
      <noten afkomstig="antwoord"/>
   </antwoorden>
</kvr>
