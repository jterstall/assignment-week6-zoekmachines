<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Eurlings en Reitsma (beiden CDA) aan de minister van Verkeer en Waterstaat over fraude met kentekens. (Ingezonden 10 juni 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9728
</item>
         <item attribuut="Inhoud">Vragen over de omvang van de fraude met kentekens en over de maatregelen daartegen in het wetsvoorstel GAIK (gecontroleerde afgifte en inname van kentekenplaten, zie Kamerstukken II, 1998-1999, 26138).</item>
         <item attribuut="Rubriek">Criminaliteit en openbare orde (Fraude) Verkeer, vervoer en waterstaat (Motorrijtuigen)</item>
         <item attribuut="Trefwoorden">Fraude Kentekens</item>
         <item attribuut="Vindplaats">Kamervragen met antwoord 1998-1999, nr. 1695, Tweede Kamer</item>
         <item attribuut="Vraagnr_bij_indiening">2989914380</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Eurlings</persoon>
            <persoon partij="CDA">Reitsma</persoon>
         </item>
         <item attribuut="Datum_reaktie">1999-07-05</item>
         <item attribuut="Datum_indiening">1999-06-10</item>
         <item attribuut="Document-id">KVR9728</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3395" allpagenumbers="3395 3396" vetnummer="2989914380" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9728" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1695" onderwerp="" indiendatum="1999-06-10">
         <vrager partij="CDA" oorsprong="parlement">Eurlings</vrager>
         <vrager partij="CDA" oorsprong="parlement">Reitsma</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="1999-07-5">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is de fraude met kentekens veel omvangrijker dan steeds werd aangenomen, namelijk 280 000 gevallen i.p.v. tussen de 50 en 100 000? <voetnoot nummer="1"/>
      </vraag>
      <vraag nummer="2">Hoeveel inkomsten loopt de rijksoverheid mis door deze fraude? </vraag>
      <vraag nummer="3">Ziet u de nieuwe wet GAIK (gecontroleerde afgifte en inname van kentekenplaten) als enige mogelijkheid om fraude met kentekens aan te pakken? </vraag>
      <vraag nummer="4">Zo ja, hoe kunt u garanderen dat deze grootschalige fraude na invoering van de nieuwe wet GAIK werkelijk verleden tijd zal zijn? </vraag>
      <vraag nummer="5">Zo neen, welke andere manieren zijn er om de fraude aan te pakken? </vraag>
      <vraag nummer="6">Staan de kosten van deze operatie in verhouding tot de misgelopen inkomsten? </vraag>
      <vraag nummer="7">Bent u het eens met de stelling dat grootschalige fraude invoering van instrumenten als rekeningrijden en kilometerheffing bemoeilijkt omdat dat alleen mogelijk is, als automobilisten via hun kenteken aangeslagen worden? </vraag>
      <vraag nummer="8">Kunt u met betrekking tot fraudegevoeligheid een vergelijking maken tussen GAIK en het elektronisch kenteken? </vraag>
      <noten afkomstig="vraag">
         <noot nummer="1" datum="1999-06-9" bron="De Telegraaf">De Telegraaf, 9 juni 1999</noot>
      </noten>
   </vragen>
   <antwoorden aantal="8">
      <antwoord nummer="1" voetnoot="1">In 1992 is in het kader van de voorbereiding van het wetsontwerp opdracht verstrekt aan het externe bureau Coopers &amp; Lybrand om onderzoek te doen naar de omvang van fraude met kentekenplaten, omdat harde aantallen ontbraken. Op basis van het vervolgens uitgevoerde onderzoek en een beredeneerde analyse concludeerde het bureau dat tenminste sprake was van 50 000 fraudegevallen. Eind 1998 zijn alsnog cijfers beschikbaar gekomen van het Centraal Justitieel Incassobureau. Het gaat hierbij om bij staandehoudingen door de politie geconstateerde overtredingen met kentekenplaten in de jaren 1996, 1997 en een gedeelte van 1998. In 1997 werden op die wijze 8163 overtredingen geconstateerd. In de Nota naar aanleiding van het verslag bij het wetsvoorstel GAIK <voetnoot nummer="1"/>heb ik dit aantal vervolgens op basis van de eerder door Coopers &amp; Lybrand gehanteerde analyse- en rekenmethode geëxtrapoleerd naar het werkelijke aantal overtredingen, hetgeen leidde tot een werkelijk aantal van tenminste 250 000 overtredingen met kentekenplaten. Inmiddels is gebleken dat in 1998 een aantal van 9921 feiten met kentekenplaten is vastgesteld. Op dezelfde wijze geëxtrapoleerd, komt dat neer op ongeveer 280 000 gevallen van overtredingen met kentekenplaten (het niet voeren van een kentekenplaat en het opzettelijk voeren van een onjuiste/onleesbare plaat). In dit aantal zijn niet begrepen de bewust vervalste kentekenplaten omdat vervalsing van kentekenplaten een misdrijf is. Cijfers van misdrijven waarbij kentekenplaten zijn betrokken worden niet centraal bijgehouden. </antwoord>
      <antwoord nummer="2">Coopers &amp; Lybrand berekende dat de overheid bij een aantal van 50 000 gevallen van fraude met kentekenplaten een minimum van 125 miljoen gulden op jaarbasis misloopt. Doorgerekend naar 280 000 gevallen kom ik uit op ruwweg 700 miljoen gulden aan gederfde inkomsten. Naast deze gederfde inkomsten staat nog de schade die wordt geleden door degenen die als gevolg van kentekenplatenfraude ten onrechte een verkeersboete krijgen opgelegd (kosten van bezwaar- en beroepsprocedures). Ook de gederfde gemeentelijke parkeerbelasting en de gedane uitkeringen uit het Waarborgfonds als gevolg van de kentekenplatenfraude zijn niet meegenomen in bovengenoemd schadebedrag. </antwoord>
      <antwoord nummer="3">Ik zie het systeem GAIK momenteel als de enige mogelijkheid om fraude met kentekenplaten terug te dringen. Het systeem GAIK sluit ook aan bij de systematiek in de meeste omringende landen die door mij zijn onderzocht. In persberichten is wel geopperd dat in plaats van GAIK gekozen zou moeten worden voor de invoering van een elektronisch kenteken, waarbij tevens is verwezen naar de ervaringen in Scandinavië. Wat betreft het elektronisch kenteken verwijs ik naar mijn antwoord op vraag 8. Wat betreft de ervaringen in Scandinavië wordt naar ik aanneem gedoeld op het Zweedse systeem. Daar worden de kentekenplaten van overheidswege geproduceerd van kunststof en voorzien van de typegegevens, het chassisnummer en een barcode. Hoewel het Zweedse systeem qua fraudebestendigheid goed scoort is vervalsing van platen – zoals bij bankbiljetten en paspoorten – ook in dat systeem niet uitgesloten. Bovendien is de prijs die de particulier voor de kentekenplaat betaalt in dit systeem hoger. </antwoord>
      <antwoord nummer="4">Ja. In de eerdergenoemde Nota naar aanleiding van het verslag heb ik al uiteengezet dat een belangrijke oorzaak van de huidige kentekenplatenfraude is gelegen in de vrije verkrijgbaarheid van kentekenplaten. Kern van de GAIK-voorstellen is dat die vrije verkrijgbaarheid wordt beëindigd. Met name de kentekenplatenfraude door de «calculerende burger» – thans het overgrote deel van het aantal fraudegevallen – zal daardoor verdwijnen. Ook zal vervalsing van kentekenplaten door de invoering van het nieuwe model-kentekenplaat minder gemakkelijk worden. </antwoord>
      <antwoord nummer="5">Ik verwijs naar mijn antwoord op vraag 3. </antwoord>
      <antwoord nummer="6">Ja, uitgaande van een derving aan inkomsten van tussen de 125 en 700 miljoen gulden wegen de kosten van de invoering van GAIK ruimschoots op tegen de misgelopen inkomsten. In dit verband wijs ik er overigens op dat de eerder door de Bovag gemaakte schatting van ca. f 500 mln aan vervangingskosten voor de bezitters van bestaande voertuigen, onjuist is. Daarbij is geen rekening gehouden met het feit dat in de overgangsperiode van 3 jaar ca. 30% van het bestaand voertuigpark wordt vervangen door nieuwe of geïmporteerde auto’s en dat de kentekenplaten van een deel van het voertuigpark reeds vanwege tweedehands verkoop, of wegens verlies, diefstal of beschadiging van de kentekenplaten, worden vervangen. Ook wijzen ervaringen in Duitsland met de introductie van nieuwe kentekenplaten uit dat in de eerste jaren na de introductie ca. 60% van de autobezitters tot vrijwillige omwisseling overgaat. </antwoord>
      <antwoord nummer="7">Zoals ik ook al heb gemeld in de Nota naar aanleiding van het verslag, zal de met GAIK beoogde terugdringing van de fraude met kentekenplaten de handhaafbaarheid van rekeningrijden – zoals ook van de andere aan het kenteken gekoppelde verplichtingen – verbeteren. </antwoord>
      <antwoord nummer="8">Het GAIK-systeem en het elektronisch kenteken zijn eigenlijk niet te vergelijken. Het voorgestelde systeem van GAIK gaat uit van verbetering van de bestaande systematiek en infrastructuur (tegen zo laag mogelijke kosten met een zo optimaal mogelijk resultaat), waarbij rekening is gehouden met een voor de automobilist vriendelijke werkwijze en met de inschakeling van het bedrijfsleven. Daarbij is uitgegaan van het gegeven dat binnen de Europese Unie de verplichting bestaat om op voertuigen kentekenplaten te voeren. Elektronische voertuig identificatie (EVI) is een geheel andere manier van voertuigidentificatie. Volgens thans bekende inzichten is het mogelijk om ook onder in alle opzichten moeilijke omstandigheden de identiteit van een voertuig elektronisch vast te stellen. Een dergelijk systeem, dat voorlopig nog niet operationeel te maken is, is vanzelfsprekend beter dan de thans gedane voorstellen. Met voortvarendheid wordt hierop verder gestudeerd. De technische aspecten, de privacybescherming, de kostenkant, de internationale afstemming (waaronder de standaardisatie) en de samenwerking met elektronica-industrie en autofabrikanten vragen nog een aantal jaren om grootschalige invoer van EVI mogelijk te maken. In de toekomst zal dit systeem een belangrijke bijdrage kunnen leveren aan de bestrijding van de voertuigcriminaliteit in zijn totaliteit. Gezien echter het feit dat het nog een fors aantal jaren zal duren voor EVI wordt ingevoerd blijf ik van mening dat het voorgestelde GAIK-systeem vooruitlopend op EVI moet worden ingevoerd. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="26 138" documentnummer="5">Kamerstuk 26 138, nr. 5</noot>
      </noten>
   </antwoorden>
</kvr>
