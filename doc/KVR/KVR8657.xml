<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Atsma en Verhagen (beiden CDA) aan de staatssecretaris van Onderwijs, Cultuur en Wetenschappen, dhr. Van der Ploeg over het vroeg op de avond uitzenden van een uiterst gewelddadige film op het open net. (Ingezonden 21 januari 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8657
</item>
         <item attribuut="Inhoud">Vragen over de achtergronden van vertoning van een bepaalde film op RTL5.</item>
         <item attribuut="Rubriek">Communicatie, media en informatievoorziening (Radio en televisie)</item>
         <item attribuut="Trefwoorden">Films Televisie Mishandeling</item>
         <item attribuut="Vindplaats">Kamervragen met antwoord 1998-1999, nr. 741, Tweede Kamer</item>
         <item attribuut="Vraagnr_bij_indiening">2989906180</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Atsma</persoon>
            <persoon partij="CDA">Verhagen</persoon>
         </item>
         <item attribuut="Datum_reaktie">1999-02-05</item>
         <item attribuut="Datum_indiening">1999-01-21</item>
         <item attribuut="Document-id">KVR8657</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1513" allpagenumbers="1513 1514" vetnummer="2989906180" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8657" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="741" onderwerp="" indiendatum="1999-01-21">
         <vrager partij="CDA" oorsprong="parlement">Atsma</vrager>
         <vrager partij="CDA" oorsprong="parlement">Verhagen</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van der Ploeg</vraagt-aan>
      </vraagdata>
      <antwoorddata antwoorddatum="1999-02-5">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Was het u bekend dat op 5 januari, de uiterst gewelddadige film C’est arrivé près de chez vous’ door RTL 5 om 20.30 uur zou worden uitgezonden? </vraag>
      <vraag nummer="2">Hebt u stappen ondernomen om dit te voorkomen? Zo neen, waarom niet? </vraag>
      <vraag nummer="3" voetnoot="1">Waarom werd deze film in 1992 in Nederland niet aangeboden aan de Filmkeuring? <voetnoot nummer="1"/>
      </vraag>
      <vraag nummer="4">Op welke wijze kan worden voorkomen dat dergelijke uiterst gewelddadige films op het «open net» en op tijdstippen waarop ook jeugdigen kijken worden vertoond? Acht u het zelfregulerend instituut voor classificatie voldoende in staat om in de toekomst vertoning van dergelijke films op een dergelijk tijdstip te voorkomen? </vraag>
      <vraag nummer="5">Bent u van mening dat een toezichthoudend orgaan zou kunnen worden overwogen dat kan ingrijpen indien de zelfregulering tekort schiet? </vraag>
      <vraag nummer="6">Zo ja, acht u het mogelijk dat in het onafhankelijk toezicht een rol is weggelegd voor het Commissariaat voor de Media en/of Nederlandse filmkeuring? </vraag>
      <noten afkomstig="vraag">
         <noot nummer="1">In Zweden werd de film verboden</noot>
      </noten>
   </vragen>
   <antwoorden aantal="4">
      <antwoord nummer="1 en 2">Nee. Er bestaat in Nederland geen voorafgaand toezicht op televisieprogramma’s. Overigens valt de zender RTL-5 waar de bedoelde film is uitgezonden, thans niet onder de bevoegdheid van Nederland. Zoals bekend heeft het Commissariaat voor de Media de beschikking genomen dat de Holland Media Groep met betrekking tot de programma’s van RTL-4 en RTL-5 onder de Nederlandse bevoegdheid valt. HMG en CLT zijn tegen de beslissing op bezwaar in beroep gegaan. Deze zaak verkeert daardoor nog onder de rechter. </antwoord>
      <antwoord nummer="3">Het staat een distributeur van films voor vertoning in bioscopen vrij om een film niet aan de Nederlandse Filmkeuring aan te bieden. Volgens de Wet op de filmvertoningen wordt zo’n film bij vertoning in de bioscoop beschouwd als een film die slechts toegelaten is voor 16 jaar en ouder. Indien een film niet door de Nederlandse Filmkeuring is gekeurd, wordt deze bij uitzending op de televisie volgens artikel 53 van de Mediawet gelijkgesteld met andere programma’s dan (gekeurde) films. Het is dan de verantwoordelijkheid van de omroepen zelf de geschiktheid voor jeugdigen te beoordelen en bij het bepalen van het uitzendtijdstip overeenkomstig dat oordeel te handelen. </antwoord>
      <antwoord nummer="4">De huidige situatie ten aanzien van omroepen die onder de Nederlandse bevoegdheid en derhalve onder de Mediawet vallen, wordt door de regering als onbevredigend ervaren. Dit voorjaar is daarom de indiening van een wetsvoorstel te verwachten dat mede ten doel heeft om ter bescherming van jeugdigen te komen tot een gedegen stelsel van zelfregulering dat voldoet aan bij of krachtens de wet te stellen eisen. Deze eisen hebben onder meer betrekking op de classificatie, de behandeling van klachten en het toezicht. Bij dat laatste zijn adequate sanctiemogelijkheden onmisbaar. Ik verwacht dat omroepen die bij een erkend zelfreguleringsinstituut zijn aangesloten, er voor zullen zorgen dat films die schadelijk zijn voor jongeren onder de 16 jaar, niet om half negen ’s avonds zullen worden uitgezonden en dat, mocht dat onverhoopt toch gebeuren, passende sancties worden opgelegd. </antwoord>
      <antwoord nummer="5 en 6">Naar het oordeel van de regering dient de zelfreguleringsorganisatie aan zodanige eisen te voldoen dat het niet past daarbovenop een overheidsorgaan de taak te geven om ook in individuele gevallen te kunnen ingrijpen. Dan kan immers niet meer serieus van zelfregulering worden gesproken. Wel wordt voorzien in een procedure om in een adequaat alternatief te voorzien voor het geval dat het nieuwe stelsel zou blijken niet te functioneren. Bij het volgen van het functioneren van het zelfreguleringsinstituut kan het Commissariaat voor de Media een nuttige rol vervullen. In het beoogde stelsel is geen plaats meer voor een organisatie als de Nederlandse Filmkeuring die van overheidswege voorafgaand toezicht houdt op films. Wel streeft, de regering ernaar dat de deskundigheid op het punt van de bescherming van jeugdigen die bij de Filmkeuring is opgebouwd, wordt gebruikt door het nieuwe zelfreguleringsorgaan. </antwoord>
      <noten afkomstig="antwoord"/>
   </antwoorden>
</kvr>
