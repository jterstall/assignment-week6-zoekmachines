<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rijpstra (VVD) over de instroom van Irakese asielzoekers. (Ingezonden 23 september 1997); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5762
</item>
         <item attribuut="Inhoud">Betreft een sterke stijging van de instroom van asielzoekers uit Irak in de laatste maanden, het toelatingsbeleid van Frankrijk aan de Italiaanse grens in relatie tot het Schengenverdrag, en de mogelijkheid om 'pseudo-Irakezen' te traceren.</item>
         <item attribuut="Rubriek">Handel en economie (Douane) Internationale betrekkingen (Europese Unie) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Douane Irak Vluchtelingen</item>
         <item attribuut="Vindplaats">Kamervragen met antwoord 1997-1998, nr. 84, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Rijpstra</persoon>
         </item>
         <item attribuut="Datum_reaktie">1997-10-03</item>
         <item attribuut="Datum_indiening">1997-09-23</item>
         <item attribuut="Document-id">KVR5762</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="169" allpagenumbers="169 170" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5762" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="84" onderwerp="" indiendatum="1997-09-23">
         <vrager partij="VVD" oorsprong="parlement">Rijpstra</vrager>
         <vraagt-aan/>
      </vraagdata>
      <antwoorddata antwoorddatum="1997-10-3">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder>de staatssecretaris van Buitenlandse Zaken</mede-antwoorder>
      </antwoorddata>
   </meta>
   <vragen aantal="11">
      <vraag nummer="1">Hebt u een verklaring voor de sterk groeiende instroom van Irakese asielzoekers van de afgelopen maanden? </vraag>
      <vraag nummer="2">Past Frankrijk een zeer sterk restrictief toelatingsbeleid toe inzake Irakezen? </vraag>
      <vraag nummer="3">Heeft Frankrijk de afgelopen maanden ruim tienduizend Irakezen aan de grens geweigerd? </vraag>
      <vraag nummer="4">Hoe verhoudt deze weigering zich met het Schengenverdrag en het Verdrag van Dublin? </vraag>
      <vraag nummer="5">Bent u voornemens om hierover met uw Franse collega’s in contact te treden? </vraag>
      <vraag nummer="6">Zijn er onder de Irakezen die naar Nederland komen velen die zich voordoen als Irakees? </vraag>
      <vraag nummer="7">Is de 24-uurs procedure in de Aanmeldcentra in feite te kort voor een goede afweging over toelating van de Irakezen tot de OC-procedure mede in het licht gezien van het gestelde in vraag 5? </vraag>
      <vraag nummer="8">Maakt een verlenging tot 48 uur een betere afweging mogelijk waardoor er minder mensen in procedure worden opgenomen die er niet in thuis horen? </vraag>
      <vraag nummer="9">Bent u voornemens gezamenlijk met de Turkse autoriteiten te onderzoeken of een halt kan worden toegeroepen aan de werkwijze van malafide reisagenten? </vraag>
      <vraag nummer="10">Welke maatregelen hebt u in Nederland getroffen om het vluchtverhaal van Irakezen te toetsen? </vraag>
      <vraag nummer="11">Bent u van plan op korte termijn een missie naar Irak te sturen en daarbij te bezien of Noord-Irak als een veilig gebied kan worden aangemerkt? </vraag>
      <noten afkomstig="vraag"/>
   </vragen>
   <antwoorden aantal="11">
      <antwoord nummer="1">De instroom van vooral Iraakse asielzoekers is in de afgelopen maanden sterk gestegen. In de periode maart tot en met augustus van dit jaar bestond ongeveer 25% van de totale instroom uit Irakezen. Uit vergelijkingen met het buitenland is gebleken dat Nederland momenteel, na Duitsland, binnen Europa het tweede land van bestemming is. Een sluitende verklaring voor deze uitzonderlijke hoge instroom is niet voorhanden. </antwoord>
      <antwoord nummer="2">Evenals Nederland toetst ook Frankrijk ieder asielverzoek aan het Vluchtelingenverdrag van Genève en het Europese Verdrag voor de rechten van de mens. Volgens het «Office franc¸ais de Protection des Réfugiés et Apatrides» (OFPRA) schommelt het aantal Irakese asielaanvragen al geruime tijd tussen de 10 à 15 per maand. Krachtens de huidige praktijk worden afgewezen asielzoekers in Frankrijk niet naar Irak verwijderd. Dit laatste betekent evenwel niet dat betrokkenen een (tijdelijke) status verkrijgen. </antwoord>
      <antwoord nummer="3">De cijfers van het Franse ministerie van Binnenlandse Zaken geven aan dat Frankrijk in de periode januari 1997 t/m juni 1997 in totaal 2 847 maal aan een Irakees de toegang tot Frankrijk heeft geweigerd. In vrijwel alle gevallen (2 829) betrof het Irakezen die over land Frankrijk wilden binnenkomen, in verreweg de meeste gevallen (2 717) ging het om weigering van toegang aan de grens met Italië, een Schengen-buitengrens. Nu de instroom van Irakezen zonder grensoverschrijdingsdocumenten naar het Schengengebied substantieel is toegenomen, is er sprake van verscherping van de controle bij de Frans-Italiaanse grens. Als gevolg daarvan worden de meeste Irakezen op grond van een bilaterale terugname-overeenkomst naar Italië teruggestuurd. </antwoord>
      <antwoord nummer="4">De Overeenkomst van Dublin is op 1 september 1997 in werking getreden en wordt door 12 van de 15 EU-landen, waaronder Frankrijk en Italië, toegepast. De asielbepalingen van de Uitvoeringsovereenkomst bij het Akkoord van Schengen, waarbij Italië (nog) geen partij is zijn nog geldig voor asielverzoeken die voor 1 september 1997 zijn ingediend. De uitvoering van de Schengen-buitengrenscontrole door Frankrijk, waarbij de toegang tot Frans grondgebied kan worden geweigerd, staat niet op gespannen voet met de toepassing van de Overeenkomst van Dublin. </antwoord>
      <antwoord nummer="5">Gezien het antwoord op vraag 4 zie ik daar vooralsnog geen aanleiding toe. Overigens vindt op het terrein van de uitvoering van de Overeenkomst van Dublin, evenals op asielgebied in het algemeen, structureel overleg plaats op Europees niveau. Uiteraard zal ook het verschijnsel van de verhoogde instroom van Irakezen in dat kader aan de orde komen. Op dit moment geef ik daarom de voorkeur aan overleg in Europees verband boven een bilaterale bespreking. </antwoord>
      <antwoord nummer="6">Uit de asielpraktijken blijkt inderdaad dat een aantal asielzoekers, die zich als Irakees presenteren, in werkelijkheid een andere nationaliteit hebben. Het kan dan onder meer gaan om Syriërs, Egyptenaren, Turkse Koerden, of Noord-Afrikanen. Het percentage zogeheten «pseudo-Irakezen» is niet exact aan te geven. </antwoord>
      <antwoord nummer="7">De huidige asielprocedure begint met een verkorte, maximaal 24 durende procedure in de Aanmeldcentra (AC’s). Vanwege de verhoogde instroom van asielzoekers wordt daarbij momenteel verhoogde aandacht besteed aan het onderzoek naar personen die zich ten onrechte als Irakees voordoen of voor wier asielverzoek mogelijk een ander Schengen- of Dublinland verantwoordelijk is. De termijn van 24 uur zal veelal niet afdoende zijn voor dat onderzoek. Overigens komen asielzoekers afkomstig uit Irak naar de huidige inzichten op beleidsmatige gronden in aanmerking voor een voorwaardelijke vergunning tot verblijf, zodat zij in beginsel, behoudens bijvoorbeeld in het geval van aanwijzingen voor manifest bedrog, naar een Onderzoeks- en opvangcentrum (OC) zullen worden doorgeplaatst. </antwoord>
      <antwoord nummer="8">Een verlenging van de procedure in de AC’s van 24 uur naar 48 uur vormt op zichzelf geen oplossing gezien de voor het hierboven bedoelde onderzoek benodigde tijd. Desalniettemin kan een verlenging naar 48 uur er wellicht toe leiden dat pieken in de instroom op dagbasis beter kunnen worden opgevangen. Ik zal de wenselijkheid hiertoe over te gaan de komende periode nader bestuderen. </antwoord>
      <antwoord nummer="9">Begin oktober zal een ambtelijke missie bestaande uit vertegenwoordigers van de ministeries van Buitenlandse Zaken en Justitie naar Turkije vertrekken, teneinde onder meer de problematiek van de malafide reisagenten met de Turkse autoriteiten te bespreken. </antwoord>
      <antwoord nummer="10">Ik heb besloten dat asielzoekers die over land naar Nederland inreizen en die stellen dat zij uit Irak komen, zich met ingang van 1 september 1997 dienen aan te melden in het AC Rijsbergen. In AC Rijsbergen wordt allereerst bezien of aannemelijk is dat betrokkene daadwerkelijk uit Irak komt. Om het onderzoek hiernaar zo betrouwbaar mogelijk te maken, wordt – naast de reeds bestaande onderzoeksmethoden – een zogeheten taalanalyse gehanteerd. Dit houdt in dat een vreemdeling kan worden gevraagd om op vrijwillige basis mee te werken aan een onderzoek naar zijn nationaliteit, waarbij een bandopname wordt gemaakt van zijn spraak. Bij het hanteren van deze methode wordt de betrokken vreemdeling alleen gevraagd te vertellen over alledaagse aangelegenheden, die niet op de asielmotieven betrekking hebben. Vervolgens worden deze geluidsopnamen geanalyseerd door de Zweedse Immigratiedienst (SIV), die sinds 1993 ervaring heeft opgedaan met taalanalyses. In Zweden is het gebruik van de taalanalyse een geaccepteerde onderzoeksmethode. Bij haar onderzoek maakt de SIV gebruik van circa 80 onafhankelijke taalspecialisten. De taalspecialisten, die niet op de hoogte zijn van de identiteit van de asielzoeker, beluisteren de bandopname en geven op grond van het dialect en de woordkeus van de betrokkene schriftelijk aan uit welk land of welke regio deze afkomstig is. De taalspecialist geeft daarbij aan met welke mate van zekerheid dit oordeel te geven is. Aanvragen van Iraakse asielzoekers worden inhoudelijk behandeld door speciaal daarvoor opgerichte teams, die bestaan uit contactambtenaren en beslismedewerkers die zich in Irak hebben gespecialiseerd. Binnen het hoofdkantoor van de IND zal een «help-desk» worden geïnstalleerd om deze teams inhoudelijk te ondersteunen. Voorts wordt de kennis met betrekking tot mensensmokkel in reisroutes van Irakezen verhoogd door middel van systematische analyse en onderzoek. De landelijk Officier van Justitie voor de mensensmokkel is inmiddels in nauwe samenwerking met de Koninklijke marechaussee, de divisie Centrale Recherche Informatie en de IND bij deze problematiek betrokken. Verder is het binnenlandse vreemdelingentoezicht (mtv) in de grensstreek sinds kort verscherpt. Dat is mede gebeurd met het oog op een goede uitvoering van de Overeenkomst van Dublin en een vereenvoudiging van de bewijslast van overdrachtsverzoeken aan de omringende Dublinlanden. Vanwege de Schengen buitengrensproblematiek vindt in AC Schiphol een aparte behandeling van deze categorie asielzoekers plaats. </antwoord>
      <antwoord nummer="11">Ik heb de Minister van Buitenlandse Zaken op 19 september jl. verzocht om een onderzoek te doen instellen naar de situatie in Noord-Irak. Hij heeft inmiddels met dit verzoek ingestemd. De missie naar Noord-Irak zal zo spoedig mogelijk plaatsvinden. </antwoord>
      <noten afkomstig="antwoord"/>
   </antwoorden>
</kvr>
