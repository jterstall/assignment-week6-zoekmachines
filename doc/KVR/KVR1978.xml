<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Aanvullende vragen van het lid Van den Bos (D66) over de jacht op waterwildsoorten. (Ingezonden 5 september 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1978
</item>
         <item attribuut="Inhoud">Betreft het toestaan van het bejagen van onschadelijke of trekkende waterwildsoorten.</item>
         <item attribuut="Rubriek">Natuur (Jacht)</item>
         <item attribuut="Trefwoorden">Jacht</item>
         <item attribuut="Vindplaats">Kamervragen met antwoord 1995-1996, nr. 73, Tweede Kamer</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="D66">Van den Bos</persoon>
         </item>
         <item attribuut="Datum_reaktie">1995-10-11</item>
         <item attribuut="Datum_indiening">1995-09-05</item>
         <item attribuut="Document-id">KVR1978</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="149" allpagenumbers="149 150" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="73" onderwerp="" indiendatum="1995-09-5">
         <vrager partij="D66" oorsprong="parlement">Van den Bos</vrager>
         <vraagt-aan/>
      </vraagdata>
      <antwoorddata antwoorddatum="1995-10-11">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Waarom is het nog steeds toegestaan onschadelijke of trekkende waterwildsoorten te bejagen, als kamerbreed de jacht hierop en de plezierjacht in het algemeen afgewezen worden? <voetnoot nummer="1"/>
      </vraag>
      <vraag nummer="2">Bent u op de hoogte van het op 2 mei 1995 gepubliceerde rapport van het Centrum voor Milieurecht van de Universiteit van Amsterdam getiteld «De juridische vormgeving van een «nee, tenzij» principe voor de jacht in het wetsvoorstel Flora- en Faunawet? </vraag>
      <vraag nummer="3">Zo ja, hoe luidt uw oordeel over de conclusie uit dit rapport, dat uit Jachtfondsgegevens van 1990 tot en met 1993 valt af te leiden dat van het waterwild – waarop de jacht een deel van het jaar geopend is – alleen de kolgans, grauwe gans, wilde eend en smient tot aanzienlijke schade-uitkeringen hebben geleid, groter dan of gelijk aan f 5.000,– per schadegeval? </vraag>
      <vraag nummer="4">Betekent dit, dat het overige waterwild kennelijk zo weinig schade berokkent dat daarop geen jacht hoeft te worden uitgeoefend? Zo neen, wat acht u een ree¨el eigen risico ten aanzien van schade veroorzaakt door in het wild levende dieren? Welke waterwildsoorten veroorzaken schade die groter is dan deze drempel? </vraag>
      <vraag nummer="5">Bent u op de hoogte van de oproep van de KNJV om de jacht op waterwild aan te houden tot de conditie van het wild in verband met de warmte en botulisme weer toereikend is? </vraag>
      <vraag nummer="6">Wordt deze oproep genegeerd? </vraag>
      <vraag nummer="7">Bent u in ieder geval bereid de jacht op het waterwild te sluiten voor alle onschadelijke waterwildsoorten, omdat dit jacht betreft uitsluitend ten behoeve van recreatie? </vraag>
      <noten afkomstig="vraag">
         <noot nummer="1">UCV Nota Jacht en Wildbeheer, Handelingen UCV 1993–1994, nr. 7. KNJV = Koninklijke Nederlandse Jagers Vereniging</noot>
      </noten>
   </vragen>
   <toelichting>Deze vragen dienen ter aanvulling op de eerdere vragen ter zake van het lid Poppe, ingezonden 17 augustus 1995. </toelichting>
   <antwoorden aantal="6">
      <antwoord nummer="1" voetnoot="1">Uit de Handelingen (UCV 1993–1994, nr. 7) betreffende de Nota Jacht en Wildbeheer kan mijns inziens niet onomwonden worden geconcludeerd dat «kamerbreed de jacht op onschadelijke of trekkende waterwildsoorten en de plezierjacht in het algemeen afgewezen wordt». Ik wil in dit verband wijzen op de brief van 26 oktober 1993 <voetnoot nummer="1"/>, die de toenmalige staatssecretaris aan de Kamer heeft gezonden naar aanleiding van ingediende moties. In die brief is aangegeven dat bij de jacht op niet-schadelijke trekvogels uiterste terughoudendheid dient te worden betracht. Dat heeft zijn uitwerking onder meer gekregen in een handelsverbod voor trekkende wildsoorten en voorts in stappen die er toe zullen leiden dat niet langer op deze soorten wordt gejaagd in natuurgebieden. Over mogelijk verdergaande stappen beraad ik mij nog in het kader van de memorie van antwoord van de Flora- en faunawet. </antwoord>
      <antwoord nummer="2">Ja. </antwoord>
      <antwoord nummer="3">Afgezien van enkele gevallen van schade door rietganzen die uitgaat boven genoemd bedrag, is die conclusie juist. </antwoord>
      <antwoord nummer="4 en 7">Van de bejaagbare waterwildsoorten veroorzaken alleen de kolgans, de grauwe gans, de rietgans, de smient, de wilde eend en de meerkoet schade aan de landbouw. De jacht op deze soorten kan er toe bijdragen dat die schade beperkt blijft. Buiten genoemde soorten mag ook jacht worden uitgeoefend op de volgende waterwildsoorten: de slobeend, de tafeleend, de kuifeend, de toppereend, de pijlstaart, de wintertaling en de watersnip. Uit een oogpunt van schadepreventie is dat niet noodzakelijk. In de Beschikking regelen vergoeding door wild aangerichte schade, laatstelijk gewijzigd, 22 juni 1994, heb ik voor de tegemoetkoming voor schade die door wildsoorten is toegebracht aan bedrijfsmatig uitgeoefende landbouw een ondergrens vastgesteld van f 250,–. Die grens wordt ook gehanteerd voor andere diersoorten die schade aan de landbouw kunnen toebrengen, zoals knobbelzwanen en dassen. Waterwildsoorten die schade toebrengen boven genoemde drempel zijn: de kolgans, de grauwe gans, de brandgans, de rotgans, de rietgans, de kleine rietgans, de smient, de wilde eend en de meerkoet. Zoals reeds opgemerkt bij het antwoord op vraag 1 beraad ik mij nog over mijn standpunt over de jacht op onschadelijke waterwildsoorten. </antwoord>
      <antwoord nummer="5">Ja. </antwoord>
      <antwoord nummer="6">Volgens informatie van de KNJV werd door 95 procent van de wildbeheereenheden in Nederland gehoor gegeven aan de oproep. </antwoord>
      <noten afkomstig="antwoord">
         <noot nummer="1">LNV-93-525</noot>
      </noten>
   </antwoorden>
</kvr>
