<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Justitie en de minster van Sociale Zaken en Werkgelegenheid over stagemogelijkheden van asielzoekers. (Ingezonden 11 april 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28154
</item>
         <item attribuut="Inhoud">Vragen over de problemen die een minderjarige asielzoeker ondervindt bij de stages tijdens het volgen van een opleiding op een ROC. De Arbeidsinspectie vindt stage werk en een werkgever moet beschikken over een tewerkstellingsvergunning. Op welke manier kan de positie van de asielzoekers, die een stage moeten lopen voor hun opleiding, verbeterd worden.</item>
         <item attribuut="Rubriek">Beroepsonderwijs en volwasseneneducatie (Overig) Welzijn (Vreemdelingen en asielzoekers)</item>
         <item attribuut="Trefwoorden">Stages Vreemdelingen</item>
         <item attribuut="Vindplaats">Kamervragen met antwoord 2006-2007, nr. 1566, Tweede Kamer</item>
         <item attribuut="Vraagnr_bij_indiening">2060712110</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2007-05-21</item>
         <item attribuut="Datum_indiening">2007-04-11</item>
         <item attribuut="Document-id">KVR28154</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3317" allpagenumbers="3317 3318" vetnummer="2060712110" code="0607tkkvr1566" lopendefooter="Tweede Kamer, vergaderjaar 2006–2007, Aanhangsel" filenaam="KVR28154" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1566" onderwerp="" indiendatum="2007-04-11">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie en de minster van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2007-05-21">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de zaak van E.S.? <voetnoot nummer="1"/>
      </vraag>
      <vraag nummer="2">Is het waar dat de Arbeidsinspectie de bij een ROC-opleiding behorende stage aanmerkt als werk? Vindt u deze interpretatie juist? Zo ja, leidt het aanmerken van een stage als werk tot de conclusie dat er in het geval van stage ook minimumloon betaald dient te worden? </vraag>
      <vraag nummer="3">Deelt u de mening dat een stage niet moet worden gezien als werk, maar als (deel van een) opleiding? </vraag>
      <vraag nummer="4">Is het waar dat minderjarige asielzoekers tijdens hun asielprocedure regulier onderwijs mogen volgen, waarvan één of meerdere stageperiodes essentieel onderdeel uit kunnen maken? Hoeft een school de status van leerlingen niet tussentijds te toetsen en hen onderwijs te bieden tot het eindexamen? Deelt u de mening dat minderjarige asielzoekers, in afwachting van hun status, in de gelegenheid moeten zijn aan alle elementen van de opleiding deel te nemen, waaronder ook de stage? Zo ja, deelt u de mening dat dit ook dient te gelden voor asielzoekers die gedurende hun opleiding meerderjarig zijn geworden? Zo neen, waarom niet? </vraag>
      <vraag nummer="5">Is het waar dat een werkgever die een asielzoeker een stageplaats aanbiedt dient te beschikken over een tewerkstellingsvergunning? Zo ja, deelt u de mening dat de barrière voor een werkgever of het opleidingsinstituut een asielzoeker een stageplek te bieden te hoog is vanwege het feit dat een tewerkstellingsvergunning vereist is? Zo ja, bent u bereid het vereiste van de tewerkstellingsvergunning niet te stellen wanneer het gaat om stages? </vraag>
      <vraag nummer="6">Wat gaat u ondernemen om de positie van de asielzoekers, die een stage moeten lopen voor hun opleiding, te verbeteren? Bent u bereid de Arbeidsinspectie te instrueren dat stage moet worden gezien als deel van een opleiding en niet als werk? Bent u bereid bij de beantwoording van deze vragen spoed te betrachten vanwege het feit dat E.S. en asielzoekers in een vergelijkbare situatie niet verder kunnen met hun opleiding? </vraag>
      <noten afkomstig="vraag">
         <noot nummer="1">IND-nummer onderhands toegezonden aan de bewindspersoon</noot>
      </noten>
   </vragen>
   <antwoorden aantal="2">
      <antwoord nummer="1">Ja. </antwoord>
      <antwoord nummer="2 t/m 6">Ik ben mij bewust van de in de praktijk ontstane problematiek c.q. onduidelijkheid rondom het lopen van stage door asielzoekers in het kader van hun opleiding. Gelet hierop is in de afgelopen periode dan ook gewerkt aan een adequate oplossing ten aanzien van de betreffende vreemdelingen. De situatie waaraan in de hierboven vermelde vragen wordt gerefereerd, zal zich binnenkort niet langer voordoen. In antwoord op de kamervragen van het toenmalige Kamerlid Lambrechts met als kenmerk 2050618630 (ingezonden op 7 september 2006) over stages voor studenten in het beroepsonderwijs zonder tewerkstellingsvergunning heeft de toenmalige Staatssecretaris van Sociale Zaken en Werkgelegenheid het voornemen geuit de verplichting van het aanvragen van een tewerkstellingsvergunning af te schaffen ten aanzien van asielzoekers die op grond van artikel 8, onder f of h van de Vreemdelingenwet 2000, rechtmatig in Nederland verblijven, en die in het kader van een opleiding aan een Nederlandse onderwijsinstelling stage willen lopen. In maart 2007 heeft de Ministerraad hiertoe een voorstel tot wijziging van het Besluit uitvoering Wet arbeid vreemdelingen aanvaard. Op 6 april jongstleden heeft de Raad van State laten weten dat het ontwerpbesluit geen aanleiding heeft gegeven tot het maken van inhoudelijke opmerkingen. De betreffende wijziging zal nu spoedig in werking treden. De onderhavige wijziging biedt een oplossing voor het probleem waarvoor het lid De Wit aandacht vraagt. De wijziging houdt in dat een verbod, bedoeld in artikel 2, eerste lid, van de Wet arbeid vreemdelingen, niet van toepassing is op de vreemdeling die: a. een verblijfsvergunning voor bepaalde tijd als bedoeld in artikel 28 van de Vreemdelingenwet 2000 heeft aangevraagd, aanspraken op voorzieningen geniet voorzien bij of krachtens de Wet Centraal Orgaan opvang asielzoekers of een ander wettelijk voorschrift dat aanspraken op voorzieningen regelt en op basis van artikel 8, onderdeel f of h, van de Vreemdelingenwet 2000 rechtmatig in Nederland verblijft; en b. in Nederland een beroepsopleiding volgt bij een instelling als bedoeld in artikel 1.1.1., onder b, van de Wet educatie en beroepsonderwijs of een instelling die een beroepsopleiding verzorgt waarvan op grond van artikel 1.4.1. Wet educatie en beroepsonderwijs aan de met goed gevolg afgelegde examens of onderdelen van examens een diploma of certificaat is verbonden, en in het kader van die beroepsopleiding te werk wordt gesteld op grond van een beroepspraktijkvormingsovereenkomst als bedoeld in artikel 7.2.8 van de Wet educatie en beroepsonderwijs. Met deze wijziging wordt voorkomen dat het aanvragen van een tewerkstellingsvergunning voor leerlingen die in de asielprocedure zitten – ook al wordt deze niet aan de arbeidsmarkt getoetst – een belemmering vormt voor het vinden van een stageplaats. Voorwaarde is wel dat de werkgever beschikt over een beroepspraktijkvormingsovereenkomst c.q. stage-overeenkomst met de desbetreffende asielzoeker en onderwijsinstelling. </antwoord>
      <noten afkomstig="antwoord"/>
   </antwoorden>
</kvr>
