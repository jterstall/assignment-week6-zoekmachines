<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Pater-van der Meer (CDA) aan de minister van Justitie en de staatssecretaris van Volksgezondheid, Welzijn en Sport over de aanpak van kindermishandeling in Nederland. (Ingezonden 22 oktober 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16745
</item>
         <item attribuut="Inhoud">Ter aanvulling op kamervragen van het lid Kant, ingezonden 22 oktober 2002, het verzoek om uitleg over de aangiftebereidheid van instanties in het geval van kindermishandeling.</item>
         <item attribuut="Rubriek">Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Jeugdhulpverlening Kindermishandeling Rechtshandhaving</item>
         <item attribuut="Vindplaats">Kamervragen met antwoord 2002-2003, nr. 405, Tweede Kamer</item>
         <item attribuut="Vraagnr_bij_indiening">2020302040</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">De Pater-van der Meer</persoon>
         </item>
         <item attribuut="Datum_reaktie">2002-11-26</item>
         <item attribuut="Datum_indiening">2002-10-22</item>
         <item attribuut="Document-id">KVR16745</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="849" allpagenumbers="849 850" vetnummer="2020302040" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16745" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="405" onderwerp="" indiendatum="2002-10-22">
         <vrager partij="CDA" oorsprong="parlement">De Pater-van der Meer</vrager>
         <vraagt-aan>de minister van Justitie en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-11-26">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Deelt u de opvatting, zoals in het programma Zembla <voetnoot nummer="1"/>verwoord, dat beroepsbeoefenaren (genoemd werden ziekenhuisartsen en politie) die in aanraking komen met kindermishandeling, geneigd zijn de ouders/daders het voordeel van de twijfel te gunnen en niet te melden, c.q. geen aangifte op te nemen van de mishandeling. Wat bent u voornemens te doen om die attitude ter bescherming van en bevordering van een veilige omgeving voor het kind te wijzigen? </vraag>
      <vraag nummer="2">Deelt u de opvatting dat plegers van ernstige kindermishandeling te allen tijde op hun gedrag (misdraging) dienen te worden aangesproken en alleen aangifte van ernstige mishandeling kan leiden tot eventuele veroordeling en tot onder behandeling stellen van de dader? </vraag>
      <vraag nummer="3">Kunt u aangeven welke mogelijkheden er zijn om de aangiftebereidheid te verhogen? </vraag>
      <vraag nummer="4">Welke mogelijkheden ziet u, om binnen het aantal instanties dat betrokken c.q. geraadpleegd dient te worden na melding van kindermishandeling, duidelijker aan te geven bij wie het primaat ligt m.b.t. hulpverlening aan het slachtoffer en wie initiërend/stimulerend dient te zijn m.b.t. het doen van aangifte? </vraag>
      <noten afkomstig="vraag">
         <noot nummer="1" datum="2002-10-17" bron="van">van, 17 oktober 2002</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Kant, ingezonden 22 oktober 2002. </toelichting>
   <antwoorden aantal="4">
      <antwoord nummer="1" voetnoot="1">Bij de beantwoording wil ik voorop stellen dat de strijd tegen kindermishandeling niet primair gestreden behoort te worden vanuit het strafrecht. Juist waar de relatie tussen ouders/verzorgers en kinderen aan de orde is, het kader waarin helaas meestal de kindermishandeling voorkomt, past een attitude die het belang van het kind voorop stelt. Dat belang is niet altijd en per sé gediend met strafrechtelijk optreden. Bij het beantwoorden van de vraag moet voorts een onderscheid gemaakt worden tussen het doen van aangifte bij vermoedens van kindermishandeling enerzijds en het vragen van advies over of het melden van vermoedens van kindermishandeling anderzijds. Ik beschik niet over gegevens in hoeverre diverse beroepsgroepen al dan niet geneigd zijn om tot aangifte over te gaan bij vermoedens van kindermishandeling. (In het desbetreffende programma Zembla noemt de onderzoeksarts Bilo overigens niet de politie als beroepsgroep die ouders (te) vaak het voordeel van de twijfel zou gunnen). Om een goede, snelle aanpak van kindermishandeling te realiseren, of dat nu uitsluitend door middel van hulpverlening of (mede) met inzet van het strafrecht is, is het van belang dat men gemakkelijk met vragen over en vermoedens van kindermishandeling bij een professionele organisatie terecht kan. Ik ben van mening dat door de oprichting van de advies- en meldpunten kindermishandeling (AMK’s) een dergelijke laagdrempelige voorziening is gecreëerd. Het feit dat het AMK anoniem kan worden benaderd voor advies en de melder anoniem kan blijven ten opzichte van derden zorgt ervoor dat een belangrijke drempel bij het melden wordt weggehaald. Dat het AMK goed benaderbaar is, wordt geïllustreerd door het feit dat de afgelopen tijd met name het aantal adviesvragen bij de AMK’s is gestegen. Veelal wordt ook in samenwerking met het AMK bekeken of het nodig is om aangifte te doen van een vermoeden van kindermishandeling. Het AMK wordt steeds bekender. Om deze trend door te zetten worden in het najaar van 2003 regionale voorlichtingscampagnes uitgevoerd die de bekendheid van de AMK’s nog verder moet vergroten. Naast het (anonieme) meldrecht, geldt bovendien zeer binnenkort ook een meldplicht voor zover het gaat om gevallen van kindermishandeling binnen instellingen in de jeugdzorg. Als een medewerker van zo’n instelling vermoedt dat een collega zich schuldig maakt aan mishandeling, dan dient hij dit bij het bevoegd gezag te melden. Het bevoegd gezag is vervolgens verplicht het AMK daarvan in kennis te stellen. Dat een verbeterde aanpak van kindermishandeling ook de betrokken beroepsgroepen niet onberoerd laat, blijkt onder meer uit het feit dat de Koninklijke Nederlandse Maatschappij ter bevordering van de Geneeskunst (KNMG) inmiddels een meldcode heeft ingesteld waarin wordt toegelicht hoe om te gaan met vermoedens van kindermishandeling. De staatssecretaris van VWS zal het gebruik van een dergelijke meldcode ook voor andere beroepsgroepen bevorderen. Ten aanzien van adequaat en gezamenlijk optreden binnen de hulpverlening verwacht ik dat de versterking van de keten van jeugdzorg, zoals die onder meer door het wetsvoorstel Wet op de jeugdzorg vorm krijgt, verdere verbeteringen zal meebrengen. De staatssecretaris van VWS heeft de Tweede Kamer per brief van 11 november jl. <voetnoot nummer="1"/>uitgebreid over de verbeteringen geïnformeerd. Daarnaast zullen maatregelen in het kader van de nota «Privé geweld – Publieke zaak», een nota over de landelijke aanpak van huiselijk geweld, de samenwerking op lokaal of regionaal niveau gaan verbeteren. Zo bevat een bij die nota gevoegd model-handelingsprotocol, dat onder meer aan iedere Nederlandse gemeente en provincie werd toegezonden, de verschillende meldingstrajecten en de taken die organisaties, waaronder politie en openbaar ministerie, op zich dienen te nemen ingeval van een melding van huiselijk geweld. In samenwerking met de Vereniging Nederlandse Gemeenten wordt thans gezocht naar mogelijkheden om gemeenten te stimuleren een regierol te vervullen bij de samenwerking in de strijd tegen huiselijk geweld. </antwoord>
      <antwoord nummer="2">Ik ben van mening dat plegers van kindermishandeling, niet alleen in ernstige situaties maar in alle situaties, dienen te worden aangesproken op hun gedrag. Ik zie dat als een verantwoordelijkheid van alle beroepsbeoefenaren die in het uitoefenen van hun beroep met zulke situaties in aanraking (kunnen) komen, maar ook als een verantwoordelijkheid van privé-personen die kindermishandeling in hun omgeving vaststellen. Bij het nemen van adequate actie kán het gerechtvaardigd zijn niet onmiddellijk tot aangifte en vervolging over te gaan. Dit neemt niet weg dat ouders soms op niet mis te verstane wijze via het justitiële circuit «gedwongen» moeten worden hun problemen aan te pakken. In ernstige situaties ligt dat vanzelfsprekend voor de hand. In het kader van afdoening van strafbare feiten kunnen daartoe veel mogelijkheden worden benut. Voorwaarden kunnen worden gesteld bij een sepot en bij een voorwaardelijke veroordeling. De voorwaarde kan dan bijvoorbeeld zijn het volgen van trainingen agressiebeheersing of huiselijk geweld of het accepteren van hulp. «Dwangbehandeling» is in Nederland in beginsel niet mogelijk. </antwoord>
      <antwoord nummer="3">Zoals ik in het antwoord op vraag 1 aangaf, lopen er diverse trajecten die beroepsbeoefenaren er in gezamenlijk overleg toe moeten brengen sneller en adequater op te treden in gevallen van kindermishandeling. Door beter geïnformeerd te zijn over mogelijkheden en verantwoordelijkheden zal dit in sommige gevallen ook leiden tot grotere aangiftebereidheid. Ik blijf evenwel van mening dat het justitiële circuit niet steeds en bij uitstek het «enige» antwoord moet zijn in de aanpak van kindermishandeling. Ik wil daartoe ook verwijzen naar de antwoorden van de staatssecretaris van VWS op de vragen van het lid Kant over ditzelfde thema, eveneens ingezonden op 22 oktober 2002. </antwoord>
      <antwoord nummer="4">Een centrale rol in de aanpak van kindermishandeling is neergelegd bij de Advies- en Meldpunten Kindermishandeling. De wijziging van de Wet op de jeugdhulpverlening legde daartoe de wettelijke basis. Het AMK dient evenwel nauw samen te werken met andere organisaties die hun eigen verantwoordelijkheid niet kunnen afwentelen op het AMK. In de Wet is een meldbevoegdheid opgenomen voor beroepsbeoefenaren met een beroepsgeheim. Zij kunnen dat beroepsgeheim gerechtvaardigd doorbreken bij vermoedens van kindermishandeling. Door de expliciete wettelijke regeling van dit meldrecht kunnen deze beroepsbeoefenaren niet met verwijzing naar hun beroepsgeheim afzien van het melden van hun vermoedens. Het AMK zal in zo’n geval beoordelen of het aangewezen is meteen de politie/justitie in te schakelen. Om instellingen en beroepsbeoefenaren te helpen bij het omgaan met vermoedens van kindermishandeling is recent een meldcode opgesteld. Deze meldcode bestaat uit een handelingsprotocol en een gedragscode. Op dit moment wordt gewerkt aan de daadwerkelijke invoering en toepassing van de code. Zoals in het antwoord op vraag 1 aan de orde komt, behoort het doen van aangifte in onze opvatting evenwel niet de verantwoordelijkheid van slechts één sector te zijn. Het is een gezamenlijke verantwoordelijkheid die men in onderling overleg of op eigen gezag dient te nemen. Het gevaar als daarvoor één specifieke sector verantwoordelijk wordt gemaakt is dat ieder ander zich vervolgens aan die verantwoordelijkheid kan onttrekken. Wellicht ten overvloede zij, tot slot, nog opgemerkt dat iedereen die kennis draagt van een strafbaar feit daarvan aangifte kan doen (ingevolge artikel 161 Wetboek van Strafvordering). </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="26 690" documentnummer="12">Kamerstuk 26 690, nr. 12</noot>
      </noten>
   </antwoorden>
</kvr>
