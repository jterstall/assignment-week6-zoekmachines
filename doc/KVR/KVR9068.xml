<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Voorhoeve en Cherribi (beiden VVD) en Vendrik (GroenLinks) aan de minister en staatssecretaris van Buitenlandse Zaken en de minister van Economische Zaken over inspectie en reparatie van onveilige kerncentrales in het buitenland. (Ingezonden 15 februari 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9068
</item>
         <item attribuut="Inhoud">Vragen betreffen onder meer (internationale) hulpverlening aan Oosteuropese landen voor nucleaire installaties.</item>
         <item attribuut="Rubriek">Energie, water en grondstoffen (Kernenergie)</item>
         <item attribuut="Trefwoorden">Kerncentrales</item>
         <item attribuut="Vindplaats">Kamervragen met antwoord 1998-1999, nr. 1107, Tweede Kamer</item>
         <item attribuut="Vraagnr_bij_indiening">2989907700</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="VVD">Voorhoeve</persoon>
            <persoon partij="VVD">Cherribi</persoon>
            <persoon partij="GroenLinks">Vendrik</persoon>
         </item>
         <item attribuut="Datum_reaktie">1999-04-02</item>
         <item attribuut="Datum_indiening">1999-02-15</item>
         <item attribuut="Document-id">KVR9068</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2269" allpagenumbers="2269 2270" vetnummer="9899907700" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9068" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1107" onderwerp="" indiendatum="1999-02-15">
         <vrager partij="VVD" oorsprong="parlement">Voorhoeve</vrager>
         <vrager partij="VVD" oorsprong="parlement">Cherribi</vrager>
         <vrager partij="GroenLinks" oorsprong="parlement">Vendrik</vrager>
         <vraagt-aan>de minister en staatssecretaris van Buitenlandse Zaken en de minister van Economische Zaken</vraagt-aan>
      </vraagdata>
      <antwoorddata antwoorddatum="2 april 1999). Zie ook Aanhangsel Handelingen nr. 941, vergaderjaar 1998–1999">
         <antwoorder functie="staatssecretaris" ministerie="Buitenlandse Zaken">Benschop</antwoorder>
         <mede-antwoorder>de ministers van Buitenlandse Zaken en van Economische Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">In hoeverre staat het volkenrecht volgens de Nederlandse interpretatie preventief optreden toe van internationale organisaties (en derde landen) ter inspectie of reparatie van onveilige kerncentrales, buiten het goedvinden van de betrokken landen, in het licht van het grensoverschrijdende gevaar van ernstige milieuvervuiling en andere schade in geval van ongelukken? <voetnoot nummer="1"/>
      </vraag>
      <vraag nummer="2">Bieden de bepalingen in de Vienna Convention on Nuclear Safety van 20 september 1994 die staten de verplichting opleggen tot voorzorg en goed beheer van kerncentrales, aangrijpingspunten voor (internationale) hulpverlening aan Oosteuropese landen inzake het millenniumbestendig maken van nucleaire installaties? </vraag>
      <vraag nummer="3">Zijn de genoemde verdragen en de daarin opgenomen geboden aan staten tot voorzorg en goed beheer van nucleaire installaties onder thans geldend internationaal gewoonterecht (goede zorg, prior information, responsibility and liability) eveneens van toepassing ten aanzien van kernwapens en daaraan gelieerde installaties? Zo ja, dient er verdergaande samenwerking en internationale hulpverlening tot stand te komen bij het millenniumbestendig maken van deze installaties? </vraag>
      <vraag nummer="4">Is de regering bereid deze volkenrechtelijke aspecten, die een belangrijke rol behoren te spelen bij het voorkomen van onveilige situaties bij nucleaire installaties, aan de orde te stellen in het verband van de OESO, het IAEA en het Energiehandvest? </vraag>
      <noten afkomstig="vraag">
         <noot nummer="1" titel="the Convention on Assistance in the Case of a Nuclear Accident of Radiological Emergency">Deze vraag wordt gesteld in het licht van de aan staten opgelegde verplichting tot voorzorg en goed beheer van nucleaire installaties, opgenomen in de Vienna Convention on Nuclear Safety van 20 september 1994, alsmede in het licht van de IAEA-verdragen «the Convention on Early Notification of a Nuclear Accident» en «the Convention on Assistance in the Case of a Nuclear Accident of Radiological Emergency» (beide aangenomen 26 september 1986)</noot>
      </noten>
   </vragen>
   <antwoorden aantal="4">
      <antwoord nummer="1">Buiten het goedvinden van betrokken landen bestaat naar het huidige volkenrecht geen mogelijkheid voor internationale organisaties (en derde landen) preventief op te treden ter inspectie of reparatie van in de betrokken landen gelegen kerncentrales, ook niet in het licht van het grensoverschrijdende gevaar van ernstige milieuvervuiling of andere schade ingeval van ongelukken. </antwoord>
      <antwoord nummer="2">Het Verdrag inzake Nucleaire Veiligheid (Nuclear Safety Convention) is gericht op het bereiken en handhaven van een hoog niveau van nucleaire veiligheid d.m.v. internationale samenwerking. De samenwerking die in het verdrag wordt voorzien bestaat echter niet uit specifieke hulpverlening maar uit het wederzijds bestuderen en bespreken van de nationale rapporten van de partijen. Dit zal voor het eerst gebeuren in de Review Conference, die van 12 tot 23 april a.s. in Wenen zal plaatsvinden. Als zodanig biedt het verdrag geen aangrijpingspunten voor internationale hulpverlening aan Oost-Europese landen. Echter, de Review Conference bespreekt het funktioneren van de nationale toezichthoudende instanties, die verantwoordelijkheid dragen om kerncentrales millenniumbestendig te maken. </antwoord>
      <antwoord nummer="3">Het Verdrag inzake Nucleaire Veiligheid is uitsluitend gericht op de veiligheid van (civiele) kerncentrales. Het Verdrag inzake Vroegtijdige Kennisgeving van een Nucleair Ongeval strekt zich ook uit tot bijvoorbeeld ongevallen met installaties ten behoeve van de splijtstofcyclus en tot ongevallen met kernwapens. Het Verdrag inzake de Verlening van Bijstand in het Geval van een Nucleair Ongeval of een Calamiteit met Radioactieve Stoffen betreft nucleaire ongevallen in het algemeen en heeft daarom de breedste reikwijdte van de drie genoemde verdragen. De twee laatstgenoemde verdragen betreffen echter de samenwerking nadat een ongeluk heeft plaatsgevonden. Dit neemt niet weg dat er internationale samenwerking bij het millenniumbestendig maken van defensie-gerelateerde computer-systemen op gang is gekomen tussen de VS en Rusland, alsmede tussen de NAVO en Rusland (zie ook beantwoording van de op 10 februari 1999 aan mij gestelde vragen van de leden Hoekema, Van ’t Riet en Augusteijn-Esser, kenmerk 2989907390). Nederland blijft actief betrokken bij deze inspanningen en zet zich verder in voor een verdere intensivering ervan. </antwoord>
      <antwoord nummer="4">Zoals in de voorgaande antwoorden is uitgelegd, bieden de genoemde verdragen geen mogelijkheid tot preventief optreden van internationale organisaties of derde landen ter inspectie of reparatie van onveilige kerncentrales, en hebben zij geen betrekking op het millenniumbestendig maken van kernwapens en daaraan gelieerde installaties. Ik zie dan ook geen aanleiding om deze volkenrechtelijke aspecten in de genoemde organisaties aan de orde te stellen. Overigens wijs ik op mijn antwoord op vraag 2. </antwoord>
      <noten afkomstig="antwoord"/>
   </antwoorden>
</kvr>
