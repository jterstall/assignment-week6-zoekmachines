<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister voor Vreemdelingenzaken en Integratie over de presentatie van Syriërs aan een Syrische overheidsdelegatie (Ingezonden 1 maart 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25141
</item>
         <item attribuut="Inhoud">Vragen naar aanleiding van een bericht in het Nederlands Dagblad van 27 februari 2006, over het bekend worden bij een Syrische overheidsdelegatie van asielgerelateerde gegevens van Syrische asielzoekers.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Syrië Vluchtelingen Vreemdelingen</item>
         <item attribuut="Vindplaats">Kamervragen met antwoord 2005-2006, nr. 1077, Tweede Kamer</item>
         <item attribuut="Vraagnr_bij_indiening">2050608880</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2006-03-14</item>
         <item attribuut="Datum_indiening">2006-03-01</item>
         <item attribuut="Document-id">KVR25141</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2285" allpagenumbers="2285 2286" vetnummer="2050608880" code="0506tkkvr1077" lopendefooter="Tweede Kamer, vergaderjaar 2005–2006, Aanhangsel" filenaam="KVR25141" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1077" onderwerp="" indiendatum="2006-03-1">
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2006-03-14">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1 2">Wat is uw reactie op het bericht <voetnoot nummer="1"/>waarin wordt gemeld dat de Syrische overheidsdelegatie wel degelijk <voetnoot nummer="2"/>weet krijgt van de asielachtergrond van de gepresenteerde Syrische vreemdelingen omdat op veel brieven die deze personen moesten overleggen aan de Syrische delegatie «vreemdelingendienst, unit asiel» staat vermeld? </vraag>
      <vraag nummer="2">Wat vindt u ervan dat de leden van deze Syrische overheidsdelegatie aan enkele tientallen Syriërs expliciet hebben gevraagd of ze asiel hadden gevraagd? </vraag>
      <vraag nummer="3">Bent u van oordeel dat het bekend raken van asielgerelateerde gegevens in het geval van Syrische asielzoekers een mogelijke schending van het refoulementverbod kan opleveren? </vraag>
      <vraag nummer="4">Kunt u aangeven op welke wijze Syrische vreemdelingen ertoe zijn gebracht om zichzelf te presenteren aan de Syrische overheidsdelegatie? Is het waar dat er in de vorderingsbrief is vermeld dat het niet meewerken aan de presentatie strafbaar is? Zo ja, waarop is dit gebaseerd? </vraag>
      <vraag nummer="5">Bent u bereid uw medewerking aan de Syrische overheidsdelegatie onmiddellijk te staken en te voorkomen dat er nog gesprekken met Syrische vreemdelingen plaatsvinden? </vraag>
      <vraag nummer="6">Kunt u deze vragen per omgaande beantwoorden? </vraag>
      <noten afkomstig="vraag">
         <noot nummer="1" datum="2006-02-27" bron="«Stempel «asiel» op brieven uitgeprocedeerde Syriërs», Nederlands Dagblad">«Stempel «asiel» op brieven uitgeprocedeerde Syriërs», Nederlands Dagblad, 27 februari 2006</noot>
         <noot nummer="2" documenttype="Kamervragen">Aanhangsel Handelingen, nrs. 950 en 951, vergaderjaar 2005–2006.</noot>
      </noten>
   </vragen>
   <antwoorden aantal="6">
      <antwoord nummer="1">De gepresenteerde vreemdelingen zijn allemaal op verzoek van de IND door de vreemdelingenpolitie gevorderd om in persoon op afspraak te verschijnen voor de presentatie. De schriftelijke vorderingen, waarin informatie met betrekking tot het doel, plaats, datum en tijdstip van deze afspraak is opgenomen, zijn door de vreemdelingenpolitie in sommige gevallen voorzien van een stempel waarin het woord «asiel» is vermeld. De vorderingen zijn uitsluitend bestemd voor de vreemdeling tot wie ze zijn gericht. De reden waarom aan de vreemdelingen wordt verzocht om deze vordering mee te nemen naar de afspraak, is enkel gelegen in de omstandigheid dat de vreemdelingen, die veelal niet beschikken over andere identiteitsdocumenten, zich daarmee kunnen legitimeren teneinde toegang te verkrijgen tot de betreffende (IND-)lokatie waar de presentatie plaatsvindt. De oproepen zijn door de IND niet overgelegd aan de Syrische delegatie, noch zijn de delegatieleden door de IND op de hoogte gesteld van het bestaan van deze vorderingen. Voorts zijn de vreemdelingen door de IND niet gevraagd de vordering aan de Syrische delegatie te overleggen en beschik ik niet over aanwijzingen dat de delegatieleden hebben gevraagd deze vorderingen te overleggen. </antwoord>
      <antwoord nummer="2">De berichten in de media waarin is gesteld dat de delegatieleden hebben gevraagd naar de eventuele asielachtergrond van de gepresenteerde vreemdelingen zijn mij bekend. Ik beschik echter niet over informatie op grond waarvan ik kan vaststellen dat dergelijke vragen inderdaad door de delegatie gesteld zijn. </antwoord>
      <antwoord nummer="3">Zoals ik reeds eerder heb aangegeven (antwoorden van 22 februari 2005) zijn door de IND aan de Syrische delegatie enkel gegevens met betrekking tot de identiteit en nationaliteit van de betreffende vreemdelingen ter beschikking gesteld. Informatie omtrent de mogelijke doorlopen asielprocedure is niet aan de Syrische delegatie verstrekt. Mocht bij de Syrische delegatie desondanks op enige andere wijze de achtergrond van de aan hen gepresenteerde vreemdelingen bekend zijn geraakt, bestaat er geen aanleiding om aan te nemen dat terugzending van deze vreemdelingen een mogelijke schending van het refoulementverbod oplevert. Daarbij is van belang dat in het ambtsbericht van de Minister van Buitenlandse Zaken van mei 2005 staat vermeld dat er geen gevallen bekend zijn van in West-Europese landen uitgeprocedeerde asielzoekers die bij terugkeer naar Syrië ernstige problemen hebben ondervonden louter vanwege het feit dat zij in het buitenland asiel hadden aangevraagd. </antwoord>
      <antwoord nummer="4">Zoals ik heb vermeld in mijn antwoord op vraag 1, zijn alle gepresenteerde vreemdelingen door de vreemdelingenpolitie gevorderd om in persoon op afspraak te verschijnen. Een dergelijke vordering is gebaseerd op het gestelde in artikel 5:20 van de Algemene wet bestuursrecht (Awb). In dit artikel is neergelegd dat een ieder verplicht is om aan een toezichthouder (in casu de vreemdelingenpolitie) alle medewerking te verlenen die deze redelijkerwijs kan vorderen bij de uitoefening van zijn bevoegdheden. De vreemdelingen die op de afspraak zijn verschenen hebben derhalve gevolg gegeven aan de gegeven vordering. Het niet voldoen aan een vordering is strafbaar op grond van het bepaalde in artikel 5:20 van de Awb, juncto artikel 184 van het Wetboek van Strafrecht. Dit staat dan ook vermeld op de vordering die de vreemdelingen hebben gekregen. </antwoord>
      <antwoord nummer="5">Nee. Overigens hebben alle gesprekken die tussen de Syrische delegatie en de vermoedelijk Syrische vreemdelingen gepland stonden (in de periode van 14 tot en met 23 februari 2006) reeds plaatsgevonden, en is de Syrische delegatie inmiddels weer naar Syrië teruggekeerd. </antwoord>
      <antwoord nummer="6">Ik heb de vragen zo spoedig mogelijk beantwoord. </antwoord>
      <noten afkomstig="antwoord"/>
   </antwoorden>
</kvr>
