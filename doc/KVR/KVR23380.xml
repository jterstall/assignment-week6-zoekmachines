<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Landbouw, Natuur en Voedselkwaliteit over het toestaan van drukjacht op wilde zwijnen. (Ingezonden 13 juni 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23380
</item>
         <item attribuut="Inhoud">Vragen naar aanleiding van de uitzending van het radioprogramma 'De Ochtenden' op 9 juni 2005 waaruit blijkt dat de minister van Landbouw, Natuur en Voedselkwaliteit advies heeft gevraagd over de wenselijkheid van het toestaan van een variant van de drijfjacht, namelijk de drukjacht op wilde zwijnen.</item>
         <item attribuut="Rubriek">Natuur (Jacht)</item>
         <item attribuut="Trefwoorden">Jacht</item>
         <item attribuut="Vindplaats">Kamervragen met antwoord 2004-2005, nr. 1975, Tweede Kamer</item>
         <item attribuut="Vraagnr_bij_indiening">2040516370</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2005-06-21</item>
         <item attribuut="Datum_indiening">2005-06-13</item>
         <item attribuut="Document-id">KVR23380</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4203" allpagenumbers="4203 4204" vetnummer="2040516370" code="0405tkkvr1975" lopendefooter="Tweede Kamer, vergaderjaar 2004–2005, Aanhangsel" filenaam="KVR23380" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1975" onderwerp="" indiendatum="2005-06-13">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2005-06-21">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat u het Faunafonds om advies heeft gevraagd over de wenselijkheid van het toestaan van een variant van de drijfjacht, namelijk de drukjacht op wilde zwijnen? Bent u bereid het advies aan de Kamer toe te zenden? <voetnoot nummer="1"/>
      </vraag>
      <vraag nummer="2">Is het waar dat u voornemens bent het advies van het Faunafonds, namelijk om drukjacht toe te staan, op te volgen? Is het voorts waar dat u voornemens bent om in plaats van de drukjacht, waarbij een team uit 1 jager en 1 drijver bestaat, een andere variant toe te staan waarbij de jachtteams bestaan uit 5 jagers en 5 drijvers per 100 hectare? Zo ja, kunt u aangeven wat dan het feitelijke verschil is met de drijfjacht die al in 2002 bij wet verboden is? Op welke wijze zal er gecontroleerd worden of deze drukjacht niet uitmondt in een drijfjacht? Op welke wijze wordt er gecontroleerd of de zwijnen selectief afgeschoten worden, dat wil zeggen gebaseerd op de sociale samenstelling van de populatie? </vraag>
      <vraag nummer="3">Is het waar dat in verschillende delen van Nederland al jaren achter elkaar het toegestane jaarlijkse afschot niet gehaald wordt? Zo ja, wat is hiervan de oorzaak? </vraag>
      <vraag nummer="4">Kunt u aangeven hoeveel voerakkers er in de betreffende gebieden zijn aangelegd? </vraag>
      <vraag nummer="5">Wat is de reden om juist nu toestemming te geven voor een drukjacht? </vraag>
      <vraag nummer="6">Is het waar dat als randvoorwaarde voor het toestaan van een drukjacht wordt geëist dat de schoten dodelijk moeten zijn? Zo ja, op welke wijze zal dit gecontroleerd worden? Wat zijn de sancties als blijkt dat de schoten niet direct dodelijk zijn, of het aangeschoten dier niet terug te vinden is? </vraag>
      <vraag nummer="7">Deelt u de mening dat bij zowel de drijf- als de drukjacht een verhoogd risico bestaat op niet dodelijke schoten en dierenleed gezien een rennend zwijn met gemak een snelheid van 40 tot 50 kilometer per uur kan halen? Zo ja, bent u bereid het verbod op de drijfjacht op zwijnen uit te breiden met een verbod op de drukjacht op zwijnen? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-06-9" bron="Radio 1, " titel="De Ochtenden">Radio 1, «De Ochtenden», 9 juni 2005</noot>
      </noten>
   </vragen>
   <antwoorden aantal="7">
      <antwoord nummer="1">Ik heb het Faunafonds om advies gevraagd over het al dan niet toestaan van de methode van één op één drijven bij het afschot van wilde zwijnen. Het door het Faunafonds uitgebrachte advies is openbaar en kan worden ingezien op www.faunafonds.nl. Ik hanteer in deze brief de term «één op één drijven», conform de omschrijving in de Flora- en faunawet. </antwoord>
      <antwoord nummer="2">Ik heb het advies van het Faunafonds gevolgd voorzover dat betrekking heeft op het gebied in Limburg waar de nuloptie geldt. Ik heb de provincie Limburg toestemming gegeven om ontheffing te verlenen voor het uitoefenen van de methode van één op één drijven in het nulstandgebied, dat wil zeggen het gebied buiten het ingerasterde leefgebied van de wilde zwijnen in Nationaal Park «De Meinweg». Die nuloptie buiten de ingerasterde leefgebieden geldt overigens sinds 1993 (Nota Jacht en Wildbeheer). In het advies van het Faunafonds wordt onderscheid gemaakt tussen enerzijds realisatie van het geplande afschot binnen de ingerasterde leefgebieden, te weten op de Veluwe en in De Meinweg, en anderzijds afschot daarbuiten, waar de nuloptie geldt. Er is voorshands geen aanleiding om nu toestemming te geven voor het verlenen van ontheffing voor de methode van één op één drijven binnen de ingerasterde leefgebieden op de Veluwe en in De Meinweg. Dat geldt ook voor de variant van vijf geweerdragers en vijf drijvers per 100 ha die in het advies van het Faunafonds betrekking heeft op de ingerasterde leefgebieden. Wel neem ik de suggestie van het Faunafonds over om Alterra te vragen jaarlijks aan het eind van de zomer te rapporteren over de hoeveelheid en de kwaliteit van het natuurlijk voedselaanbod binnen de ingerasterde leefgebieden. Als in een bepaald jaar het natuurlijk voedselaanbod en de hoogte van het te realiseren afschot daartoe aanleiding geven, zal ik het Faunafonds advies vragen over het al dan niet toestaan van de methode van één op één drijven. Aan de toestemming om voor de methode van één op één drijven in het nulstandgebied ontheffing te verlenen zijn de volgende voorwaarden verbonden: • de ontheffing wordt verleend voor maximaal één drijver per geweerdrager per 40 ha; • de ontheffing dient voorschriften te bevatten voor een zorgvuldige en gecontroleerde uitvoering van de methode van één op één drijven, zodat verwarring wordt voorkomen met de bij de wet verboden methode van drijven, waarbij meerdere in een linie optrekkende drijvers de wilde zwijnen binnen het schootsveld van meerdere in linie opgestelde geweerdragers drijven; • de ontheffing wordt verleend voor een duur van ten hoogste twee jaar; • jaarlijks wordt aan mij gerapporteerd over de ervaring met deze methode, het gerealiseerde afschot en de ontwikkeling van het aantal wilde zwijnen in het nulstandgebied. </antwoord>
      <antwoord nummer="3">Gebleken is dat binnen het ingerasterde leefgebied op de Veluwe ook het afgelopen seizoen wederom het vereiste afschot niet is gehaald. In het leefgebied in De Meinweg wordt al jaren achtereen het geplande afschot wel gerealiseerd. Als het geplande afschot niet kan worden gerealiseerd, is de oorzaak daarvan gelegen in een groot natuurlijk voedselaanbod, waardoor gebruik van lokvoer om wilde zwijnen binnen schootsafstand te krijgen onvoldoende effectief is. </antwoord>
      <antwoord nummer="4">Het binnen de ingerasterde leefgebieden op de Veluwe en in De Meinweg aanleggen van akkers en het daarop verbouwen van gewassen is verboden voorzover daardoor de stand van de wilde zwijnen wordt bevorderd. Ik heb geen aanwijzingen dat akkers zijn of worden aangelegd met als doel het bevorderen van de stand van de wilde zwijnen. </antwoord>
      <antwoord nummer="5">Ik heb toestemming gegeven voor de methode van één op één drijven in het nulstandgebied in Limburg, omdat gebleken is dat gebruik van lokvoer daar vanwege op het veld staande gewassen of oogstresten onvoldoende mogelijkheden biedt om effectief afschot te plegen en de nulstand te realiseren of zo dicht mogelijk te benaderen. </antwoord>
      <antwoord nummer="6">Voor de voorwaarden waaronder ik toestemming heb gegeven aan gedeputeerde staten om ontheffing te verlenen voor de methode van één op één drijven, zie mijn antwoord op vraag 2. Zoals ik aangaf bij vraag 2, is controle op de naleving van aan een door gedeputeerde staten verleende ontheffing verbonden voorschriften de taak van de provincie. De methode van drijven door meerdere in een linie optrekkende drijvers is destijds onder meer verboden, omdat wilde zwijnen bij deze methode in paniek gaan rennen, waardoor selectief afschot niet mogelijk is. In de nulstandgebieden is selectie echter niet aan de orde. Het is immers de bedoeling dat alle wilde zwijnen daar worden gedood. Een andere reden voor het verbod is dat in paniek rennende zwijnen vaak wel worden aangeschoten, maar niet direct worden gedood. Het Faunafonds heeft in zijn advies over de methode van één op één drijven meegewogen dat schoten direct dodelijk moeten zijn. De drijver moet de aanwezige wilde zwijnen wel in beweging brengen, maar niet in paniek, zodat de schutter de langzaam bewegende en af en toe stilstaande dieren goed voor de loop kan krijgen en een direct dodelijk schot kan lossen. Het toestaan van slechts één drijver op één geweerdrager per 40 ha biedt goede garanties dat zo min mogelijk dieren worden aangeschoten in plaats van direct worden gedood. </antwoord>
      <antwoord nummer="7">Zie mijn antwoorden op vraag 6 en 5. Er is feitelijk reeds een verbod op de methode van het één op één drijven van toepassing. Voor het verlenen van ontheffing voor deze methode is immers vooraf mijn toestemming vereist. Invoeren van een wettelijk verbod op de methode van één op één drijven is daarom niet aan de orde. </antwoord>
      <noten afkomstig="antwoord"/>
   </antwoorden>
</kvr>
