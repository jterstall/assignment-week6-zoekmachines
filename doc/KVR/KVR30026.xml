<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Spekman (PvdA) aan de staatssecretaris van Justitie over het Meldpunt Asielzoekers met Psychische problemen. (Ingezonden 20 september 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30026
</item>
         <item attribuut="Inhoud">Vragen over het resultatenonderzoek van het Meldpunt Asielzoekers met Psychische problemen (MAPP). Daaruit blijkt onder andere dat het psychologisch onderzoek een grote rol speelt bij het al dan niet behandelen van de asielaanvraag in de normale procedure. Indiener vraagt de ministers consequenties aan de uitkomsten te verbinden en bijvoorbeeld het psychologisch onderzoek te laten verrichten door een onafhankelijk bureau.</item>
         <item attribuut="Rubriek">Gezondheidszorg (Geestelijke gezondheidszorg) Welzijn (Vreemdelingen en asielzoekers)</item>
         <item attribuut="Trefwoorden">Geestelijke gezondheidszorg Vluchtelingen</item>
         <item attribuut="Vindplaats">Kamervragen met antwoord 2007-2008, nr. 554, Tweede Kamer</item>
         <item attribuut="Vraagnr_bij_indiening">2070800350</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Spekman</persoon>
         </item>
         <item attribuut="Datum_reaktie">2007-11-08</item>
         <item attribuut="Datum_indiening">2007-09-20</item>
         <item attribuut="Document-id">KVR30026</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1191" allpagenumbers="1191 1192" vetnummer="2070800350" code="0708tkkvr554" lopendefooter="Tweede Kamer, vergaderjaar 2007–2008, Aanhangsel" filenaam="KVR30026" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="554" onderwerp="" indiendatum="2007-09-20">
         <vrager partij="PvdA" oorsprong="parlement">Spekman</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="8 november 2007), zie ook Aanhangsel Handelingen nr. 228, vergaderjaar 2007–2008">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Hebt u kennisgenomen van de activiteiten en de resultaten van de werkzaamheden van het Meldpunt Asielzoekers met Psychische problemen (MAPP)? </vraag>
      <vraag nummer="2" voetnoot="1">Hebt u kennisgenomen van het door het MAPP verrichte resultatenonderzoek tot 1 mei jl.? <voetnoot nummer="1"/>
      </vraag>
      <vraag nummer="3">Kunt u de onderzoeksgegevens met betrekking tot de doorgeleiding naar de normale procedure bevestigen? </vraag>
      <vraag nummer="4">Deelt u de mening, dat de cijfers tot nu toe laten zien dat aan deskundig psychologisch onderzoek tijdens de aanmeldprocedure veel waarde wordt gehecht door de Immigratie- en Naturalisatiedienst (IND) bij de vraag of een asielaanvraag kan worden behandeld in de versnelde procedure? </vraag>
      <vraag nummer="5">Bent u bereid hieruit consequenties te trekken door bijvoorbeeld, in geval van twijfel op grond van MAPP-rapportages van GZ-psychologen of psychiaters, over het vermogen van betrokken asielzoeker consistente en coherente verklaringen af te leggen, de asielaanvraag in principe in de normale procedure te behandelen, dan wel tegenstrijdigheden minder snel tegen te werpen? </vraag>
      <vraag nummer="6">Bent u – gezien het bovenstaande – tevens bereid de vraagstelling die de GGD-arts door de IND voorgelegd krijgt in de aanmeldcentrum procedure, alsmede de deskundigheid van de GGD-arts in het kader van de MAPP rapportages, opnieuw tegen het licht te houden? </vraag>
      <vraag nummer="7">Vindt u de door het MAPP gehanteerde vraagstelling, of «er sprake is van psychische problemen die interfereren met het vermogen om een coherent en consistent relaas te kunnen doen in het kader van de asielaanvraag», een goed alternatief? </vraag>
      <vraag nummer="8">Zou de IND bereid zijn de psychologische onderzoeken, zoals door het MAPP verricht, te entameren door een onafhankelijk bureau ? </vraag>
      <noten afkomstig="vraag">
         <noot nummer="1" titel="Psychische problemen in kaart">Van de 118 personen die zijn onderzocht door GZ-psychologen dan wel psychiaters zijn 93 personen doorgeleid naar de normale procedure. Zie blz. 257 en noot 21 van het artikel «Psychische problemen in kaart» van Rene Bruin en Marcelle Reneman in de NAV</noot>
      </noten>
   </vragen>
   <antwoorden aantal="6">
      <antwoord nummer="1 en 2">Ja. </antwoord>
      <antwoord nummer="3">Nee. Er wordt geen registratie bijgehouden van aanvragen die naar de asielvervolgprocedure worden doorgeleid vanwege een rapport over de geestelijke gesteldheid van de asielzoeker. </antwoord>
      <antwoord nummer="4">Gelet op het antwoord op vraag 3 kan ik deze vraag niet beantwoorden. Wel kan ik aangeven dat een asielzoeker, die met een medische rapportage aangeeft niet te kunnen worden gehoord, ook niet aan een gehoord wordt onderworpen. De constatering van het MAPP dat hun rapportages in veel gevallen ertoe heeft geleid dat de desbetreffende asielzoeker naar de niet-versnelde procedure wordt doorgestuurd is daar dan ook een logisch gevolg van. De IND zal betrokkene pas horen als uit een nieuwe medische rapportage blijkt dat hij wel in staat is om te worden gehoord. In het algemeen wordt tot een jaar lang navraag gedaan naar de medische situatie. Als de asielzoeker na die periode nog steeds niet kan worden gehoord, en ook niet uit andere bronnen af te leiden is welke vrees betrokkene heeft, dan zal de asielaanvraag in het algemeen worden afgewezen omdat betrokkene niet aannemelijk kan maken dat hij vluchtmotieven heeft. Het staat de vreemdeling vervolgens vrij om tegen deze beslissing in beroep te gaan of om in plaats daarvan een reguliere aanvraag om verblijf op medische gronden in te dienen. </antwoord>
      <antwoord nummer="5">Voor de goede orde wil ik duidelijk maken dat er twee verschillende situaties zijn: enerzijds de situatie waarin de vreemdeling zelf met een medisch bewijs komt dat hij niet kan worden gehoord (zoals een MAPP-rapportage) en anderzijds de situatie waarin de IND-medewerker vaststelt dat er een probleem is en een arts (vaak van de GGD) inschakelt. Aan de hand van de bevindingen van het gehoor of van een advies, zoals een MAPP-rapportage, wordt bepaald of de aanvraag in de AC-procedure kan worden afgedaan of niet. Er vinden ook regelmatig speciale trainingen plaats in het horen van getraumatiseerde asielzoekers. De laatste training heeft plaatsgevonden op 10 en 11 oktober 2007. Bovendien wordt rekening gehouden met de geestelijke gesteldheid van de asielzoeker bij de beoordeling van de asielaanvraag. Ik verwijs u hiervoor naar de brief van 28 juli 2004 (Tweede Kamer, vergaderjaar 2003–2004, 19 637, nr. 846), waarin uitvoerig op de werkwijze is ingegaan. </antwoord>
      <antwoord nummer="6 en 7">Zoals ik heb aangegeven bij vraag 5 zijn er verschillende situaties, namelijk die waarin de vreemdeling aannemelijk maakt dat hij niet kan worden gehoord en die waarin de IND een medisch oordeel vraagt. De door de IND geraadpleegde artsen geven een medisch oordeel over de vraag of de vreemdeling in staat is te worden gehoord. Dat medisch oordeel wordt gevolgd. Ik heb geen reden om te twijfelen aan de deskundigheid van de door de IND geraadpleegde artsen. Het MAPP heeft een eigen verantwoordelijkheid, en kan dus een eigen vraagstelling hanteren. </antwoord>
      <antwoord nummer="8">Ik verwijs hier naar de antwoorden op de vragen 5, 6 en 7. De positie van het MAPP is een andere dan die van de door de IND ingeschakelde artsen. Van belang is in ieder geval dat er een medisch oordeel wordt gegeven door een daartoe bevoegd persoon. Thans wordt overigens bezien of en hoe medische aspecten op een andere wijze kunnen worden meegewogen in de asielprocedure. De lessen die worden geleerd uit het MAPP-project worden daarin meegenomen. Het MAPP wordt hierover geconsulteerd in het kader van de uitwerking van de nieuwe asielprocedure. </antwoord>
      <noten afkomstig="antwoord"/>
   </antwoorden>
</kvr>
