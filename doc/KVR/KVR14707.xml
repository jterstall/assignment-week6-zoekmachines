<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Jurgens (PvdA) en Van der Linden (CDA) op 20 november 2001 medegedeeld aan de Minister van Buitenlandse Zaken over de aanwezigheid van bewindslieden bij de halfjaarlijkse bijeenkomsten van het Comité van Ministers van de Raad van Europa.; Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14707
</item>
         <item attribuut="Inhoud">Vragen over de redenen die ten grondslag liggen aan de afwezigheid van bewindslieden van het departement van Buitenlandse Zaken tijdens de halfjaarlijkse bijeenkomst van het Comité van Ministers van de Raad van Europa te Straatsburg op 7 en 8 november 2001, juist nu de Raad een wezenlijke rol kan spelen ten aanzien van de internationale crisis, veroorzaakt door de aanslagen van 11 september 2001 in de Verenigde Staten.</item>
         <item attribuut="Rubriek">Criminaliteit en openbare orde (Veiligheid) Internationale betrekkingen (Overig)</item>
         <item attribuut="Trefwoorden">Raad van Europa Terrorisme</item>
         <item attribuut="Vindplaats">Kamervragen met antwoord 2001-2002, nr. 2, Eerste Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Jurgens</persoon>
            <persoon partij="CDA">Van der Linden</persoon>
         </item>
         <item attribuut="Datum_reaktie">2001-11-30</item>
         <item attribuut="Datum_indiening">2001-11-20</item>
         <item attribuut="Document-id">KVR14707</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="3" allpagenumbers="3 4" vetnummer="" code="" lopendefooter="Eerste Kamer, vergaderjaar 2001–2002, Aanhangsel" filenaam="KVR14707" issn-nummer="ISSN 0921 - 738x" uitgever="Sdu Uitgevers ’s-Gravenhage 2001"/>
      <vraagdata vraagnummer="2" onderwerp="" indiendatum="">
         <vrager partij="PvdA" oorsprong="parlement">Jurgens</vrager>
         <vrager partij="CDA" oorsprong="parlement">Van der Linden</vrager>
         <vraagt-aan>de Minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2001-11-30">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Welke prioriteitsstelling lag ten grondslag aan het feit dat noch de minister van Buitenlandse Zaken, noch een van de andere bewindslieden van zijn departement, aanwezig was op de halfjaarlijkse bijeenkomst van het Comité van Ministers van de Raad van Europa te Straatsburg op 7 en 8 november jl., terwijl het merendeel van zijn EU-collega’s – inclusief het Belgisch voorzitterschap – wel aanwezig was, en deze aanwezigheid vereist is om actief aan de beraadslagingen te kunnen deelnemen? </vraag>
      <vraag nummer="2">Is de minister zich er van bewust dat de Raad van Europa, met zijn doelstellingen op het terrein van democratie, rechtsstaat en mensenrechten – onder meer toegepast via ruim 170 verdragen alsmede met zijn brede samenstelling (43 lidstaten uit West- en Oost-Europa), juist in de huidige periode van besluitvorming over de internationale crisis veroorzaakt door de gruweldaden van 11 september in de Verenigde Staten, een wezenlijke rol kan spelen? </vraag>
      <vraag nummer="3">Is de minister er zich voorts van bewust dat de Raad van Europa waardevolle overlegmechanismen in zich bergt, en een Hof voor de mensenrechten in stand houdt, die juist nu extra ondersteuning en aandacht vergen? </vraag>
      <vraag nummer="4">Is de minister bereid zijn aandacht en zijn prioriteiten te herzien in het kader van het Nederlands lidmaatschap van de Raad van Europa, dan wel om dit deel van zijn portefeuille over te dragen aan een staatssecretaris die heel toepasselijk «Europese Zaken» in zijn portefeuille heeft? </vraag>
      <vraag nummer="5">Is de minister – of, in het gegeven geval, zijn staatssecretaris – bereid de Staten-Generaal na afloop van de Vergadering van het Comité van Ministers een verslag van de bijeenkomst te doen toekomen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Sinds 11 september jl. is één van de belangrijkste prioriteiten van mijn departement de bestrijding van het internationaal terrorisme. Aan de orde zijn hier o.a. onze activiteiten in de EU, NAVO en VN. Werkzaamheden in dit verband hebben de aanwezigheid van één van de bewindslieden van mijn departement in Straatsburg verhinderd. Mijn Belgische collega Michel heeft namens de EU-lidstaten de EU-standpunten omtrent de strijd tegen het terrorisme en de problemen bij het Hof toegelicht. Naast minister Michel waren van de EU alleen mijn collega’s uit Griekenland en Luxemburg aanwezig. Behalve Nederland waren ook het VK, Duitsland, Denemarken, Frankrijk, Zweden en Spanje vertegenwoordigd door de Permanente Vertegenwoordiging. </antwoord>
      <antwoord nummer="2">Ja. </antwoord>
      <antwoord nummer="3">Ja. Nederland heeft binnen de Raad van Europa regelmatig de nadruk gelegd op de belangrijke rol die voor het EHRM is weggelegd. Zo is binnen het Comité van Ministers gepleit voor een structurele aanpak van de financiële problemen van het Hof, alsmede voor een adequate aanpak van niet-naleving van Hofuitspraken. Daarnaast is Nederland voorstander van een effectieve en snelle tenuitvoerlegging van de aanbevelingen van het recente rapport van de Evaluatiecommissie. In dit rapport wordt een aantal aanbevelingen gedaan op welke manier het Hof meer effectief en efficiënt kan gaan werken. </antwoord>
      <antwoord nummer="4">De Raad van Europa waakt over de Europese waarden en normen op het gebied van mensenrechten, democratie en rechtsstaat. Het is vanuit deze optiek dat ik waarde hecht aan en mij heb ingezet en zal blijven inzetten voor deze organisatie. Overdracht van dit deel van mijn portefeuille aan de staatssecretaris is niet aan de orde. </antwoord>
      <antwoord nummer="5">Ja, ik zal de Staten-Generaal een brief sturen waarin verslag wordt gedaan van de 109de Bijeenkomst van het Comité van Ministers van de Raad van Europa. </antwoord>
      <noten afkomstig="antwoord"/>
   </antwoorden>
</kvr>
