<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Duivesteijn (PvdA) en Hofstra (VVD) aan de minister van Volkshuisvesting, Ruimtelijke Ordening en Milieubeheer over de onbekendheid van de regeling tot bevordering van het eigenwoningbezit (BEW). (Ingezonden 4 juli 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18290
</item>
         <item attribuut="Inhoud">Vragen naar aanleiding van een uitzending van het t.v.-programma Nova over de onbekendheid van de regeling tot bevordering van het eigenwoningbezit (BEW) en de conclusie uit een onderzoek van de Vereniging Eigen Huis dat hypotheekverstrekkers en adviseurs kopers niet voorlichten over de mogelijkheiden van deze koopsubsidie.</item>
         <item attribuut="Rubriek">Volkshuisvesting (Koopwoningen) Volkshuisvesting (Subsidies)</item>
         <item attribuut="Trefwoorden">Koopwoningen Subsidies</item>
         <item attribuut="Vindplaats">Kamervragen met antwoord 2002-2003, nr. 1746, Tweede Kamer</item>
         <item attribuut="Vraagnr_bij_indiening">2020314510</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Duivesteijn</persoon>
            <persoon partij="VVD">Hofstra</persoon>
         </item>
         <item attribuut="Datum_reaktie">2003-08-20</item>
         <item attribuut="Datum_indiening">2003-07-04</item>
         <item attribuut="Document-id">KVR18290</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3649" allpagenumbers="3649 3650 3651" vetnummer="2020314510" code="0203tkkvr1746" lopendefooter="Tweede Kamer, vergaderjaar 2002–2003, Aanhangsel" filenaam="KVR18290" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1746" onderwerp="" indiendatum="2003-07-4">
         <vrager partij="PvdA" oorsprong="parlement">Duivesteijn</vrager>
         <vrager partij="VVD" oorsprong="parlement">Hofstra</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-08-20">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Bent u bekend met de televisie-uitzending van Nova op 30 juni jl. waarin de koopsubsidie als het «best bewaarde geheim» van de woningmarkt wordt gepresenteerd? </vraag>
      <vraag nummer="2">Hoe kan dit worden gerijmd met het gegeven dat uw ministerie in haar voorlichtingsbrochure «huren of kopen» en op internet potentiële kopers als volgt informeert: «Als u denkt dat u voor koopsubsidie in aanmerking komt, kunt u samen met uw bank of hypotheekadviseur nagaan of dit werkelijk zo is»; (...)«U kunt samen met uw hypotheekverstrekker (bijvoorbeeld uw bank) of hypotheekadviseur koopsubsidie aanvragen. Het aanvraagformulier koopsubsidie vindt u ook bij hen. U vult samen het aanvraagformulier in en stuurt het op naar VROM»? </vraag>
      <vraag nummer="3">Op welke wijze heeft u overleg gehad met hypotheekverstrekkers en -adviseurs over de uitvoering van de koopsubsidie en welke afspraken zijn daarbij, onder andere over de uitvoerbaarheid, overeengekomen? </vraag>
      <vraag nummer="4">Hoe luidt uw reactie op het onderzoek en de conclusies van de Vereniging Eigen Huis, dat hypotheekverstrekkers uit onwil, dan wel onkunde, kopers niet voorlichten over de mogelijkheden van de koopsubsidie? </vraag>
      <vraag nummer="5">Vindt u het aanvaardbaar dat de banken en adviesketens de Wet bevordering eigen woningbezit bewust lijken te negeren? </vraag>
      <vraag nummer="6">Acht u het mogelijk dat door géén of onjuiste informatie van de hypotheekverstrekkers en -adviseurs de regeling haar doelgroep onvoldoende heeft kunnen bereiken? </vraag>
      <vraag nummer="7">Bent u bereid om zo spoedig mogelijk met vertegenwoordigers van banken en de adviesketens in gesprek te gaan om een einde te maken aan de door de Vereniging Eigen Huis geconstateerde praktijk? </vraag>
      <vraag nummer="8">Kunt u aangeven op welke wijze uw ministerie corporaties en gemeenten informeert over de sociale koopsubsidie? Kunt u aangeven hoeveel en op welke wijze corporaties en gemeenten voorlichting geven over de regeling aan potentiële kopers van huurwoningen? </vraag>
      <vraag nummer="9" voetnoot="1">Bent u van mening dat, in het licht van het onderzoek van Vereniging Eigen Huis en de Nova-uitzending, u uw eerdere oordeel over de bekendheid van de BEW-regeling <voetnoot nummer="1"/>moet herzien? Hoe kan het dat u niets ter ore is gekomen over de slechte uitvoering van de regeling door hypotheekverstrekkers en -bemiddelaars? </vraag>
      <vraag nummer="10">Bent u bereid opnieuw en gericht bekendheid te geven aan de sociale koopsubsidie? Wanneer en hoe denkt u dat te gaan doen? </vraag>
      <noten afkomstig="vraag">
         <noot nummer="1" titel="De oorzaak van het verminderde beroep op de BEW moet vooral worden gezocht in economische factoren en minder in de bekendheid van de regeling.">Zie: uw antwoord op vragen bij de begrotingsstaat van het ministerie van VROM voor het jaar 2003, dd. 18 juni 2003: «De oorzaak van het verminderde beroep op de BEW moet vooral worden gezocht in economische factoren en minder in de bekendheid van de regeling.»</noot>
      </noten>
   </vragen>
   <antwoorden aantal="10">
      <antwoord nummer="1">Ja, deze uitzending is mij bekend. Ik heb eveneens kennisgenomen van het artikel over dit onderwerp in het juli/augustusnummer van Eigen Huis Magazine, het ledenblad van de Vereniging Eigen Huis (VEH). In dat artikel wordt uitgebreider ingegaan op het onderzoek van de VEH en de uitkomsten daarvan. </antwoord>
      <antwoord nummer="2">Om te waarborgen dat de in de bedoelde brochure beschreven procedure zoveel mogelijk aansloot op de gangbare praktijk bij hypotheekverstrekkers, is deze destijds ontwikkeld in nauw overleg met de financiers. Zo is met name de Nederlandse Vereniging van Banken (NVB) intensief betrokken geweest bij het ontwikkelen van de koopsubsidie (Wet bevordering eigenwoningbezit). De financiers en andere belangrijke intermediairen worden elk jaar uitgebreid voorzien van actuele informatie over koopsubsidie. Dit voorlichtingsmateriaal en de proefberekening op internet stellen financiers in staat om klanten naar behoren te kunnen adviseren. Gelet op de zorgvuldige afstemming over de rol van de financiers in de aanvraagprocedure en de uitvoerige informatieverstrekking richting banken en hypotheekadviseurs, kan onbekendheid met de koopsubsidie niet de enige verklarende factor van betekenis vormen voor de bevindingen van de VEH. </antwoord>
      <antwoord nummer="3">Ten tijde van de voorbereiding en inwerkingtreding van de Wet bevordering eigenwoningbezit bestond er een Consultatiegroep van externe deskundigen. Eén van de taken van de consultatiegroep was het informeren van de achterban omtrent de ontwikkelingen ten aanzien van de koopsubsidie. De consultatiegroep bestond uit vertegenwoordigers van de Vereniging Eigen Huis (VEH), Aedes, de Stichting Waarborgfonds Eigen Woningen (WEW), de Nederlandse Vereniging van Banken (NVB), de Vereniging van Nederlandse Gemeenten (VNG) en de Nederlandse Vereniging van Makelaars (NVM). Een belangrijke rol in dit constructieve overleg was weggelegd voor de vertegenwoordiger van de NVB omdat in de aanvraagprocedure van de koopsubsidie een uitvoerende rol voor de financiers is weggelegd. Voorts ontvangen circa 3300 financiers en andere intermediairen jaarlijks informatie over de parameters en het beschikbare voorlichtingsmateriaal. In het kader van de verschillende publiciteitscampagnes zijn ook gemeenten en corporaties steeds geïnformeerd over de beschikbare voorlichtingsmaterialen. </antwoord>
      <antwoord nummer="4">Ik neem het signaal van VEH zeker serieus. Wel ben ik van oordeel dat het onderzoek van de VEH op zo’n kleine steekproef is gebaseerd dat ik het niet voor mijn rekening wens te nemen om daaraan generaliserende kwalificaties (onwil, onkunde) te ontlenen die de gehele beroepsgroep van hypotheekverstrekkers en -adviseurs treffen. De wijze waarop de financiers hun rol in het uitvoeringsproces vervullen, vormt één van de onderwerpen die aan de orde zullen komen in de wettelijk voorgeschreven evaluatie van de werking van de koopsubsidie die ik u in de loop van 2004 zal doen toekomen. </antwoord>
      <antwoord nummer="5">De suggestie dat dé banken en adviesketens de Wet bevordering eigenwoningbezit bewust lijken te negeren doet onrecht aan al degenen die de mogelijkheden van de koopsubsidie wel in hun advisering betrekken. Wel acht ik het ongewenst dat sommige banken en hypotheekadviseurs wellicht tekortschieten in het tonen van hun maatschappelijke verantwoordelijkheid bij de voorlichting van potentiële klanten over het bestaande scala aan mogelijkheden van woningfinanciering. </antwoord>
      <antwoord nummer="6">Die mogelijkheid sluit ik niet uit. </antwoord>
      <antwoord nummer="7">Begin dit jaar is op ambtelijk niveau overleg gestart met vertegenwoordigers van de financiers met het doel om knelpunten op te lossen in de uitvoering van de koopsubsidie en de rol die banken en adviseurs daarbij vervullen. Ik vertrouw er op dat langs die weg de betrokkenheid van de financiers bij de uitvoering van de koopsubsidie kan worden vergroot. Mochten verdere stappen ten aanzien van de rol van de financiers noodzakelijk blijken, dan zal ik u daarover berichten in samenhang met de uitkomsten van de eerder aangekondigde evaluatie. </antwoord>
      <antwoord nummer="8">Sinds de inwerkingtreding van de koopsubsidie op 1 januari 2001 heeft VROM betrokkenen en belanghebbenden regelmatig en uitgebreid van informatie voorzien. Zo zijn al ten tijde van de invoering van de koopsubsidie de intermediairen en de professionele doelgroepen, waaronder financiers en woningaanbieders, geïnformeerd over de koopsubsidie en vervolgens ingezet bij de communicatie naar het publiek. In aansluiting daarop heeft VROM een publieksbrochure gemaakt die in voorjaar 2001 verkrijgbaar was bij postkantoren en bibliotheken. In april-mei 2001 heeft VROM onderzoek gedaan naar de naamsbekendheid van de koopsubsidie. Toen deze laag bleek te zijn, is mede daarom een Postbus 51 campagne gevoerd in augustus-september 2001. Over deze campagne en de beschikbare voorlichtingsmiddelen heeft bovendien ook nog een uitgebreide mailing plaatsgevonden richting financiers, gemeenten, corporaties en andere intermediairen. Daarna heeft VROM in mei-juni 2002 aanvullend een massamediale campagne gevoerd over de mogelijkheden van huursubsidie en koopsubsidie. De campagne «Huren of kopen» bestond uit spots op radio- en tv, een brochure over huursubsidie en koopsubsidie (verkrijgbaar bij postkantoor en bibliotheek) en tweetalige informatiebladen, onder andere in Turks, Arabisch, Engels en Chinees. Deze infobladen en de brochure, plus bijpassende poster, zijn ook verstuurd aan intermediaire organisaties voor allochtonen. Net zoals in 2001 heeft over deze campagne een uitgebreide mailing richting financiers, gemeenten, corporaties en andere intermediairen plaatsgevonden. Verder heeft VROM een artikel aangeboden aan huis-aan-huisbladen en stond er uitgebreide informatie op de site over koopsubsidie en de verkoop van huurwoningen. Uit onderzoek van de Rijksvoorlichtingsdienst naar de campagne «Huren of kopen» bleek onder meer dat de spontane naamsbekendheid van koopsubsidie is gestegen van 17% naar 32%. Ook dit jaar is opnieuw een mailing aan 3.300 financiers en betrokken intermediairen uitgegaan met informatie over het beschikbare voorlichtingsmateriaal dat betrekking heeft op het huidige subsidietijdvak. In die brief van 4 juli jl. wordt verwezen naar de VROM-site (www.vrom.nl/koopsubsidie) en een nieuw informatieblad over koopsubsidie wat zij kunnen gebruiken in hun voorlichting naar de consument. In die brief worden de financiers nogmaals aangesproken op hun rol bij de uitvoering van de koopsubsidie. Tenslotte worden de financiers volgens de afgesproken procedure elk jaar in een vroegtijdig stadium op de hoogte gesteld van de nieuwe parameters zoals die gelden voor het tijdvak dat op 1 juli ingaat. Eveneens wordt hen elk jaar tijdig een voorbeeld van het nieuwe aanvraagformulier toegezonden. Verder wordt de informatieverstrekking over koopsubsidie via internet met inbegrip van de proefberekening steeds geactualiseerd. VROM heeft geen uitputtend overzicht van de activiteiten op het gebied van koopsubsidie van corporaties en gemeenten. Wel is bekend dat de belangenorganisaties aandacht hebben besteed aan de koopsubsidie, onder andere in hun eigen magazines. </antwoord>
      <antwoord nummer="9" voetnoot="1">Ik blijf van mening dat de oorzaak van het beperkte beroep op de BEW regeling vooral gezocht moet worden in achterliggende economische factoren. In het onderzoek «Een koopwoning nabij» <voetnoot nummer="1"/>, dat in opdracht van het ministerie van VROM is uitgevoerd, worden twee factoren genoemd die de werking van de BEW regeling ernstig belemmeren, te weten de hoogte van de huizenprijzen en de onbekendheid van de huurders met de regeling. Ten aanzien van de bekendheid van de regeling wordt in het onderzoek, waarin gebruik was gemaakt van gegevens uit de eerste helft van 2002, al verondersteld dat de door VROM gestarte mediacampagne hierin verandering zou brengen (zie ook mijn antwoord op vraag 8). Tenslotte kan ten aanzien van knelpunten in de uitvoering van de koopsubsidie worden gemeld dat deze juist de aanleiding vormden voor het ambtelijk overleg met vertegenwoordigers van de financiers zoals ik heb aangegeven. </antwoord>
      <antwoord nummer="10">Mede gelet op het antwoord op vraag 9 en de reeds beschikbare voorlichtingsmiddelen acht ik het minder doelmatig om de bekendheid met koopsubsidie langs publicitaire weg te vergroten. Wel streef ik ernaar om de betrokkenheid van de financiers te versterken door knelpunten in het uitvoeringsproces zoveel mogelijk weg te nemen. Zie daarvoor mijn antwoord op vraag 7. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
