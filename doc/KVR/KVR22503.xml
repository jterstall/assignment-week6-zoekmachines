<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Noorman-den Uyl (PvdA) aan de staatssecretaris van Sociale Zaken en Werkgelegenheid over de Periodieke Verklaring voor personen van 65 jaar en ouder. (Ingezonden 23 februari 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22503
</item>
         <item attribuut="Inhoud">Vragen over het afschaffen van de Periodieke Verklaring voor personen van 65 jaar en ouder met een aanvullende bijstandsuitkering in de gemeente Utrecht.</item>
         <item attribuut="Rubriek">Sociale zekerheid (Bijstand (ABW, RWW, Wet Sociale Werkvoorziening)) Welzijn (Ouderen)</item>
         <item attribuut="Trefwoorden">Bijstand Ouderen</item>
         <item attribuut="Vindplaats">Kamervragen met antwoord 2004-2005, nr. 1176, Tweede Kamer</item>
         <item attribuut="Vraagnr_bij_indiening">2040509150</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Noorman-den Uyl</persoon>
         </item>
         <item attribuut="Datum_reaktie">2005-03-15</item>
         <item attribuut="Datum_indiening">2005-02-23</item>
         <item attribuut="Document-id">KVR22503</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2495" allpagenumbers="2495 2496" vetnummer="2040509150" code="0405tkkvr1176" lopendefooter="Tweede Kamer, vergaderjaar 2004–2005, Aanhangsel" filenaam="KVR22503" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1176" onderwerp="" indiendatum="2005-02-23">
         <vrager partij="PvdA" oorsprong="parlement">Noorman-den Uyl</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-03-15">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van het feit dat voor personen van 65 jaar en ouder (65-plussers) met een aanvullende bijstandsuitkering die in de gemeente Utrecht wonen, de maandelijkse Periodieke Verklaring (PV) is afgeschaft en dat daarmee de administratieve belasting van 65-plussers fors is afgenomen? </vraag>
      <vraag nummer="2">Kunt u een overzicht geven van het aantal gemeenten dat ook een zelfde beleid voert betreffende de PV voor 65-plussers om zo overbodige administratieve belasting van cliënten te voorkomen? </vraag>
      <vraag nummer="3">Deelt u de mening dat het gemeentelijke beleid van Utrecht navolging verdient in andere gemeenten? Zo ja, hoe wilt u dit gaan stimuleren? Zo neen, waarom niet? </vraag>
      <vraag nummer="4">Kunt u zich de situatie voorstellen dat door een bestandskoppeling van gemeenten met de Sociale Verzekeringsbank (SVb) en het Uitvoeringsinstituut Werknemersverzekeringen (UWV) op basis van het actuele inkomen verder administratieve belasting voor de klant kan worden voorkomen en misbruik kan worden tegengegaan? </vraag>
      <vraag nummer="5">Bent u voornemens een koppeling tussen de bestanden van de SVb, de UWV en de gemeenten mee te nemen in uw totaalvisie op de ICT-ontwikkeling in de sociale zekerheid? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. Sinds medio 2004 heeft de gemeente Utrecht voor de 65-plussers, wegens hun redelijk constante inkomenssituatie, de PV afgeschaft. Voortaan dient deze groep halfjaarlijks een mutatieformulier in te leveren. De plicht om relevante tussentijdse wijzigingen in inkomenssituatie door te geven blijft wel bestaan. </antwoord>
      <antwoord nummer="2">Ik beschik niet over deze gegevens. De wijze waarop gemeenten invulling geven aan de wijze en het tijdstip waarop gegevensverstrekking door een bijstandsgerechtigde dient plaats te vinden, maakt geen onderdeel uit van de structurele gegevensuitvraag, noch van ad hoc-onderzoeken. </antwoord>
      <antwoord nummer="3">Het beleid rond de maandelijkse PV is primair ter beoordeling van de gemeente. In artikel 53a, eerste lid, WWB is de mogelijkheid opgenomen voor de gemeenten om ten aanzien van de wijze en het tijdstip waarop gegevensverstrekking door een bijstandgerechtigde dient plaats te vinden, regels te stellen. Gemeenteraden zijn zelf verantwoordelijk voor de administratieve lasten van burgers die worden veroorzaakt door de lokale regelgeving. De VNG stelt dit voorjaar in samenwerking met het Ministerie van Binnenlandse Zaken en Koninkrijksrelaties een plan van aanpak vast om die administratieve lasten te verminderen. De lokale regelgeving van gemeenten krachtens de WWB wordt daarin meegenomen. Op dit moment zie ik geen aanleiding om navolging van het gemeentelijke beleid van Utrecht te stimuleren in andere gemeenten. De WWB biedt aan gemeenten de beleidsvrijheid om hun beleid in te richten door optimaal gebruik te maken van lokale omstandigheden. </antwoord>
      <antwoord nummer="4">De verzekerdenadministraties van SVB en UWV bevatten gegevens over onder meer uitkeringen, lonen en dienstverbanden, maar niet over het inkomen van een verzekerde. Indien het inkomen (actueel of uit enig voorafgaand jaar) van een verzekerde van belang is bij het vaststellen van zijn recht op uitkering of verstrekking, wordt dat ter verificatie van de opgave door de verzekerde, zodra mogelijk, verkregen van de Belastingdienst. De Belastingdienst beschikt voor de uitvoering van zijn taak namelijk wel over inkomensgegevens. Ook de gemeenten kunnen inkomensgegevens van de Belastingdienst gebruiken bij de uitvoering van de Wet werk en bijstand en bij de kwijtschelding van gemeentelijke heffingen en belastingen. Tot bestrijding van fraude ontvangen gemeenten via het Inlichtingenbureau ook signalen van de Belastingdienst bij samenloop van uitkeringen en andere inkomensbronnen. De Belastingdienst beschikt echter niet over actuele inkomensgegevens. In de regel wordt pas in de loop van het jaar t=1 (bijv. 2004) het inkomen vastgesteld van jaar t-1 (bijv. 2003), hetgeen ertoe leidt dat afnemers pas in jaar t+1 (bijv. 2005) over het jaar t=1 geïnformeerd kunnen worden. </antwoord>
      <antwoord nummer="5">Onlangs heb ik een onafhankelijke expertcommissie in het leven geroepen om, mede op basis van buitenlandse prestaties en ervaringen, mogelijkheden te identificeren voor verbetering en versnelling van totstandkoming van informatievoorziening en elektronische dienstverlening («e-government») in het SUWI-domein. De commissie zal mij uiterlijk op 31 maart 2005 rapporteren. De resultaten, die ik u zal toezenden, zal ik betrekken bij de kaderstelling voor de uitvoering en de met de SUWI-organisaties te maken afspraken. </antwoord>
      <noten afkomstig="antwoord"/>
   </antwoorden>
</kvr>
