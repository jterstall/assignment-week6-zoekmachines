<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dankers en Verburg (beiden CDA) aan de minister van Volksgezondheid, Welzijn en Sport en de staatssecretaris van Sociale Zaken en Werkgelegenheid, de heer Hoogervorst over de gevolgen van de Wet Van Otterloo voor in Belgie woonachtige Nederlandse post-actieven. (Ingezonden 17 februari 1999); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8908
</item>
         <item attribuut="Rubriek">Gezondheidszorg (Zorgverzekeringen) Sociale zekerheid (Sociale verzekeringspremies) Welzijn (Ouderen)</item>
         <item attribuut="Trefwoorden">Ouderen Sociale verzekeringspremies Ziekenfondsverzekering Ziektekostenverzekeringen</item>
         <item attribuut="Vindplaats">Kamervragen met antwoord 1998-1999, nr. 963, Tweede Kamer</item>
         <item attribuut="Vraagnr_bij_indiening">2989907830</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Dankers</persoon>
            <persoon partij="CDA">Verburg</persoon>
         </item>
         <item attribuut="Datum_reaktie">1999-03-15</item>
         <item attribuut="Datum_indiening">1999-02-17</item>
         <item attribuut="Document-id">KVR8908</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1971" allpagenumbers="1971 1972 1973" vetnummer="2989907830" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8908" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="963" onderwerp="" indiendatum="1999-02-17">
         <vrager partij="CDA" oorsprong="parlement">Dankers</vrager>
         <vrager partij="CDA" oorsprong="parlement">Verburg</vrager>
         <vraagt-aan>de minister van Volksgezondheid, Welzijn en Sport en de staatssecretaris van Sociale Zaken en Werkgelegenheid, de heer Hoogervorst</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Is het waar dat de groep in België woonachtige post-actieve Nederlanders die in Nederland hebben gewerkt en bij vestiging vóór 1994 in de mutualiteit werden opgenomen, tussen 1 januari 1994 en 31 december 1997 uit de mutualiteit moest, en nu niet tegen een aanvaardbare premie tegen ziektekosten verzekerd is? </vraag>
      <vraag nummer="2">Wordt dit feit veroorzaakt door de bepaling van de zgn. Wet Van Otterloo (1994–1997) dat de inkomens van beide partners in aanmerking werden genomen voor de vaststelling van het feit of men in het ziekenfonds kon (blijven) of aangewezen was op een particuliere Standaardpakketpolis? </vraag>
      <vraag nummer="3">Werden zij vervolgens als gevolg van het door ANOZ toegestuurde formulier E108 uit de Belgische mutualiteit verwijderd? </vraag>
      <vraag nummer="4">Is het u bekend dat deze groep mensen geen Standaardpakketpolis kan krijgen? Zo ja, kunt u motiveren waarom dat zo is? </vraag>
      <vraag nummer="5">Kan deze groep mensen vervolgens niet als «onbeschermd persoon» bij de mutualiteit worden ingeschreven aangezien zij in Nederland AWBZ-premie betaalden? </vraag>
      <vraag nummer="6">Is het u bekend dat betrokkenen niet vrijgesteld werden van AWBZ-premie omdat verwacht wordt dat zij toch weer een beroep zullen doen op de AWBZ? </vraag>
      <vraag nummer="7">Bent u bekend met het feit dat deze mensen zich alleen nog in Nederland particulier konden verzekeren tegen een premie per persoon van f 8.500,– per jaar, met een eigen risico van f 600,–, en dit slechts na een zeer lange zoektocht? Zo ja, kunt u aangeven of u dit een wenselijke situatie vindt? </vraag>
      <vraag nummer="8">Bent u bekend met het feit dat eerder bedoelde groep mensen noch in Nederland, noch in België lid kan worden van een kruisvereniging/thuiszorgorganisatie? </vraag>
      <vraag nummer="9">Kunt u aangeven welke bescherming zij genieten als de huidige particuliere verzekeringsmaatschappijen waar zij verzekerd zijn, hen niet meer willen of kunnen verzekeren? </vraag>
      <vraag nummer="10">Deelt u de mening dat een groep ouderen hiermee tussen de wal en het schip valt, ondanks het feit dat zij zich goed hadden laten informeren voor hun vertrek naar België begin jaren negentig of eerder? </vraag>
      <vraag nummer="11">Zo ja, bent u bereid om samen met de Belgische regering een oplossing te zoeken voor dit probleem zodat deze groep mensen tegen een redelijke premie voor ziektekosten verzekerd kan zijn? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1, 2 en 3">Uit de samenhang van uw vragen heb ik opgemaakt dat de groep in België wonende postactieve Nederlanders waar uw vraagstelling betrekking op heeft niet ziet op alle categorieën uit die groep, maar op de groep 65-jarigen en ouder, die uitsluitend pensioen uit Nederland hebben en die tussen 1 januari 1994 en 31 december 1997 als gevolg van de zogenaamde Wet van Otterloo, niet langer voldeed aan de voorwaarden voor verplichte verzekering uit hoofde van de Ziekenfondswet. Op grond van die wet was verzekerd de persoon van 65 jaar en ouder, die een AOW-uitkering genoot en wiens inkomen, in voorkomend geval vermeerderd met dat van zijn partner, niet uitsteeg boven een bepaalde inkomensgrens. Indien de ziekenfondsverzekering eindigt is het Nederlandse ziekenfonds dat ingevolge Verordening (EEG) nr. 1408/71 bevoegd is voor het doen verlenen van medische zorg in het kader van die Verordening, verplicht het orgaan van de woonplaats (in casu de betreffende mutualiteit) door middel van een daartoe bestemd formulier ervan in kennis te stellen dat de betrokkene in het woonland niet langer recht heeft op medische zorg ten laste van de Nederlandse ziekenfondsverzekering. Als zich dan ook geen rechtsgrond voordoet voor verzekering in België, wordt betrokkene uit de Belgische mutualiteit uitgeschreven. </antwoord>
      <antwoord nummer="4">Ja. Op grond van de Wet op de toegang tot ziektekostenverzekeringen zijn de particuliere ziektekostenverzekeraars uitsluitend verplicht om op een desbetreffend verzoek aan personen die in Nederland woonachtig zijn een Standaardpakketpolis aan te bieden. Hoewel de wet er op zichzelf niet aan in de weg staat ook in het buitenland wonende personen een Standaardpakketpolis aan te bieden, doen de verzekeraars dat om vereveningstechnische redenen niet. </antwoord>
      <antwoord nummer="5">Het is mij bekend dat op grond van de desbetreffende regeling personen die ingevolge de wetgeving van een ander land tegen ziektekosten verzekerd waren, niet konden worden ingeschreven. Op grond van artikel 8 van het Besluit uitbreiding en beperking kring verzekerden volksverzekeringen 1989 («KB 164») waren betrokkenen verzekerd voor de Nederlandse volksverzekeringen, inclusief de AWBZ. Dit besluit is per 1 januari 1999 vervangen door een nieuw Besluit («KB 746). Dat besluit gaat ervan uit dat in beginsel alleen ingezetenen van Nederland verzekerd zijn voor de volksverzekeringen. Voor buiten Nederland wonende personen die op 31 december al verzekerd waren voor de volksverzekeringen is een overgangsregeling getroffen. De verzekering voor de volksverzekeringen eindigt per 1 januari 2000. Personen die buiten Nederland wonen, verzekerd zijn ingevolge de Ziekenfondswet en op grond van een Verordening van de EU of een verdrag inzake sociale zekerheid in hun woonland recht hebben op medische zorg ten laste van Nederland, blijven verzekerd voor de AWBZ. </antwoord>
      <antwoord nummer="6">Het is mij bekend dat de Sociale Verzekeringsbank op grond van artikel 25 van het oude KB 164 vrijstellingen verleende voor de AWBZ indien betrokkenen uitsluitend ten gevolge van het feit dat zij AWBZ-verzekerd waren, in België niet verzekerd konden worden. Het is mij eveneens bekend dat het Belgische RIZIV die vrijstelling niet erkende omdat niet duidelijk was dat een eenmaal verleende vrijstelling niet meer ongedaan kon worden gemaakt. De Ziekenfondsraad heeft hierover contact opgenomen met het Belgische RIZIV. Naar verluidt heeft het RIZIV zijn standpunt herzien en kunnen de personen met een door de SVB verleende AWBZ-vrijstelling alsnog in de Regeling onbeschermde personen worden ingeschreven. </antwoord>
      <antwoord nummer="7">Particuliere ziektekostenverzekerings- maatschappijen, waar deze ook zijn gevestigd, zijn over het algemeen geneigd schaderisico’s te dekken die zich voordoen op het grondgebied van de staat waar zij zelf gevestigd zijn. Polissen die door Nederlandse ziektekostenverzekeraars worden aangeboden zijn dan ook in het algemeen toegesneden op de situatie binnen de Nederlandse gezondheidszorg. Het is mij bekend dat slechts een enkele maatschappij bereid is ook buitenlandpolissen aan te bieden. Deze situatie is een gevolg van het feit dat particuliere ziektekostenverzekeringen geen onderdeel uitmaken van het stelsel van internationale coördinatieregelingen waarmee de dekking tegen sociale risico’s gewaarborgd blijft, ongeacht de woon- of werkplaats van een betrokkene. In het regeerakkoord is ervoor gekozen deze in internationaal opzicht afwijkende positie van de Nederlandse particuliere ziektekostenverzekering vooralsnog te laten voortbestaan. </antwoord>
      <antwoord nummer="8">Alleen personen die wonen in het werkgebied van de thuiszorginstelling kunnen lid/contributant worden van de desbetreffende thuiszorginstelling. Dit is geregeld in het model-lidmaatschapsreglement van de Landelijke Vereniging voor Thuiszorg (LVT) dat, naar ik aanneem, door de meeste thuiszorginstellingen wordt gevolgd. Dat betekent dat de onderhavige groep mensen die in België woont, in beginsel geen lid kan worden van een thuiszorginstelling in Nederland. Overigens wijs ik erop dat het al dan niet lid zijn van een thuiszorginstelling niet van belang is bij de vraag of iemand thuiszorg ten laste van de AWBZ kan krijgen. Daarvoor is uitsluitend bepalend of men ingevolge de AWBZ verzekerd is. Dat geldt ook voor buiten Nederland wonende AWBZ-verzekerden. Het lidmaatschap van een thuiszorginstelling is voor AWBZ-verzekerden sedert 1 januari 1999, het moment waarop de toegangsbijdrage is afgeschaft, alleen nog van belang voor die activiteiten van een thuiszorginstelling die geen deel uitmaken van de AWBZ-aanspraak thuiszorg. Overigens is mij niet bekend of België ook het fenomeen thuiszorginstelling kent en onder welke voorwaarden mensen van de diensten van zo’n instelling gebruik kunnen maken. </antwoord>
      <antwoord nummer="9">In het geval de Nederlandse wetgeving of internationale regelgeving niet in bescherming van deze categorie van personen voorziet, zal de betrokkene zich, als ingezetene van België, met deze vraag tot de Belgische instanties moeten wenden. </antwoord>
      <antwoord nummer="10 en 11">Gelet op de omstandigheid dat de AWBZ-verzekering niet meer in de weg hoeft te staan aan inschrijving in de Belgische regeling onbeschermde personen, deel ik die mening niet. Daarnaast teken ik aan dat mensen altijd het risico lopen te worden geconfronteerd met wijzigingen in zowel de nationale als de internationale wet- en regelgeving die invloed kunnen hebben op hun sociale verzekeringssituatie. Als dan in bepaalde situaties ten gevolge van een niet volledige internationale coördinatie van verzekeringsstelsels een hiaat in de sociale verzekeringsdekking ontstaat, ben ik in beginsel bereid samen met de betrokken staat te bezien of hiervoor een oplossing kan worden gevonden. In de relatie met België acht ik daartoe geen noodzaak aanwezig. Ik teken hierbij wel aan dat voor coördinatieproblemen die worden veroorzaakt door het feit dat niet iedereen in Nederland verzekerd is op grond van de Ziekenfondswet, geen eenvoudige oplossing te vinden is. Enerzijds zijn de Verordening (EEG) nr. 1408/71 en de verdragen inzake sociale zekerheid niet van toepassing op particuliere ziektekostenverzekeringen, terwijl anderzijds particuliere ziektekostenverzekeraars van overheidswege niet kunnen worden gedwongen ook buiten de grenzen verzekeringen aan te bieden. Dat betekent dus dat mogelijke oplossingen voor dergelijke problemen in het woonland gevonden zouden moeten worden. </antwoord>
      <noten afkomstig="antwoord"/>
   </antwoorden>
</kvr>
