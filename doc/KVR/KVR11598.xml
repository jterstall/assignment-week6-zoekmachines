<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Witteveen-Hevinga en Feenstra (beiden PvdA) aan de ministers van Economische Zaken, van Volkshuisvesting, Ruimtelijke Ordening en Milieubeheer en van Volksgezondheid, Welzijn en Sport en de staatssecretarissen van Landbouw, Natuurbeheer en Visserij en van Verkeer en Waterstaat over de inhoud van de gezonken tanker Erika. (Ingezonden 25 januari 2000); Antwoord</item>
         <item attribuut="Bestand">31Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11598
</item>
         <item attribuut="Inhoud">Vragen naar aanleiding van het bericht in het NOS Journaal van 20 januari 2000 over een onderzoek van vogelopvangcentrum 'De Fugelpits' naar de mogelijk giftige lading van de gezonken tanker Erika. Deze vragen dienen ter aanvulling op eerdere vragen van het lid Van der Steenhoven, ingezonden 25 januari 2000 (Aanh. Hand. 1999-2000, 1192).</item>
         <item attribuut="Rubriek">Milieu (Gevaarlijke stoffen) Milieu (Milieudelicten) Milieu (Waterverontreiniging) Verkeer, vervoer en waterstaat (Goederenvervoer) Verkeer, vervoer en waterstaat (Schepen) Verkeer, vervoer en waterstaat (Zeescheepvaart)</item>
         <item attribuut="Trefwoorden">Milieudelicten Ongevallen Schepen Vervoer gevaarlijke stoffen Waterverontreiniging Zeescheepvaart</item>
         <item attribuut="Vindplaats">Kamervragen met antwoord 1999-2000, nr. 1191, Tweede Kamer</item>
         <item attribuut="Vraagnr_bij_indiening">2990005660</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="PvdA">Witteveen-Hevinga</persoon>
            <persoon partij="PvdA">Feenstra</persoon>
         </item>
         <item attribuut="Datum_reaktie">2000-05-01</item>
         <item attribuut="Datum_indiening">2000-01-25</item>
         <item attribuut="Document-id">KVR11598</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2671" allpagenumbers="2671 2672" vetnummer="2990005660" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11598" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1191" onderwerp="" indiendatum="2000-01-25">
         <vrager partij="PvdA" oorsprong="parlement">Witteveen-Hevinga</vrager>
         <vrager partij="PvdA" oorsprong="parlement">Feenstra</vrager>
         <vraagt-aan>de ministers van Economische Zaken, van Volkshuisvesting, Ruimtelijke Ordening en Milieubeheer en van Volksgezondheid, Welzijn en Sport en de staatssecretarissen van Landbouw, Natuurbeheer en Visserij en van Verkeer en Waterstaat</vraagt-aan>
      </vraagdata>
      <antwoorddata antwoorddatum="1 mei 2000), zie ook Aanhangsel Handelingen nr. 990, vergaderjaar 1999–2000">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer, van Economische Zaken en van Volksgezondheid, Welzijn en Sport en de staatssecretaris van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennis genomen van het onderzoek van vogelopvangcentrum «De Fugelpits» met betrekking tot de lading van de tanker Erika, die in december op de Franse Westkust belandde? <voetnoot nummer="1"/>
      </vraag>
      <vraag nummer="2">Deelt u de bevindingen en conclusies van dat onderzoek? Zo nee, waarom niet, en wat zijn dan uw conclusies? </vraag>
      <vraag nummer="3">Bent u bereid in overleg te treden met de maatschappij Elf Petroland met het doel volledig inzicht te krijgen in de gang van zaken? </vraag>
      <vraag nummer="4">Kunt u een inzicht geven in de vraag waar de lading oorspronkelijk vandaan kwam, en wat de eindbestemming van de lading was? </vraag>
      <vraag nummer="5">Betrof de lading een «normaal» bijproduct van olie- en/of gaswinning? </vraag>
      <vraag nummer="6">Wat is de gebruikelijke manier om dergelijke afvalproducten te verwerken, of op te slaan? Is het waar dat dergelijke afvalproducten in sommige gevallen hun bestemming buiten Europa vinden, om tegen betaling op een niet-hoogwaardige wijze te worden opgeslagen? </vraag>
      <vraag nummer="7">Kunt u uitsluiten dat vrijwilligers die in aanraking zijn geweest met de besmeurde vogels gezondheidsrisico lopen? Zo niet, bent u bereid daartoe onderzoek te verrichten en/of maatregelen te nemen? </vraag>
      <vraag nummer="8">Bent u van mening dat indien betreffende lading inderdaad giftige stoffen bevatte, de Franse autoriteiten touristen moeten voorlichten over eventuele gezondheidsrisico’s aan de Franse Atlantische stranden? </vraag>
      <vraag nummer="9">Bent u bereid in het kader van de EU, eventueel samen met de door de Franse regering aangekondigde initiatieven, tot een meer Europese aanpak te komen m.b.t. het stellen van eisen voor het vervoer en de te volgen route voor giftige stoffen om, zowel in Europees als in mondiaal verband, de kans op dit soort rampen in de toekomst te minimaliseren? </vraag>
      <noten afkomstig="vraag">
         <noot nummer="1" datum="2000-01-20" bron="NOS-Journaal 7.00 uur">NOS-Journaal 7.00 uur, 20 januari 2000</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Van der Steenhoven, ingezonden 25 januari 2000. </toelichting>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Volgens het vogelopvangcentrum «De Fûgelpits» zou de olie in de ERIKA restafval van raffinaderijen hebben bevat en zou het niet zijn toegestaan deze kankerverwekkende slurry te vervoeren. Deze bevindingen en conclusies van «De Fûgelpits» onderschrijf ik ten dele. De tanker ERIKA vervoerde zware stookolie, geen restafval of slurry. Vervoer was derhalve toegestaan. Inderdaad bevat zware stookolie kankerverwekkende componenten die speciale voorzorgsmaatregelen ervan noodzakelijk maken. </antwoord>
      <antwoord nummer="3">Niet de maatschappij Elf Petroland is eigenaar van de olie, maar de oliemaatschappij Total Fina. De Franse autoriteiten onderzoeken diverse aspecten van de olieramp. De resultaten van deze onderzoeken zullen in diverse internationale gremia, waarin ook Nederland is vertegenwoordigd, worden behandeld. Ik zie op dit moment geen redenen om daarnaast vanuit Nederland direct in overleg te treden met de betreffende oliemaatschappij. </antwoord>
      <antwoord nummer="4">De ERIKA heeft de lading in Duinkerken aan boord genomen en was onderweg naar Livorno in Italië. </antwoord>
      <antwoord nummer="5">Nee. Zware stookolie is een product dat wordt verkregen door menging van halfproducten van diverse destillatie- en kraakprocessen in een raffinaderij. Het is derhalve noch een bijproduct noch een product dat vrijkomt bij olie- en/of gaswinning. </antwoord>
      <antwoord nummer="6">Zoals uit de antwoorden uit vorige vragen blijkt, was er geen sprake van een afvalproduct. Zware stookolie wordt toegepast als brandstof voor scheepsmotoren en voor elektriciteitscentrales en in de industrie. </antwoord>
      <antwoord nummer="7">In opdracht van de Inspectie Milieuhygiëne Zuid-West is door het Rijksinstituut voor Volksgezondheid en Milieu (RIVM) nader onderzoek verricht naar de kwaliteit en samenstelling van de olie, zoals die aanwezig was op de veren van besmeurde vogels en naar de daarmee samenhangende gezondheidsrisico’s. Intensief huidcontact met zware stookolie kan leiden tot huidirritatie. Daarnaast bestaat er bij langdurig huidcontact een verhoogde kans op het ontstaan van huidkanker. Ook de gebruikte schoonmaakmiddelen kunnen zichtbare effecten, zoals rode plekken op de huid, veroorzaken indien het schoonmaken met onbeschermde handen plaatsvindt. Indien passende voorzorgsmaatregelen worden getroffen zoals omschreven in openbare publicaties, dat wil zeggen een beschermende overall, laarzen, handschoenen en een veiligheidsbril, is het risico voor huidaandoeningen gering. Ik kan niet uitsluiten dat dergelijke voorzorgsmaatregelen soms te laat zijn genomen bijvoorbeeld omdat er in het begin van de ramp onduidelijkheden waren over de aard van de ontsnapte olie. </antwoord>
      <antwoord nummer="8">Zoals in het vorige antwoord is aangegeven kan huidcontact met zware stookolie leiden tot eventuele gezondheidsrisico’s. Indien de kust is gereinigd en is vrijgegeven door de autoriteiten ter plaatse leveren de stranden geen groter gezondheidsrisico op dan andere stranden. Mijn Franse collega heeft mij verzekerd dat zij er alles aan zal doen om de reinigingsactie te doen slagen en de noodzakelijke informatie te verschaffen. </antwoord>
      <antwoord nummer="9">Ja, onder de kanttekening dat besluitvorming over mogelijke aanscherping van regelgeving niet alleen op Europees, maar ook mondiaal niveau dient plaats te vinden. Ik denk daarbij vooral aan de Internationale Maritieme organisatie (IMO). Momenteel wordt in EU verband naar aanleiding van de ramp met de «ERIKA», op initiatief van de Europese Commissie, overleg gevoerd over mogelijke aanscherping van Europese regelgeving. De door de Commissie recent ontwikkelde voorstellen voor aanscherping van havenstaatcontrole en het toezicht op klassebureaus worden door mij gesteund. Het Ministerie van Verkeer en Waterstaat zal initiatieven nemen om de Europese voornemens in IMO-kader te bespreken, zodat de Europese Unie en de IMO, uiterlijk 2002, tegelijkertijd de nodige beslissingen kunnen nemen. </antwoord>
      <noten afkomstig="antwoord"/>
   </antwoorden>
</kvr>
