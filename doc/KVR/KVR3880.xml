<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) over het storten van bouw- en sloopafval in de polder Nieuwland. (Ingezonden 9 september 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3880
</item>
         <item attribuut="Inhoud">Vragen naar aanleiding van de televisie-uitzending van Zembla van 5 september 1996 over de opslag en verwerking van afvalstoffen door het bedrijf Bentum Recycling Centrale B.V. in de polder Nieuwland in Alblasserdam. Zie ook de kamervragen 1996-1997, nrs. 13 en 146.</item>
         <item attribuut="Rubriek">Milieu (Afvalverwerking)</item>
         <item attribuut="Trefwoorden">Afvalverwerking</item>
         <item attribuut="Vindplaats">Kamervragen met antwoord 1996-1997, nr. 213, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1996-10-30</item>
         <item attribuut="Datum_indiening">1996-09-09</item>
         <item attribuut="Document-id">KVR3880</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="441" allpagenumbers="441 442" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="213" onderwerp="" indiendatum="1996-09-9">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="30 oktober 1996). Zie ook aanhangsels handelingen nrs. 13 en 146, Vergaderjaar 1996–1997.">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u op de hoogte van de problemen rond het storten van bouw- en sloopafval c.q. zeefzand in de polder Nieuwland in Alblasserdam door het bedrijf Bentum Recycling Centrale B.V. (BCR)? <voetnoot nummer="1"/>
      </vraag>
      <vraag nummer="2" voetnoot="1">Hebt u kennis genomen van de melding van de officier van Justitie, de heer T. de Lange, dat er dit voorjaar een convenant met betrekking tot zeefzand (bouw- en sloopafval) is afgesloten tussen het Interprovinciaal Overleg (IPO) en de desbetreffende brancheorganisatie waarin een norm ten aanzien van verontreiniging van zeefzand wordt toegestaan die het dubbele bedraagt van de wettelijk vastgelegde norm? <voetnoot nummer="1"/>
      </vraag>
      <vraag nummer="3">Hebt u dit convenant goedgekeurd? Zo ja, hoe is het mogelijk, dat u een convenant goedkeurt waarin wettelijke normen overschreden worden? </vraag>
      <vraag nummer="4">Zult u actie ondernemen om te zorgen dat dit convenant alsnog in overeenstemming wordt gebracht met de wet? </vraag>
      <vraag nummer="5" voetnoot="1">Deelt u de opvatting van de heer Wolf, gedeputeerde van de provincie Zuid-Holland, dat het gestortte zeefzand een gevaar oplevert voor de volksgezondheid, milieu en natuur? Valt het zeefzand in kwestie te kwalificeren als gevaarlijk afval? <voetnoot nummer="1"/>
      </vraag>
      <vraag nummer="6" voetnoot="1">Hebt u kennis genomen van de uitspraken van de heer Goedhart, wethouder in Alblasserdam die zegt dat dreiging door de heer van Bentum met een schadeclaim van 250 miljoen gulden een reden is om niet in te grijpen in de situatie in de polder Nieuwland? <voetnoot nummer="1"/>
      </vraag>
      <vraag nummer="7" voetnoot="1">Hebt u kennis genomen van de uitspraak van de heer van Bentum dat hij met de gemeente is overeengekomen geen schadeclaim in te dienen en een deel van de polder niet voor afvalstort te gebruiken, wanneer hij ongemoeid de rest van de polder met zeefzand kan opvullen? <voetnoot nummer="1"/>
      </vraag>
      <vraag nummer="8">Hoe beoordeelt u deze afspraak tussen gemeente en de heer van Bentum en bent u bereid nader onderzoek te gaan doen naar deze situatie? </vraag>
      <vraag nummer="9">Hoe beoordeelt u het optreden van de provincie in deze zaak? </vraag>
      <vraag nummer="10">Ziet u, gezien het handelen van provincie en gemeente, aanleiding om op te treden in deze kwestie? </vraag>
      <noten afkomstig="vraag">
         <noot nummer="1" datum="1996-09-5" bron="Zembla">Zembla, 5 september 1996</noot>
      </noten>
   </vragen>
   <toelichting>Deze vragen dienen ter aanvulling op de eerdere vragen ter zake van de leden Van Heemst en Dijksma. </toelichting>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3 en 4">Ik heb kennis genomen van het convenant dat IPO en de Vereniging van Logistieke Centra voor Sorteerstromen (BRBS Sorteren) hebben gesloten met betrekking tot ondermeer de grootschalige toepassing van zeefzand met een gehalte aan polycyclische aromatische koolwaterstoffen (PAK’s) tussen de 50 en 100 mg per kg. Expliciet bepaalt het convenant onder meer dat de grootschalige toepassing van zeefzand met een PAK gehalte tussen de 50 en 100 mg/kg pas daadwerkelijk kan worden gerealiseerd als de aangekondigde wijziging van het Inrichtingen en vergunningenbesluit milieubeheer (Ivb – Stb. van 5 maart 1993, nr. 50) van kracht is. Kern van deze wijziging van het Ivb is dat ook zeefzand met een PAK-gehalte tot 100 mg per kg zonder vergunning mag worden toegepast. Nu ligt die grens op 50 mg/kg. Dit is de waarde waarboven zeefzand gevaarlijk afval is. Deze toepassing zonder vergunning wordt bij de voorgenomen wijziging van het Ivb gekoppeld aan het treffen van extra bodembeschermende maatregelen. Het Ontwerp-wijzigingsbesluit is gepubliceerd in Stcrt. 137 van 19 juli 1996. Goedkeuring mijnerzijds van het convenant is niet aan de orde, aangezien dit invulling van het provinciaal beleid betreft van een terrein waar de provincie bevoegd gezag is. </antwoord>
      <antwoord nummer="5">Ja. Volgens de in het programma Zembla genoemde informatie bevat het zeefzand een PAK-gehalte van enkele honderden mg per kg. aangezien de grens van 50 mg per kg wordt overschreden, is derhalve sprake van gevaarlijk afval. </antwoord>
      <antwoord nummer="6">Ja. Overigens ging het hierbij niet om een bedrag van 250 miljoen gulden. </antwoord>
      <antwoord nummer="7">De heer Van Bentum geeft in de betreffende uitzending aan dat er een raamovereenkomst met de gemeente Alblasserdam is gesloten. </antwoord>
      <antwoord nummer="8">De raamovereenkomst had betrekking op de mate van ophoging van de polder Het Nieuwland. In de overeenkomst werd niet aangegeven, waarmee deze ophoging zou moeten plaatsvinden. Er is zowel een strafrechtelijke procedure als een administratief rechtelijke procedure in voorbereiding. Deze procedures hebben tot doel ongewenste activiteiten in de polder Het Nieuwland te stoppen c.q. ongedaan te maken. Tegen de achtergrond van deze lopende procedure lijkt me nader onderzoek van mijn kant niet opportuun. </antwoord>
      <antwoord nummer="9">In het verleden is de provincie Zuid-Holland actief opgetreden tegen Van Bentum. Thans spant de provincie zich tot het uiterste in om, met de in het antwoord op vraag 8 genoemde procedures in het vooruitzicht, een voor haar gunstig resultaat te behalen. De provincie handelt daarin, voor zover ik kan beoordelen, alert en actief. </antwoord>
      <antwoord nummer="10">Nee. Gelet op de positie van de provincie als bevoegd gezag en de in het antwoord op vraag 8 genoemde procedures acht ik optreden mijnerzijds in deze zaak niet aan de orde. </antwoord>
      <noten afkomstig="antwoord"/>
   </antwoorden>
</kvr>
