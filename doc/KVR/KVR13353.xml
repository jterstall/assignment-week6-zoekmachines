<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Verkeer en Waterstaat over de Nederlandse Spoorwegen. (Ingezonden 20 februari 2001); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13353
</item>
         <item attribuut="Inhoud">Vragen over treinen die zonder conducteur vertrekken, maar met een vertrekassistent, het laten rijden van treinen die technisch niet in perfecte staat zijn en dieseltreinen waarbij koolmonoxide in de cabine van de machinist en reizigerscompartimenten kan komen (Trouw, 16 februari 2001).</item>
         <item attribuut="Rubriek">Arbeid (Werknemers) Verkeer, vervoer en waterstaat (Spoorwegen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Spoorwegen Verkeersveiligheid Werknemers</item>
         <item attribuut="Vindplaats">Kamervragen met antwoord 2000-2001, nr. 901, Tweede Kamer</item>
         <item attribuut="Vraagnr_bij_indiening">2000106780</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2001-03-20</item>
         <item attribuut="Datum_indiening">2001-02-20</item>
         <item attribuut="Document-id">KVR13353</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1867" allpagenumbers="1867 1868 1869" vetnummer="2000106780" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13353" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="901" onderwerp="" indiendatum="2001-02-20">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-03-20">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u het bericht «Kun je nog rijden, rijd dan door»? <voetnoot nummer="1"/>
      </vraag>
      <vraag nummer="2">Is het waar dat de kans op door rood rijden groter is geworden, omdat thans regelmatig met vertrekassistenten wordt gewerkt in plaats van met conducteurs? Wat is hierover uw oordeel? In welk opzicht wijken de taken, bevoegdheden en verantwoordelijkheden van vertrekassistenten af van die van conducteurs? </vraag>
      <vraag nummer="3">Heeft u inzicht in het aantal treinen dat zonder conducteur vertrekt? Wat zijn de normen voor het rijden van treinen zonder conducteur? Worden deze normen naar uw inzicht wel eens overschreden? Zo ja, vindt u dit verantwoord? </vraag>
      <vraag nummer="4">Kent u signalen dat machinisten onder psychische druk van de verkeersleiding staan om ritten zonder conducteur uit te voeren, terwijl zij dat zelf onverantwoord achten? Zo neen, bent u bereid dit nader te onderzoeken? </vraag>
      <vraag nummer="5">Klopt het dat de controle van materieel op minder punten plaatsvindt dan vroeger en de frequentie van de controle minder wordt? Kunt u aangeven welke controles thans minder dan vroeger plaatsvinden? Zijn er controles die helemaal niet meer worden uitgevoerd? </vraag>
      <vraag nummer="6">Is het waar dat treinen wel eens wegrijden met motoren buiten dienst, remmen buiten dienst of de ATB buiten dienst? Heeft u inzicht in hoe vaak dat voorkomt? Zo neen, bent u bereid dit nader te onderzoeken? </vraag>
      <vraag nummer="7">Wat is de voorgeschreven handelwijze voor conducteurs en machinisten bij een brand in een trein? Is het waar dat de verkeersleiding na een brand opdracht geeft de voorgeschreven controle over te slaan en gewoon door te rijden? Wat is daarover uw oordeel? </vraag>
      <vraag nummer="8">Is het waar dat de dieseldrieën in het oosten van het land een dermate slechte staat van onderhoud hebben dat koolmonoxide in de cabine van de machinist en in de reizigerscompartimenten kan komen? Ziet u mogelijkheden om het onderzoek hiernaar, dat in opdracht van de arbeidsinspectie in Arnhem wordt verricht, te bespoedigen? </vraag>
      <vraag nummer="9">Heeft u inzicht in het aantal treinen, waarvan de omroepinstallatie defect is? Is het waar dat de omroepinstallatie in Belgische wagons niet werkt in tunnels? Wat is hierover uw oordeel? </vraag>
      <vraag nummer="10">Kan het voorkomen dat treinen die elkaar tegemoet rijden op hetzelfde enkelsporige baanvak tegelijk groen licht krijgen? Zo ja, wat is daarvan de oorzaak en bent u bereid om onmiddellijk maatregelen te nemen om dit te voorkomen? </vraag>
      <noten afkomstig="vraag">
         <noot nummer="1" datum="2001-02-16" bron="Trouw">Trouw, 16 februari 2001</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">De kans op door rood rijden is met de inzet van de vertrekassistenten niet groter geworden. In zulke gevallen is de machinist «chef van de trein» en verantwoordelijk voor het waarnemen van de seinen en het rijden van de trein. De (hoofd)conducteur neemt het initiatief voor het vertrek wanneer het tijd is en het vertrekseinlicht brandt. De (hoofd)conducteur zorgt voor het veilig sluiten van de deuren en geeft het vertrekbevel aan de machinist. De (hoofd)conducteur is «chef van de trein». Bij de inzet van de vertrekassistent is de machinist chef van de trein en geeft de machinist aan de vertrekassistent opdracht om de deuren te sluiten wanneer het sein veilig is. De vertrekassistent wordt alleen ingezet bij het ontbreken van een (hoofd)conducteur en bij kortere treinen. De vertrekassistent is verantwoordelijk voor het sluiten en op de juiste manier gesloten zijn van de deuren maar hoeft, anders dan de (hoofd)conducteur, niet op de seinen te letten. Deze taak is bij de machinist gelegd. Aan de vertrekassistent worden minder eisen op het gebied van opleiding, stabiliteit en stressbestendigheid gesteld dan aan conducteurs; daarom is bij de inzet van de vertrekassistent de taakverdeling tussen machinist en vertrekassistent gewijzigd. Op deze wijze past de inzet van vertrekassistenten in de vakbekwaamheidsnormen van Railned-Spoorwegveiligheid (RnV Normblad P-003) en is deze gelijk aan de vertrekprocedure zoals die bij Lovers Rail werd uitgevoerd. </antwoord>
      <antwoord nummer="3">Het aantal treinen dat zonder conducteur vertrekt bedraagt maximaal 3%. De normen voor het rijden zonder conducteur zijn vastgelegd in het door Railned uitgegeven Reglement Railverkeer. Hierin staat onder andere: «De taak van de chef van de trein kan aan de machinist opgedragen worden als er geen chef van de trein (lees (hoofd)conducteur) beschikbaar is. Dit is alleen toegestaan als: – de trein is voorzien van centrale deurbediening met een signalering in de cabine; of – de trein bestaat uit een 1- of 2-wagenstel; of – de trein niet is aangewezen voor reizigersvervoer; of – de chef van de trein wegens een ongeval of onregelmatigheid onderweg achterblijft.» Deze normen worden niet overschreden. </antwoord>
      <antwoord nummer="4">Het is mij niet bekend dat machinisten onder psychische druk staan om treinen zonder hoofdconducteur te rijden. De machinist is bekend met de voorwaarden waaronder treinen zonder (hoofd)conducteur mogen rijden en heeft de plicht om zich aan die voorwaarden te houden. Overigens bepaalt de machinist altijd zelf of het verantwoord is om met de trein te rijden (met verantwoording achteraf). De voorwaarden zijn vastgelegd in het Handboek Machinist. Ik acht in dezen geen nader onderzoek noodzakelijk. </antwoord>
      <antwoord nummer="5">In artikel 55 van het Reglement Dienst Hoofd- en Lokaalspoorwegen (RDHL) wordt voorgeschreven dat krachtvoertuigen en rijtuigen globaal éénmaal per etmaal moeten worden nagezien. Sinds mei 1997 loopt bij NS Reizigers, Syntus en NoordNed een proef waarbij technische controles met een 48-uurs interval plaatsvinden. Sinds 1998 is de proef van toepassing op alle materieelsoorten van genoemde vervoerders, exclusief DE III (dieseldrie), DE II (dieseltwee), rijtuigen en losse locomotieven. Overigens wordt voor aanvang dienst wel bij alle materieel een remproef gehouden. De proef wordt gehouden met instemming van de (toenmalige) sector Spoorwegtoezicht van de Rijksverkeersinspectiedienst en Railned-Spoorwegveiligheid. Voorafgaande aan de proef is op basis van een onderzoek vastgesteld welk materieel hiervoor in aanmerking komt. De proef vindt plaats onder een aantal voorwaarden, onder andere op het gebied van de beheersing van het proces. Daarnaast vindt elk half jaar een evaluatie plaats en voert Railned-Spoorwegveiligheid regelmatig inspecties uit. Uit die inspecties en evaluaties komen verbeterpunten voort. In principe kan op basis van de evaluatie ieder halfjaar besloten worden tot continuering of beëindiging van de proef. Door de Rijksverkeersinspectie is bepaald dat, omdat er sprake is van een proef, geen ontheffing van het RDHL verleend hoeft te worden. De inhoud van de 48-uurs controle is dezelfde als die van de 24-uurs controle. Er zijn dus geen controles die niet meer worden uitgevoerd. Voor de volledigheid: de DE III en de electrische locomotieven vallen dus nog wel onder het 24-uurs controleregime. </antwoord>
      <antwoord nummer="6">Ja, het kan voorkomen dat motoren, remmen of ATB wel eens defect raken tijdens de dienst. NSR heeft mij geïnformeerd dat motoren bij een defect dan buiten dienst kunnen worden gezet. Bij binnenkomst in een werkplaats wordt dit defect zo spoedig mogelijk verholpen. Het buiten dienst stellen van motoren levert geen veiligheidsproblemen op, zo is mij door Railned meegedeeld. Het kan ook voorkomen dat tijdens de dienst remmen buiten werking moeten worden gesteld van een deel van de trein (bijvoorbeeld één draaistel). Het totale remvermogen van de trein neemt hierdoor af. Indien het remvermogen onder de voorgeschreven waarde komt, wordt de maximaal toegestane snelheid verlaagd naar de voorgeschreven waarde. Een en ander is conform het voorschrift RnV-Normblad M-007 van Railned-Spoorwegveiligheid. Gegevens over hoe vaak het voorkomt dat remmen buiten dienst worden gesteld zijn niet beschikbaar. Van het buiten dienst stellen van ATB-installaties wordt door de vervoerders een registratie bijgehouden die maandelijks wordt gerapporteerd aan Railned. Wanneer de ATB-installatie door defecten is uitgeschakeld, mag de trein doorrijden tot de eindbestemming, waar herstel moet plaatsvinden. Een en ander is vastgelegd in RnV-Normblad M-010 van Railned-Spoorwegveiligheid. Ik zie op grond van bovenstaande informatie geen aanleiding voor nader onderzoek. </antwoord>
      <antwoord nummer="7">De wijze van melding van brand in een trein is voorgeschreven in het door Railned uitgegeven Reglement Railverkeer. In de Handboeken Machinist en Hoofdconducteur zijn de melding en verdere afhandeling vastgelegd. De taken betreffen (de plaats van) tot stilstand brengen van de trein, het overleg tussen machinist en conducteur en met de treindienstleider, het ontgrendelen van de deuren, het informeren van de reizigers, de evacuatie van reizigers, het loskoppelen van het brandende treindeel en het spanningsloos stellen van het materieel. Vervoerders zijn zelf verantwoordelijk voor de veiligheid bij het verplaatsen van materieel na een calamiteit. De Railverkeersleiding kan geen opdracht geven om «controles over te slaan». In de vraag wordt namelijk gesteld dat de Railverkeersleiding na een brand de opdracht zou geven de voorgeschreven controle over te slaan. Niet duidelijk is wat met «de voorgeschreven» controle wordt bedoeld, maar ik neem aan dat het gaat om de controle van de staat van het materieel na een brand, om te beoordelen of dit veilig verder vervoerd kan worden. Het is de vervoerder die bepaalt en als enige kan bepalen in hoeverre dit mogelijk is. Dat is in de praktijk de machinist. Daargelaten de mogelijkheid dat de treindienstleider druk uitoefent om de stremming zo snel mogelijk op te heffen, de machinist is degene die bepaalt of het verantwoord is om verder te rijden. Beide partijen (railverkeersleiding en vervoerder) zullen zich in een dergelijke situatie bewust moeten zijn van de wederzijdse eigen verantwoordelijkheden in dezen en dit ook moeten respecteren. </antwoord>
      <antwoord nummer="8">NSR heeft mij medegedeeld dat de dieseldrie-treinstellen (DE III), die in het oosten van het land worden ingezet, op het gebied van de dieselmotor goed worden onderhouden. Wel betreft het een oude dieselmotor die frequenter rookoverlast geeft dan de nieuwere types. NSR heeft hierop drie maatregelen doorgevoerd. a) Van de oorspronkelijk 41 treinstellen zijn er nog slechts 17 bij NSR in bedrijf. De treinstellen met rokende motoren zijn het eerst terzijde gesteld. b) Alle cabines aan de motorzijde zijn sinds een jaar door de NSR voorzien van een koolmonoxidemeter waarop de machinist kan waarnemen of er mogelijk een voor hem gevaarlijke situatie ontstaat. Dit is als extra veiligheid aangebracht, ondanks dat metingen hebben aangetoond dat er geen koolmonoxide in de cabine voorkomt. c) Alle treinstellen krijgen vanaf begin 2001 bij revisie een nieuwe dieselmotor. Het door de arbeidsinspectie opgedragen onderzoek hoeft niet door mij te worden bespoedigd, omdat er reeds overeenstemming is tussen NSR en de arbeidsinspectie, gelet op de door NSR genomen maatregelen. </antwoord>
      <antwoord nummer="9">NSR heeft mij laten weten dat regelmatig kwaliteitsmetingen worden gedaan naar de werking van de omroep. Uit een recente meting in rijtuigen die worden ingezet in het intercity-verkeer, blijkt dat 91% van de omroepinstallaties goed werkt. Omdat NSR de kwaliteit van de service aan de reiziger wil verhogen, wordt steeds meer aandacht besteed aan de omroepinstallaties. Zowel door aanpassingen in het onderhoud als aan de constructie wordt geprobeerd de werking op een hoger peil te brengen. In tunnels werkt de omroep niet beter of slechter dan op open baanvakken. Hooguit kan een omroep in een tunnel worden overstemd door het extra geluid van de rijdende trein in de tunnel. </antwoord>
      <antwoord nummer="10">Het antwoord op deze vraag vereist een korte technische inleiding. Het spoorwegnet bestaat uit vrije banen en stations. Bij de stations liggen wissels en staan bediende seinen (de seinen moeten handmatig op «veilig» worden gezet en komen automatisch terug in de rode stand); de seinen op de vrije baan werken automatisch. Bij seinbediening vanaf een station naar de vrije baan moet de seinbediening aan de andere zijde van de vrije baan naar hetzelfde spoor worden geblokkeerd. Hiertoe moet informatie uit de stationsbeveiliging van het ene station naar de beveiliging van het andere station worden gezonden. Deze informatie wordt door kabels die langs de baan liggen verzonden. Dit verzenden kost enige seconden tijd. Indien nu op het moment dat een sein bediend is op het ene station maar deze informatie het station aan de andere zijde van de vrije baan nog niet heeft bereikt, van het sein op dit laatstgenoemde station een rijweg naar hetzelfde vrije baan spoor ingesteld wordt, dan kan het voorkomen dat beide seinen op hetzelfde moment een veilig seinbeeld tonen. Die situatie kan echter slechts kortstondig (maximaal enkele seconden, of fracties daarvan) duren. Indien namelijk de informatie van de seinbediening van het ene station het andere station bereikt, dan zullen beide seinen terugvallen in de rode stand. Kortom: de maximale tijd gedurende welke een sein naar de vrije baan uit de stand stop kan staan is afhankelijk van de «looptijd» van de informatie over de vrije baan. Daarnaast is ook de reactietijd van de apparatuur van belang. Bovenstaande problematiek is onderwerp van onderzoek geweest in een veiligheidsonderzoek van Railned Spoorwegveiligheid (onderzoek met kenmerk 99–O2809). Uit dit onderzoek is gebleken dat dit probleem al bestaat sinds het begin van het huidige beveiligingssysteem (al langer dan dertig jaren). Met name de invoering van nieuwe systemen die de treindienstleider ondersteunen bij het instellen van rijwegen, het Vervoer per Trein (VPT) systeem, heeft tot extra aandacht voor het genoemde probleem geleid. Door Railinfrabeheer is, naar aanleiding van dit onderzoek, een inventarisatie gemaakt van alle plaatsen op het Nederlandse spoorwegnet waar deze situatie voorkomt. Deze inventarisatie heeft uitgewezen dat er geen onmiddellijk probleem bestaat dat tot directe maatregelen moet leiden. In het kort is de conclusie van het onderzoek dat ofwel de «looptijd van informatie» zodanig kort is dat geen gevaarlijke situatie kan ontstaan, ofwel treinen door het eerstvolgende rode sein op de vrije baan worden tegengehouden. Ik zie dan ook geen acuut veiligheidsgevaar c.q. aanleiding om onmiddellijk maatregelen te treffen, zoals Kamerlid Van Bommel mij verzoekt. Met Railinfrabeheer is overeengekomen dat dergelijke tegengestelde rijwegen in de toekomst uitgesloten worden. Bij het genoemde veiligheidsonderzoek is dan ook een maatregel met deze strekking overeengekomen. Op dit moment is de stand van zaken dat het plan van aanpak voor het opheffen van de knelpunten op enkelsporige baanvakken in uitvoering is; voor de meersporige baanvakken komt nog een plan van aanpak met tijdpad. Ik ga ervan uit uw vragen met bovenstaande antwoorden voldoende te hebben beantwoord. </antwoord>
      <noten afkomstig="antwoord"/>
   </antwoorden>
</kvr>
