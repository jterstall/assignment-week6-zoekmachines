<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dezentjé Hamming-Bluemink (VVD) aan de staatssecretaris van Financiën over de Nederlandse afgiftetermijnen BTI. (Ingezonden 7 juni 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26327
</item>
         <item attribuut="Inhoud">Is het waar dat de afhandeling van de aanvraag voor een bindende tariefinlichting (BTI) bij de Nederlandse douane drie maanden kan duren, terwijl bijvoorbeeld de Engelse douane het overgrote deel binnen 5 werkdagen afgeeft?</item>
         <item attribuut="Rubriek">Handel en economie (Douane)</item>
         <item attribuut="Trefwoorden">Douane</item>
         <item attribuut="Vindplaats">Kamervragen met antwoord 2005-2006, nr. 2102, Tweede Kamer</item>
         <item attribuut="Vraagnr_bij_indiening">2050614720</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Dezentjé Hamming-Bluemink</persoon>
         </item>
         <item attribuut="Datum_reaktie">2006-09-07</item>
         <item attribuut="Datum_indiening">2006-06-07</item>
         <item attribuut="Document-id">KVR26327</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4469" allpagenumbers="4469 4470" vetnummer="2050614720" code="0506tkkvr2102" lopendefooter="Tweede Kamer, vergaderjaar 2005–2006, Aanhangsel" filenaam="KVR26327" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2102" onderwerp="" indiendatum="2006-06-7">
         <vrager partij="VVD" oorsprong="parlement">Dezentjé Hamming-Bluemink</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="7 september 2006), zie ook Aanhangsel Handelingen nr. 1794, vergaderjaar 2005–2006">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Bent u bekend met artikel 12 van de Verordening (EEG) 2913/92 inzake het communautaire douanewetboek, op grond waarvan de EU-lidstaten op verzoek een bindende tariefinlichting (BTI) verstrekken? </vraag>
      <vraag nummer="2">Deelt u de mening dat het in het belang van het bedrijfsleven en van Nederland als distributieland is dat een BTI snel verstrekt wordt, zodat het bedrijfsleven zekerheid heeft over de tariefsindeling van het verschuldigde douanerecht bij de invoer van goederen? </vraag>
      <vraag nummer="3">Kunt u een overzicht geven van de reële afgiftetermijnen van BTI’s in Nederland over het afgelopen jaar? </vraag>
      <vraag nummer="4">Is het waar dat indien een aanvraag voor een BTI wordt ingediend bij de Nederlandse douane het drie maanden kan duren voordat een BTI wordt verleend, terwijl de douane in het Verenigd Koninkrijk het overgrote deel van de BTI’s binnen 5 werkdagen afgeeft? Deelt u de mening dat dit onacceptabel is, voor bijvoorbeeld seizoensgebonden goederen? </vraag>
      <vraag nummer="5">Kunt u de praktijk inzichtelijk maken omtrent de afgifte van de BTI’s in andere lidstaten van de Europese Unie, bijvoorbeeld in België, Duitsland, het Verenigd Koninkrijk, en in Frankrijk? </vraag>
      <vraag nummer="6">Kunt u aangeven waarom het in Nederland, vergeleken met andere lidstaten, langer duurt voordat een BTI wordt afgegeven? Welke omstandigheden rechtvaardigen deze vertraging mede in vergelijking met het Verenigd Koninkrijk? </vraag>
      <vraag nummer="7">Acht u het wenselijk dat door het gevoerde beleid Nederlandse bedrijven en buitenlandse importeurs BTI’s in andere lidstaten gaan aanvragen? </vraag>
      <vraag nummer="8">Onderschrijft u de opvatting dat ernaar gestreefd moet worden BTI’s in ieder geval binnen één maand na aanvraag te verstrekken? Zo ja, welke maatregelen gaat u treffen om een snellere doorlooptijd te garanderen en wanneer is dit gerealiseerd? </vraag>
      <vraag nummer="9">Bent u bereid een spoedprocedure, zoals van toepassing in het Verenigd Koninkrijk, te introduceren waarmee binnen 48 uur een BTI wordt verkregen, desnoods tegen betaling? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ja. De douane is zich ervan bewust dat zijn besluiten van invloed zijn op de voortgang van het logistieke proces van het bedrijfsleven. Dat geldt ook voor de afgifte van BTI’s. Bij de afgifte van BTI’s moet wel gerealiseerd worden dat, vanwege de langere periode waarin een BTI geldig is, deze beslissing zorgvuldig moet worden genomen. Dit blijkt onder andere uit een in de procedure vastgelegde controle hoe andere lidstaten omgaan met de indeling van soortgelijke goederen. Een dergelijke zorgvuldigheid is ook in het voordeel van het bedrijfsleven. Daarnaast is het belangrijk dat alle relevante informatie benodigd voor het nemen van een beslissing aanwezig is. Hier ligt ook een belangrijke taak voor de aanvrager. </antwoord>
      <antwoord nummer="3">In 2005 zijn in totaal 2.866 BTI’s afgeven. De gemiddelde behandeltijd van de BTI’s bedroeg in 2005 tussen de 7 en 8 weken. In de eerste zes maanden van 2006 zijn al 2.169 BTI’s afgegeven, waarbij de afgiftetermijn rond 9 weken lag. Dit is een stijging ten opzichte van de eerste helft van vorig jaar van meer dan 60%. Deze stijging komt omdat bedrijven meer dan voorheen vooraf zekerheid willen hebben over het geldende tarief bij invoer. Dit o.a. als gevolg van de invoering van quotaregelingen met China voor specifieke goederencodes en het wijzigen van een groot aantal codes van de Gecombineerde Nomenclatuur per 1 januari 2006. </antwoord>
      <antwoord nummer="4">In artikel 7 van de Toepassingsverordening op het Communautair douanewetboek, Vo.2454/93 van de Commissie van 2 juli 1993 (Pb. L 253, 1993) (verder: TCDW), is bepaald dat de aanvrager zo spoedig mogelijk schriftelijk in kennis wordt gesteld van de beslissing op de aanvraag voor een BTI. Daarnaast bepaalt dit artikel dat na het verstrijken van drie maanden de douane de verzoeker informeert omtrent de redenen van vertraging. De Nederlandse douane streeft ernaar om BTI’s binnen drie maanden af te geven. Bij de behandeling van de aanvragen wordt rekening gehouden met eventuele seizoensgebonden aspecten van goederen, bijvoorbeeld bij modegevoelige goederen. </antwoord>
      <antwoord nummer="5">In het Communautair Douane Wetboek en in de Toepassingsverordening CDW is de procedure voor de afgifte van BTI’s globaal beschreven. Het gaat daarbij om bijvoorbeeld de wijze van indiening, de geldigheid, het kennisgeven aan de aangever en het informeren van de Commissie. Dat is voor alle lidstaten van de EU gelijk. Verder is er een administratieve afspraak tussen de lidstaten die de te volgen procedure tot in detail beschrijft en waaraan de lidstaten zich dienen te houden. Er kunnen nog wel verschillen bestaan met betrekking tot de inrichting van het afgifteproces. Nederland heeft gekozen voor een centrale afgifte van bindende tariefinlichtingen in Rotterdam en het rechtstreeks vastleggen van de gegevens in de Europese applicatie EBTI, in tegenstelling tot bijvoorbeeld Duitsland waar BTI’s decentraal worden afgegeven en de gegevens vervolgens vanuit een nationale applicatie door middel van berichtenverkeer naar de centrale database worden verzonden. </antwoord>
      <antwoord nummer="6">Voor zover ons bekend wijkt de afgiftetermijn in Nederland niet significant af van de termijn in de ons omringende lidstaten. Op Europees niveau is er echter formeel geen actueel inzicht in de doorlooptijden van afgegeven BTI’s door de lidstaten. Er worden geen statistische gegevens bijgehouden of gepubliceerd. Het is ons wel bekend dat het Verenigd Koninkrijk een versnelde procedure kent waarin een BTI tegen betaling binnen een aantal werkdagen wordt afgegeven. </antwoord>
      <antwoord nummer="7">BTI’s faciliteren het bedrijfsleven. Het internationale bedrijfsleven bepaalt aan de hand van zijn eigen logistieke bedrijfsvoering waar een aanvraag voor een BTI wordt gedaan. Vanuit het oogpunt van de interne markt is het vanzelfsprekend dat BTI’s bij douaneadministraties in een andere lidstaat kunnen worden aangevraagd. Ook in Nederland worden zeer regelmatig BTI’s afgegeven voor in een andere lidstaat gevestigde aanvrager. Het afgeven van BTI’s is gegrond op dezelfde regels in het Communautair douanewetboek. BTI’s zijn in de gehele Gemeenschap geldig en te gebruiken. </antwoord>
      <antwoord nummer="8">De douane levert, gelet op de stijging van het aantal aanvragen in de eerste helft van 2006, een uiterste inspanning om de termijn van drie maanden te halen. Daarvoor heeft de douane dit jaar al personele maatregelen genomen. Verder wordt er een studie verricht om de geautomatiseerde ondersteuning van het proces van afgifte van BTI’s te verbeteren. Een verdere verkorting van de afgiftetermijn kan ik u dan ook niet toezeggen, hoezeer ik ook met u van mening ben dat een afgifte van een BTI binnen één maand de meest ideale situatie zou zijn. </antwoord>
      <antwoord nummer="9">Ik ben niet van plan een dergelijk procedure, al dan niet tegen betaling in te stellen. De zogenoemde spoedprocedures zijn meerdere malen besproken met de Europese Commissie. De Commissie heeft in die besprekingen haar zorg uitgesproken over dergelijke procedures. De zorg van de Commissie zag vooral op een mogelijk mindere mate van zorgvuldigheid bij het nemen van een (snelle) beslissing. Ook heeft de Commissie aangegeven dat het afgeven van BTI’s tegen betaling niet mogelijk is, omdat de douaneadministraties de apparaatskosten vergoed krijgen via de zogenaamde 25% perceptiekosten die zij op de afdracht van de Eigen Middelen aan de Commissie mag inhouden. </antwoord>
      <noten afkomstig="antwoord"/>
   </antwoorden>
</kvr>
