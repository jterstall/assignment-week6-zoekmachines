<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) over de draadomroep van de Tweede Kamer. (Ingezonden 24 april 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7127
</item>
         <item attribuut="Inhoud">Vragen betreffen het verwijderen van draadomroep van de Tweede Kamer uit het aanbod (basispakket) voor de provincies Groningen, Friesland en Drenthe door kabelexploitant Castel.</item>
         <item attribuut="Rubriek">Communicatie, media en informatievoorziening (Omroepen) Staats- en bestuursrecht (Parlement)</item>
         <item attribuut="Trefwoorden">Omroepen Tweede Kamer</item>
         <item attribuut="Vindplaats">Kamervragen met antwoord 1997-1998, nr. 1237, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1998-05-19</item>
         <item attribuut="Datum_indiening">1998-04-24</item>
         <item attribuut="Document-id">KVR7127</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2531" allpagenumbers="2531 2532" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7127" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1237" onderwerp="" indiendatum="1998-04-24">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1998-05-19">
         <antwoorder functie="staatssecretaris" ministerie="Onderwijs, Cultuur en Wetenschappen">Nuis</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het u bekend dat de programmaraad van de kabelexploitant Castel onlangs de draadomroep van de Tweede Kamer uit haar aanbod heeft verwijderd, zodat inwoners van de provincies Groningen, Friesland en Drente de uitzendingen van die draadomroep niet meer kunnen ontvangen? Zijn door kabelexploitanten elders in het land soortgelijke besluiten genomen? </vraag>
      <vraag nummer="2">Hoe beoordeelt u deze beslissing? </vraag>
      <vraag nummer="3">Deelt u de mening, dat het voor het functioneren van ons democratisch bestel wenselijk is dat burgers vergaderingen van de Tweede Kamer rechtstreeks en integraal kunnen volgen? </vraag>
      <vraag nummer="4">Zie u mogelijkheden om het ertoe te leiden dat alle kabelexploitanten het signaal van de draadomroep van de Tweede Kamer doorgeven? Bent u bereid om dat te doen? Zo nee, waarom niet? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. De programmaraden in de provincies Groningen en Drenthe die Castel adviseren hebben nu expliciet de beslissing genomen de Tweede Kamerlijn niet in het basispakket op te nemen. De reden daarvoor was dat er voor het segment nieuws/informatie één radiokanaal was bestemd, waarop nu het programma TalkRadio wordt uitgezonden. In de provincie Friesland zit in een zeer beperkt aantal gemeenten de Tweede Kamerlijn wel op de kabel. In de rest van de gemeenten is volgens informatie van Castel de Tweede Kamerlijn nooit aanwezig geweest op de kabel. Voor zover mij bekend werden en worden op lang niet alle kabelnetten in Nederland de vergaderingen van de Tweede Kamer uitgezonden. </antwoord>
      <antwoord nummer="2">Het feit dat een programmaraad adviseert niet langer een onverkorte en rechtstreekse weergave van het verhandelde in een openbare vergadering van de Eerste of Tweede Kamer der Staten-Generaal, van Provinciale Staten of van een gemeenteraad in het basispakket op te nemen, betekent niet dat dergelijke uitzendingen niet meer via het kabelnetwerk kunnen worden uitgezonden. Het is altijd ter vrije keuze van de kabelbeheerder geweest om te besluiten deze programma’s aan de aangeslotenen door te geven. Dat kan eventueel ook buiten het basispakket om. </antwoord>
      <antwoord nummer="3">Het is wenselijk dat burgers op een adequate manier kennis kunnen nemen van vergaderingen van vertegenwoordigende organen. Het verplicht stellen dat al die vergaderingen rechtstreeks en integraal op alle kabelnetten in Nederland worden weergegeven zou een zeer vergaande maatregel zijn. Wel kan het wellicht dienstig zijn als de kabelexploitant bij voorbaat een kanaal op het kabelnet bestemt voor uitzending van deze vergaderingen indien die van bijzonder belang worden geacht, waarbij uitzending van het reguliere programma dan (tijdelijk) onderbroken kan worden. </antwoord>
      <antwoord nummer="4">Het huidige artikel 82h, aanhef en onder c, van de Mediawet dat bepaalt dat de weergave van de hierboven genoemde vergaderingen door de kabelexploitant mag worden doorgegeven, is nooit als verplichting geformuleerd geweest. Indien de programmaraad adviseert deze programma’s in het basispakket op te nemen, is de kabelbeheerder in principe gehouden deze programma’s door te geven. Indien de programmaraad niet adviseert deze programma’s in het basispakket op te nemen blijft het, zoals hierboven gesteld, nog altijd mogelijk dat de kabelbeheerder – zoals ook voordien gebeurde – naar eigen inzicht tot een of meer van de genoemde vergaderingen via zijn kabelnetwerk doorgeeft. Het verplicht stellen van de doorgifte van het programma van de Tweede Kamer zou leiden tot het precedent dat het ook moet gelden voor de andere genoemde vergaderingen. Dat zou de beslissingsruimte van de programmaraad over de nadere invulling van het basispakket te ver beperken. Ook gezien de recent gevoerde discussie bij de behandeling van het wetsvoorstel Liberalisering Mediawet over het basispakket en de daarbinnen verplicht door te geven programma’s, acht ik een dergelijke wijziging van de wettelijke regeling niet haalbaar. Ik ben ook bereid om na te gaan of op een andere manier tegemoet gekomen kan worden aan de wens om bij te dragen aan de ontwikkeling van het democratisch functioneren van onze samenleving, zoals hierboven in het antwoord op vraag 3 al is aangegeven. </antwoord>
      <noten afkomstig="antwoord"/>
   </antwoorden>
</kvr>
