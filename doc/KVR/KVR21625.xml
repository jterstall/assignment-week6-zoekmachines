<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Vroonhoven-Kok (CDA) aan de staatssecretaris van Financiën over achterstallige belastingschulden. (Ingezonden 18 oktober 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21625
</item>
         <item attribuut="Inhoud">Vragen naar aanleiding van een artikel in NRC Handelsblad van 14 oktober 2004 over het Belgische voorstel om oude, achterstallige belastingschulden (13 miljard euro) te innen door een bonus te geven aan institutionele beleggers en banken, die helpen bij het innen van deze gelden. Vragen over de haalbaarheid daarvan voor de Nederlandse praktijk.</item>
         <item attribuut="Rubriek">Belastingen (Belastingdiensten)</item>
         <item attribuut="Trefwoorden">Belastingdienst Schuldenregeling</item>
         <item attribuut="Vindplaats">Kamervragen met antwoord 2004-2005, nr. 396, Tweede Kamer</item>
         <item attribuut="Vraagnr_bij_indiening">2040501960</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Van Vroonhoven-Kok</persoon>
         </item>
         <item attribuut="Datum_reaktie">2004-11-15</item>
         <item attribuut="Datum_indiening">2004-10-18</item>
         <item attribuut="Document-id">KVR21625</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="827" allpagenumbers="827 828" vetnummer="2040501960" code="0405tkkvr396" lopendefooter="Tweede Kamer, vergaderjaar 2004–2005, Aanhangsel" filenaam="KVR21625" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="396" onderwerp="" indiendatum="2004-10-18">
         <vrager partij="CDA" oorsprong="parlement">Van Vroonhoven-Kok</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2004-11-15">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het u bekend dat de Belgische fiscus kampt met oude, achterstallige belastingschulden ten bedrage van zo’n € 13 miljard? <voetnoot nummer="1"/>
      </vraag>
      <vraag nummer="2">Tot welk bedrag belopen de achterstallige belastingschulden in Nederland (bij benadering)? </vraag>
      <vraag nummer="3">Hoe beoordeelt u het voorstel van uw Belgische collega om deze achterstallige belastingen te innen, door deze schulden te «verkopen» aan institutionele beleggers en banken, hen te verplichten de fiscus te helpen bij het innen van deze gelden en deze instellingen daarvoor een bonus in het vooruitzicht te stellen? </vraag>
      <vraag nummer="4">Acht u dit voorstel ook haalbaar voor de Nederlandse praktijk? Zo neen, waarom niet? </vraag>
      <vraag nummer="5">Kunnen bovenstaande vragen beantwoord worden vóór 8 november a.s? </vraag>
      <noten afkomstig="vraag">
         <noot nummer="1" datum="2004-10-14" bron="NRC Handelsblad">NRC Handelsblad, 14 oktober 2004</noot>
      </noten>
   </vragen>
   <antwoorden aantal="4">
      <antwoord nummer="1">Ja. Volgens de begroting 2005 van België beloopt de invorderingsachterstand € 22,5 miljard, waarvan € 13 miljard zogenaamde «moeilijke» en «onmogelijke» invorderingen. </antwoord>
      <antwoord nummer="2">Ultimo 2003 beliep de totale openstaande belastingschuld waarvan de betalingstermijn is verstreken circa € 15 miljard, waarvan circa € 6,6 miljard onbetwist en circa € 8,4 miljard betwist (dat wil zegen er is een lopend bezwaar- of beroepsschrift). Van de circa € 6,6 miljard onbetwiste vorderingen behoort circa € 4,7 miljard tot de achterstand invordering, dat wil zeggen dat zij zijn opgenomen in de centrale debiteurenadministratie en een aanmaning reeds is verstuurd. </antwoord>
      <antwoord nummer="3 en 4">Het is verstandig om mogelijke vernieuwingen gericht op een effectievere inning van belastingvorderingen secuur op zijn merites te beoordelen. Op dit moment zijn verschillende financiële marktpartijen actief binnen Europa om aan overheden die tot het Eurogebied behoren financiële instrumenten aan te bieden gericht op het securitiseren van openstaande belastingvorderingen. Het doel is om via het in de tijd naar voren halen van toekomstige belastingontvangsten het EMU-saldo in enig jaar aanzienlijk te kunnen verbeteren (in latere jaren zal jaarlijks een kleine verslechtering optreden). Technisch wordt de verkoop van achterstallige belastingen als volgt vorm gegeven. De financiële marktpartij richt een rechtspersoon op, een zogenaamd special purpose vehicle (SPV). De SPV koopt de openstaande belastingvorderingen van de overheid voor een door de SPV te bepalen prijs. Dit bedrag komt ten goede aan de schatkist en telt onder voorwaarden mee in de berekening van het EMU-saldo. De SPV vraagt aan de Belastingdienst om deze belastingvorderingen alsnog te gaan innen. Hiervoor betaalt de SPV een vergoeding aan de Belastingdienst. Ook dit bedrag komt ten goede aan de schatkist. De door de Belastingdienst op deze belastingvorderingen geïnde belastingen komen ten goede aan de SPV. De SPV financiert de constructie door op de kapitaalmarkt te lenen. Ook aan de Nederlandse Staat is deze constructie aangeboden. Ze is afgewezen omdat de constructie ondoelmatig is en er een fors prijskaartje aan zit. De constructie leidt uiteindelijk tot een geringere opbrengst voor de schatkist. Kostencomponenten zijn o.a. het verschil tussen de rente op de staatsleningen en de rente die de SPV op de kapitaalmarkt betaalt (30–40 basispunten), het honorarium voor de financiële marktpartij, de kosten voor de roadshow en de extra uitvoeringskosten van de Belastingdienst door het administratief moeten separeren van de ontvangsten op de overgedragen belastingvorderingen en de overige belastingvorderingen. Dit prijskaartje komt uiteindelijk ten laste van de belastingbetaler. In 2003 heeft Portugal gebruik gemaakt van deze constructie. Omdat een op deze wijze gerealiseerde vervroegde ontvangst past binnen de regels van Eurostat heeft Portugal hiermee het EMU-tekort 2003 op 2,8% weten te brengen. In het kader van de begroting 2005 heeft de regering in België besloten om wél van de hiervoor uiteengezette constructie gebruik te gaan maken. Voor alle duidelijkheid: het gaat om een volledig niet fiscale constructie. De inningswerkzaamheden met betrekking tot de over te dragen belastinvorderingen blijven feitelijk en juridisch verricht worden door de Belgische belastingadministratie. In de publiciteit is in België en Nederland op dit punt een onjuist beeld geslopen. Het doel van de Belgische regering is om in 2005 € 300 miljoen vervroegde opbrengst te genereren, waarvan € 260miljoen in geld en € 40miljoen in de vorm van materiële ondersteuning van de Belgische belastingadministratie (ict, juridische ondersteuning en managementsupport). Deze ondersteuning dient als compensatie voor de extra uitvoeringskosten die hiermee gemoeid zijn voor de Belgische belastingadministratie en om te voorkomen dat deze extra uitvoeringskosten zouden leiden tot een derving op de belastingvorderingen die géén onderdeel uitmaken van de constructie. De contracten tussen de Belgische regering en de financiële marktpartij moeten nog worden uitgewerkt. De omvang van de over te dragen belastingvorderingen en de soorten belastingvorderingen die zouden worden overgedragen moeten nog worden vastgesteld. Indien de sleutel zou worden toegepast die in Portugal is gehanteerd zouden voor een opbrengst van € 300 miljoen ongeveer € 3 miljard aan oude belastingvorderingen moeten worden overgedragen. Het Belgische initiatief bevestigt de ondoelmatigheid van deze financiële constructie en verdient geen navolging. De opbrengst van € 300 miljoen is een sigaar uit de eigen, toekomstige sigarendoos, terwijl degene die de sigarendoos aanreikt er eerst een aantal sigaren uit haalt. De Belastingdienst blijft feitelijk en juridisch alle innningswerkzaamheden verrichten en krijgt daarbovenop extra administratieve verplichtingen. </antwoord>
      <antwoord nummer="5">Het antwoord zal voor het wetgevingsoverleg over het belastingplan naar de Tweede Kamer worden gestuurd. </antwoord>
      <noten afkomstig="antwoord"/>
   </antwoorden>
</kvr>
