<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de staatssecretaris van Economische Zaken en de minister voor Ontwikkelingssamenwerking over de koffie-industrie. (Ingezonden 25 juni 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16109
</item>
         <item attribuut="Inhoud">Vragen over de situatie dat koffieboeren in het algemeen te weinig zouden krijgen voor hun product, in relatie tot maatschappelijk verantwoord ondernemen en een eerlijke wereldhandel.</item>
         <item attribuut="Rubriek">Bedrijfsleven en industrie (Ondernemingen) Handel en economie (Internationale handel)</item>
         <item attribuut="Trefwoorden">Ethiek Internationale handel Koffie Ondernemingen</item>
         <item attribuut="Vindplaats">Kamervragen met antwoord 2001-2002, nr. 1527, Tweede Kamer</item>
         <item attribuut="Vraagnr_bij_indiening">2010211880</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2002-08-20</item>
         <item attribuut="Datum_indiening">2002-06-25</item>
         <item attribuut="Document-id">KVR16109</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3239" allpagenumbers="3239 3240" vetnummer="2010211880" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16109" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1527" onderwerp="" indiendatum="2002-06-25">
         <vrager partij="PvdA" oorsprong="parlement">Koenders</vrager>
         <vraagt-aan>de staatssecretaris van Economische Zaken en de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2002-08-20">
         <antwoorder functie="staatssecretaris" ministerie="Economische Zaken">Wijn</antwoorder>
         <mede-antwoorder>de staatssecretaris voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel «Koffie-industrie floreert ten koste van de koffieboeren»? <voetnoot nummer="1"/>
      </vraag>
      <vraag nummer="2">Deelt u de mening dat, mede vanwege het feit dat de wereldkoffiemarkt oligopolistische trekken vertoont, de koffieboeren in het algemeen te weinig krijgen voor hun product? Zo ja, welke pogingen zult u ondernemen om, bijvoorbeeld in WTO-verband, deze problematiek aan de orde te stellen? Zo neen, waarom niet? </vraag>
      <vraag nummer="3">Is er naar uw mening een verband tussen de lage wereldkoffieprijs en de stijging van de winsten van bedrijven zoals Sarah Lee/DE? Zo ja, hoe oordeelt u hierover in het kader van maatschappelijk verantwoord ondernemen en een eerlijke wereldhandel? Zo nee, waarom niet? </vraag>
      <vraag nummer="4">Hoe oordeelt u over het in het genoemde artikel gestelde dat Douwe Egberts te lage prijzen betaalt voor de inkoop van koffie? </vraag>
      <vraag nummer="5">Is het in het genoemde artikel gestelde dat «maatschappelijk verantwoord ondernemen tot nu toe aan de koffie-industrie goeddeels is voorbijgegaan» correct? Zo ja, hoe wilt u maatschappelijk verantwoord ondernemen concreet bij Nederlandse bedrijven in deze sector meer onder de aandacht brengen? Zo nee, waaruit blijkt dan wel het maatschappelijk verantwoord ondernemen van die ondernemingen? </vraag>
      <vraag nummer="6">Kent Douwe Egberts een eigen gedragscode of onderschrijft het bedrijf de OESO-richtlijnen voor multinationale ondernemingen? Zo ja, hoe doet dit bedrijf verslag over de maatschappelijke effecten van het ondernemen? </vraag>
      <noten afkomstig="vraag">
         <noot nummer="1" datum="2002-06-20" bron="H. Bolscher, . In : Het Financieele Dagblad" titel="Koffie-industrie floreert ten koste van de koffieboeren">H. Bolscher, «Koffie-industrie floreert ten koste van de koffieboeren». In : Het Financieele Dagblad, 20 juni 2002</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De prijzen voor groene (ongebrande) koffie op de wereldmarkt zijn laag. De oorzaak daarvan is niet een oligopolistische wereldmarkt, maar structurele overproductie. Die is op haar beurt het gevolg van grootscheepse investeringen in koffieproductie naar aanleiding van de hoge prijzen van het midden van de jaren negentig. Verder is er sprake van een strijd tussen koffieproducerende landen om marktaandeel. Nieuwe, efficiënte aanplantgebieden in bijvoorbeeld Brazilië en Vietnam kunnen veel rendabeler produceren dan de meeste Midden-Amerikaanse landen. Het is waar dat boeren in een aantal landen onder de kostprijs verkopen. Voor deze boeren is er een aantal mogelijkheden om uit deze situatie te komen. In het kader van de integratie van de keten in de koffiesector kunnen ze profiteren van (niche-)markten voor kwaliteit/herkomst en van lagere transactiekosten. Daarnaast kunnen ze toegang krijgen tot alternatieve vormen van handelsfinanciering, waardoor de kostprijs kan worden verlaagd of een periode kan worden overbrugd. Ontwikkelingssamenwerking zal hierover binnenkort een rapport publiceren. Daar waar koffieboeren weinig uitzicht hebben op verbetering moet gezocht worden naar alternatieve inkomstenbronnen (diversificatie). De Internationale Koffie Organisatie (waarin koffieproducerende en -consumerende landen vertegenwoordigd zijn) is betrokken bij verbetering van de coördinatie tussen alle belanghebbenden. </antwoord>
      <antwoord nummer="3">De lage wereldkoffieprijs wordt niet veroorzaakt door de stijgende winsten van internationale bedrijven, zoals Sara Lee/D.E., het is wel zo dat dalende koffieprijzen vertraagd worden doorgegeven aan de consument. Dit wordt mogelijk gemaakt door de inelasticiteit van de vraag naar koffie. </antwoord>
      <antwoord nummer="4">In het algemeen betalen koffiebranders de wereldmarktprijs voor hun grondstoffen, of die nu op een laag of hoog niveau ligt. Dat niveau wordt bepaald door de vraag/aanbodverhoudingen. Op dit moment is er een structureel overschot, hierop heeft Douwe Egberts geen invloed. </antwoord>
      <antwoord nummer="5">De koffiemarkt is nog grotendeels een anonieme markt, waar de directe relatie tussen producent en verwerker ontbreekt. Deze situatie verandert langzamerhand. Door de toegenomen consumenteneisen wordt traceerbaarheid en dus ketenintegratie belangrijker. Daardoor ontstaat ook meer ruimte voor specifiek MVO-beleid. Bedrijven die streven naar ketenintegratie blijken wat extra aan MVO te willen doen. Een voorbeeld is Ahold, die steeds meer via een gedragscode inkoopt. Douwe Egberts is bezig om zijn strategie van flexibel inkopen los te laten voor een beleid van «vaste locatie». Daarnaast wordt op Europees brancheniveau gewerkt aan definiëring van een gedragscode voor de sector. Een set van uitgangspunten is in januari 2002 voorgelegd aan de associaties van koffieboeren en koffie-exporteurs vertegenwoordigd in de Private Sector Consultative Board van de Internationale Koffie Organisatie. </antwoord>
      <antwoord nummer="6">Sara Lee/D.E. heeft een eigen gedragscode, de Supplier Selection Guidelines: richtlijnen op het gebied van arbeidsomstandigheden, kinderarbeid, milieu en wetgeving. Alle leveranciers (exporteurs dan wel plantages) worden geacht deze te onderschrijven en in de praktijk toe te passen. De OESO-richtlijnen zijn vooral toepasbaar voor ondernemingen met dochterondernemingen in het buitenland, dan wel een rechtstreeks contractueel verband met toeleveranciers. In de koffiesector wordt veelal gekocht van een exporteur. Voor de Europese koffiesector staan de conventies van de International Labour Organization (ILO) centraal bij het opstellen van de eigen gedragscode. Generieke codes zoals die van de OESO worden ook in dat proces betrokken. Voor de activiteiten van de sector op dit punt wordt verwezen naar het antwoord op vraag 5. Sara Lee/D.E. brengt verslag uit via een jaarlijkse brochure over duurzaam ondernemen. </antwoord>
      <noten afkomstig="antwoord"/>
   </antwoorden>
</kvr>
