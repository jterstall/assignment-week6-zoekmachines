<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Blerck-Woerdman (VVD) aan de minister van Volksgezondheid, Welzijn en Sport over opvolging huisartsen in landelijke gebieden. (Ingezonden 16 augustus 2000); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12298
</item>
         <item attribuut="Inhoud">Vragen over de problemen met betrekking tot opvolging van huisartsenpraktijken op het platteland, waardoor de garantie op medische zorg daar in gevaar komt.</item>
         <item attribuut="Rubriek">Gezondheidszorg (Medische beroepen)</item>
         <item attribuut="Trefwoorden">Artsen</item>
         <item attribuut="Vindplaats">Kamervragen met antwoord 1999-2000, nr. 1809, Tweede Kamer</item>
         <item attribuut="Vraagnr_bij_indiening">2990014660</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="VVD">Van Blerck-Woerdman</persoon>
         </item>
         <item attribuut="Datum_reaktie">2000-09-14</item>
         <item attribuut="Datum_indiening">2000-08-16</item>
         <item attribuut="Document-id">KVR12298</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4057" allpagenumbers="4057 4058 4059" vetnummer="2990014660" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12298" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1809" onderwerp="" indiendatum="2000-08-16">
         <vrager partij="VVD" oorsprong="parlement">Van Blerck-Woerdman</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-09-14">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Deelt u de mening dat er voldoende en adequate huisartsenzorg voor iedereen in Nederland beschikbaar moet zijn, en dat met name buiten de Randstad in de plattelandsgebieden «witte vlekken» dreigen te ontstaan, vanwege de problemen inzake de opvolging van huisartsenpraktijken in die regio’s? </vraag>
      <vraag nummer="2">Bent u bekent met het feit dat in het landelijk gebied van de provincie Groningen grote problemen zijn met het vinden van opvolgers voor huisartsen van plattelandspraktijken? </vraag>
      <vraag nummer="3">Erkent u dat één van de struikelblokken bij het vinden van een opvolger in de provincie Groningen de onzekere bedrijfseconomische toestand is van de apotheekhoudende huisartsenpraktijken? Op welke wijze dient naar uw mening de bovenstaande problematiek te worden opgelost? </vraag>
      <vraag nummer="4" voetnoot="1">Heeft het overleg over bestaande knelpunten (o.a. de kwestie van de goodwill) en eventuele oplossingen tussen de destijds waarnemend Directeur-Generaal van de Volksgezondheid, drs. N. C. Oudendijk, met de DHV Zeeland inmiddels plaats gevonden, en wat is de uitkomst daarvan geweest? <voetnoot nummer="1"/>
      </vraag>
      <vraag nummer="5">Deelt u de mening dat de problemen ten aanzien van de opvolging van huisartsen in de provincies Groningen en Zeeland op zichzelf staan, of is er in andere plattelandsgebieden in Nederland ook sprake van een identiek probleem? </vraag>
      <vraag nummer="6">Erkent u dat de leefbaarheid en de garantie op medische zorg in de landelijke gebieden in Nederland in gevaar komen wanneer er geen structurele maatregelen worden genomen om de plattelandspraktijk aantrekkelijker te maken voor nieuwe huisartsen? Zo ja, bent u bereid op korte termijn te inventariseren welke algemene knelpunten er bestaan ten aanzien van de opvolging van huisartsenpraktijken in rurale gebieden, en welke passende maatregelen op landelijk niveau genomen kunnen worden om het voor nieuwe huisartsen aantrekkelijk te maken zich te vestigen op het platteland? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Een goede huisartsenzorg in Nederland – voldoende en adequaat – is een groot goed en moet gewaarborgd blijven. De huisartsenzorg is de spil van de gezondheidszorg. Op dit moment zijn er gebieden waar het bijzonder moeilijk blijkt nieuwe huisartsen aan te trekken. Dat is zeker niet alleen een kwestie van capaciteit. Er zijn vele veranderingen gaande zowel bij de beroepsgroep zelf als bij de omgevingsfactoren van de beroepsuitoefening. Door vele beroepsbeoefenaren wordt de dringende noodzaak van een omslag in de organisatie van de huisartsenzorg onderschreven. Ook in de kringen van de zorgverzekeraars wordt dit onderschreven. Steeds weer opnieuw blijkt dat een ingrijpende aanpak noodzakelijk is maar dat de daadwerkelijke totstandkoming te traag verloopt. Een belangrijk kenmerk van de oplossingsrichting wordt, ook internationaal, gezocht en gevonden in samenwerkingsverbanden, in het oprichten van groepspraktijken dan wel gezondheidscentra en in professionele praktijkondersteuning. Een belangrijk probleem op dit moment is echter dat de financiële en organisatorische arrangementen hoofdzakelijk uitgaan van de huisarts als solist, en dat, terwijl het merendeel van de huisartsen zelf steeds meer in groepsverband gaat werken. De ervaringen in de afgelopen jaren bij de ontwikkeling naar praktijkondersteuning, een adequate dienstenstructuur en naar meer samenwerkingsverbanden hebben echter geleerd dat er een structureel aspect is dat de noodzakelijke modernisering van de huisartsenzorg afremt. Dit structurele aspect is de huidige versnipperde wijze waarop de huisartsenzorg is gefinancierd. Een herziening dan wel aanpassing van de huidige financieringssystematiek is noodzakelijk. </antwoord>
      <antwoord nummer="2">Ja. </antwoord>
      <antwoord nummer="3">Op het platteland is een deel van de huisartsenpraktijken apotheekhoudend. Voor deze groep zouden zich problemen kunnen voordoen bij de overdracht van de praktijk aan een opvolger indien de apotheek met betaling van goodwill wordt overgenomen. Ik heb met de LHV en ZN in het convenant huisartsenzorg afspraken gemaakt over het opzetten van experimenten scheiding inkoop en zorg van geneesmiddelen bij apotheekhoudende huisartsen. Ik heb toegezegd mij maximaal in te spannen om te voorkomen dat apotheekhoudende huisartsen die deelnemen aan dergelijke experimenten te maken krijgen met onvrijwillige overnames van hun apotheekgedeelte door apothekers. Bij nadere analyse van de WOG blijkt geen volledige garantie te kunnen worden gegeven dat een apotheekhoudende huisarts wordt gevrijwaard van een onvrijwillige overname van het apotheekgedeelte. Wel zal ik mij inspannen voor het behoud van de positie van de apotheekhoudende huisartsen binnen de marges die de WOG biedt. Voor een verdere uiteenzetting op dit punt verwijs ik u naar de bijgevoegde brief die ik hierover aan de LHV heb gestuurd. In het geval van vestiging van een apotheker in de directie omgeving van een apotheekhoudende huisarts zal per individueel geval moeten worden bekeken of de huisartsenzorg in het gedrang komt zonder de inkomsten uit het apotheekgedeelte. Indien nodig zal in overleg van de huisarts met de verzekeraar een oplossing op maat moeten worden gevonden om ervoor te zorgen dat de huisartsenzorg gewaarborgd blijft. Een andere belangrijke factor voor de beslissing om zich te vestigen op een bepaalde plaats is de mogelijkheid om deel te nemen in een grootschaliger opgezette dienstenstructuur. Met name in rurale gebieden is het moeilijker om een andere dienstenstructuur op te zetten vanwege de veelal grotere gebied dat door zo’n dokterspost zou moeten worden verzorgd. De LHV is een discussie gestart over de criteria die gesteld moeten worden aan de bereikbaarheid en beschikbaarheid van huisartsen. In een grootschalige dienstenstructuur is er ’s nachts een huisarts paraat en hoeft men niet, zoals nu vaak het geval, voor oproepen uit zijn bed te komen. Dit zal ertoe leiden dat de LHV de criteria voor de bereikbaarheid en beschikbaarheid herziet zodat ook op het platteland een grootschalige dienstenstructuur kan worden opgezet met behoud van de kwaliteit en toegankelijkheid. </antwoord>
      <antwoord nummer="4">Het overleg in Zeeland met de District Huisartsen Vereniging en de zorgverzekeraar heeft plaatsgevonden op 13 juli 2000 Er is gesproken over praktijkondersteuning apotheekhoudende huisartsen, automatisering en dienstenstructuur. Voor praktijkondersteuning en experimenten apotheekhoudende huisartsen zijn tariefvoorstellen ingediend bij het CTG. Als deze tarieven worden vastgesteld zijn er op zich geen belemmeringen om met deze onderwerpen in de regio aan de slag te gaan. Daarnaast geldt zoals bij punt 3 al aangegeven dat ook bij onvrijwillige overname van het apotheekgedeelte van de huisarts door een apotheker gekeken zal worden inhoeverre de inkomsten zodanig achteruit gaan dat de voortzetting van de praktijk in het gedrang komt. Overigens is het wel gebruikelijk dat bij overnames door de apotheker goodwill wordt betaald voor het apotheekgedeelte, waardoor de huisarts zijn investering/goodwill op dit punt wel gecompenseerd krijgt. Er zijn in mijn visie derhalve geen belemmeringen voor apotheekhoudende huisartsen om zich op het platteland te vestigen. Voor de problemen met de automatisering is gewezen op het ICT-platform onder leiding van de heer Brinkman en het extra beschikbare geld van 2 keer 110 mln. om de ICT in de zorg een inhaalslag te laten maken. Ook ben ik in gesprek met de LHV en ZN om te bekijken op welke wijze de stagnerende ontwikkeling in de huidige huisartsinformatiesystemen kan worden opgelost. Bij de dienstenstructuur speelt met name het probleem dat er in de regio een trekker moet zijn die de andere organisatie van een dienstenstructuur van de grond kan tillen. Zowel de verzekeraar CZ-groep als de provincie hebben toegezegd eenmalig middelen ter beschikking te willen stellen voor een coördinator die de verandering van de dienstenstructuur gaat trekken. </antwoord>
      <antwoord nummer="5">Zoals ik reeds bij het antwoord op vraag 1 heb aangegeven doet het probleem van de opvolging van huisartsen zich op meer plaatsen in ons land voor. Het manifesteert zich op dit moment vooral in de landelijke gebieden die aan de buitenrand van ons land liggen. Dat zijn overigens gebieden die niet alleen voor huisartsen niet altijd even aantrekkelijk zijn om zich te vestigen. De problematiek wordt overigens niet alleen bepaald door de beschikbare capaciteit, maar ook door andere factoren zoals het bestaan van een adequate dienstenstructuur, de situatie rond de apotheekhoudende huisarts en de groeiende wens van huisartsen om in groepsverband en in deeltijd te werken. Daarnaast spelen ook vaak regionale factoren een rol. Daarenboven ben ik van oordeel, dat ook het meer structurele aspect zoals ik dat in mijn beantwoording van vraag 1 heb aangegeven een steeds belangrijker onderliggende factor blijkt te zijn. </antwoord>
      <antwoord nummer="6">Het huidige beleid op het gebied van de capaciteitsuitbreiding, van de invoering van de praktijkondersteuning en de bevordering van een centrale dienstenstructuur zijn voor de huidige knelpunten in de beschikbaarheid van huisartsenzorg belangrijke elementen. Daarnaast ben ik echter van oordeel dat het voor de modernisering van de huisartsenzorg van het grootste belang is meer fundamenteel na te gaan of de huidige versnipperde wijze van financiering van de huisartsenzorg moet worden aangepast aan gewijzigde omstandigheden, inzichten en behoeften. </antwoord>
      <noten afkomstig="antwoord"/>
   </antwoorden>
</kvr>
