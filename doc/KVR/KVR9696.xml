<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de staatssecretaris van Volksgezondheid, Welzijn en Sport over verpleegunits. (Ingezonden 2 juni 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9696
</item>
         <item attribuut="Inhoud">Vragen naar aanleiding van een uitspraak van de heer Van Westerhoven (Clientenraad) dat verpleegunits een grote verspilling van tijd en geld zijn.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Verpleeghuizen Verzorgingshuizen</item>
         <item attribuut="Vindplaats">Kamervragen met antwoord 1998-1999, nr. 1671, Tweede Kamer</item>
         <item attribuut="Vraagnr_bij_indiening">2989913920</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">1999-07-01</item>
         <item attribuut="Datum_indiening">1999-06-02</item>
         <item attribuut="Document-id">KVR9696</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3347" allpagenumbers="3347 3348" vetnummer="2989913920" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9696" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1671" onderwerp="" indiendatum="1999-06-2">
         <vrager partij="PvdA" oorsprong="parlement">Arib</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-07-1">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de uitspraak van de heer Van Westerhoven dat verpleegunits een grote verspilling van tijd en geld zijn? <voetnoot nummer="1"/>
      </vraag>
      <vraag nummer="2">Bent u het eens met deze stellingname? Zo ja, wat zijn volgens u de oorzaken van deze verspilling van tijd en geld? Zo neen, waarom niet? </vraag>
      <vraag nummer="3">Welke alternatieven voor verpleegunits leveren volgens u dezelfde capaciteit en type zorg op? Hoeveel kosten kunnen hiermee worden bespaard? </vraag>
      <vraag nummer="4">Bent u het eens met de stelling dat de reeds bestaande verpleegunits omgebouwd kunnen worden in meer functionele en flexibele woonzorgvormen? Zo ja, kunt u een beschrijving geven van deze woonvormen? Op welke termijn kunnen deze gerealiseerd worden? </vraag>
      <vraag nummer="5">Verwacht u problemen bij een beleidsverandering t.a.v. de reeds geplande verpleegunits? Zo ja, kunt u een opsomming geven van de mogelijke knelpunten waarmee verpleeg- en verzorgingshuizen geconfronteerd zullen worden bij een wijziging van het beleid t.a.v. verpleegunits? </vraag>
      <vraag nummer="6">Welke mogelijkheden ziet u om deze knelpunten op te lossen? </vraag>
      <noten afkomstig="vraag">
         <noot nummer="1">Cliëntenraad/LOC mei/juni 1999, pag. 28 en 29</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het oprichten van verpleegunits in verzorgingshuizen voorkomt kapitaalvernietiging in verzorgingshuizen doordat leegkomende ruimte wordt benut voor verpleeghuiszorg. Als deze leegkomende ruimte in het verzorgingshuis niet zou worden benut zou het verpleeghuis extra bouwkundige voorzieningen moeten treffen ter vergroting van zijn capaciteit of verbetering van de privacy. Ook daar worden kosten bespaard. Daarnaast biedt een verpleegunit de mogelijkheid ouderen met een toenemende zorgvraag te helpen zonder te moeten verhuizen naar een andere instelling. De stelling dat verpleegunits een grote verspilling van tijd en geld zou zijn, wordt door mij dan ook in het geheel niet gedeeld. Het is wel zo dat de realisatie van verpleegunits in verzorgingshuizen een lastiger en dus meer tijdrovend proces blijkt te zijn dan oorspronkelijk werd gedacht. De oorzaken hiervan zijn onder andere de problemen van de te hoge boekwaarde van (het gedeelte van) het gebouw waar de verpleegunit in zal worden gerealiseerd en het nog niet uitgekristaliseerd zijn van de bestuurlijke en inhoudelijke aspecten verbonden aan de unit. </antwoord>
      <antwoord nummer="3">De praktijk heeft geleerd dat een aantal initiatieven tot het realiseren van een verpleegunit werd «vervangen» door initiatieven tot het realiseren van zgn. zwevende bed-projecten. Daarbij werd aangegeven dat deze vorm van zorg naar het oordeel van initiatiefnemers dezelfde ouderen op adequate wijze zou kunnen helpen als in de oorspronkelijke aanvraag. Het gaat mij te ver om daaruit in zijn algemeenheid te concluderen dat daarmee hetzelfde type zorg zou kunnen worden geboden, maar het heeft wel enige indicatie daartoe. Voor dergelijke projecten behoeven geen bouwkundige aanpassingen plaats te hebben; in die zin is het «goedkoper» dan verpleegunits. Hoeveel dat in totaliteit aan besparingen oplevert valt niet te berekenen omdat daarvoor de situaties daarvoor onderling te verschillend zijn. </antwoord>
      <antwoord nummer="4, 5 en 6">Verpleegunits zijn gerealiseerd in leegstaande delen van verzorgingshuizen. Zoals in het antwoord op vraag 2 staat aangegeven, is het voorkomen van kapitaalvernietiging één van de redenen voor de vorming van verpleegunits geweest. De reeds bestaande verpleegunits zijn alle de afgelopen twee jaar gerealiseerd, waarbij een aanzienlijke investering is gedaan om de bewuste, leegstaande afdelingen van verzorgingshuizen geschikt te maken voor het bieden van verpleeghuiszorg. Indien die reeds bestaande verpleegunits op korte termijn zouden moeten worden omgebouwd tot andere woonvormen, zou er sprake zijn van een dubbele kapitaalvernietiging, hetgeen ik onwenselijk acht. Bovendien kunnen verpleegunits uitstekend worden ingepast in de modernisering van de AWBZ, zoals die in de nota «Zicht op zorg» is beschreven die ik u onlangs heb aangeboden. Immers, wanneer de aanspraken in het kader van de AWBZ worden geflexibiliseerd en niet meer instellingsgebonden zijn, kan een intramurale instelling voor alle vormen van zorg worden gecontracteerd die in een bepaalde sector kunnen worden geboden. Verzorgingshuizen die op dit moment reeds beschikken over een verpleegunit, zijn dus qua voorzieningen reeds in staat om volledige verpleging te bieden en kunnen straks ook voor die functie worden gecontracteerd. Gezien het bovenstaande zie ik geen reden om het ingezette beleid ten aanzien van verpleegunits te wijzigen. </antwoord>
      <noten afkomstig="antwoord"/>
   </antwoorden>
</kvr>
