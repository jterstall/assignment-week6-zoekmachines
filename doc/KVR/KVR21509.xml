<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Buitenlandse Zaken over de conclusies in het rapport van de Iraq Survey Group. (Ingezonden 12 oktober 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21509
</item>
         <item attribuut="Inhoud">Vragen over de conclusies van het Irak Survey Group (ISG)-rapport over de ontwikkeling van massavernietigingswapens door het regime van Saddam Hoessein (Irak), in verband met een aantal uitspraken uit 2002 en 2003 van de toenmalige minister van Buitenlandse Zaken (Buza), De Hoop Scheffer. Welke gevolgen moet het ISG-rapport hebben voor het internationale inspectieregime inzake massavernietigingswapens?</item>
         <item attribuut="Rubriek">Veiligheidsbeleid en defensie (Militair materieel) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Irak Wapens</item>
         <item attribuut="Vindplaats">Kamervragen met antwoord 2004-2005, nr. 287, Tweede Kamer</item>
         <item attribuut="Vraagnr_bij_indiening">2040501550</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2004-10-29</item>
         <item attribuut="Datum_indiening">2004-10-12</item>
         <item attribuut="Document-id">KVR21509</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="597" allpagenumbers="597 598" vetnummer="2040501550" code="0405tkkvr287" lopendefooter="Tweede Kamer, vergaderjaar 2004–2005, Aanhangsel" filenaam="KVR21509" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="287" onderwerp="" indiendatum="2004-10-12">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2004-10-29">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u verrast over de conclusies van het Iraq Survey Group (ISG)-rapport? <voetnoot nummer="1"/>Zo ja, waarom? Zo neen, waarom niet? </vraag>
      <vraag nummer="2" voetnoot="2 3 4">Hoe verhouden de uitlatingen van uw ambtsvoorganger, 4 september 2002 («Er bestaat naar mijn mening geen twijfel dat Irak na het vertrek van de wapeninspecteurs is doorgegaan met ontwikkeling van met name biologische en chemische wapens») <voetnoot nummer="2"/>,, 1 oktober 2002 («Er is echter geen reden om aan te nemen dat Saddam Hoessein is gestopt met de ontwikkeling van deze (massavernietigingswapens»)) <voetnoot nummer="3"/>en, 27 november 2003, («De Veiligheidsraad stelt dus vast dat Irak dergelijke programma’s heeft»(...) «De afwezigheid van bewijs voor de aanwezigheid kan echter niet worden uitgelegd als het bewijs voor de afwezigheid van de wapens») <voetnoot nummer="4"/>zich met de conclusies van dit ISG-rapport? Komt u op basis van dit rapport tot andere conclusies? Zo neen, waarom niet? </vraag>
      <vraag nummer="3">Wordt het geen tijd dat de Nederlandse regering erkent dat uitlatingen als de bovenstaande beter niet hadden kunnen worden gedaan? Bent u bereid dit publiekelijk uit te spreken? </vraag>
      <vraag nummer="4">Kunt u zo specifiek mogelijk ingaan op de hoofdconclusies van het rapport? </vraag>
      <vraag nummer="5">Kunt u daarnaast aangeven welke gevolgen de conclusies van het rapport hebben voor de voortgang van het internationale inspectie-regime inzake massavernietigingswapens? </vraag>
      <noten afkomstig="vraag">
         <noot nummer="1" titel="ISG report key findings">Zie onder meer «ISG report key findings», via www.bbc.co.uk</noot>
         <noot nummer="2" documenttype="Kamerstuk" kamerstuk-id="23 432" documentnummer="56" documentpagina="1">Kamerstuk 23 432, nr. 56, blz. 1</noot>
         <noot nummer="3" documenttype="Kamerstuk" kamerstuk-id="23 432" documentnummer="61" documentpagina="7">Kamerstuk 23 432, nr. 61, blz. 7</noot>
         <noot nummer="4" documenttype="Kamerstuk" kamerstuk-id="23 432" documentnummer="139" documentpagina="6">Kamerstuk 23 432, nr. 139, blz. 6</noot>
      </noten>
   </vragen>
   <antwoorden aantal="3">
      <antwoord nummer="1 en 4">Het rapport bevestigt wat de afgelopen maanden al vaker is gerapporteerd door onder andere de voorganger van de heer Duelffer, David Kay, en Lord Butler in het Verenigd Koninkrijk, namelijk dat er naar alle waarschijnlijkheid geen voorraden massavernietigingswapens (MVW) meer aanwezig waren in Irak ten tijde van het begin van de militaire operatie in maart 2003. Het rapport van de Iraq Survey Group (ISG) onderstreept dat Irak over de capaciteit beschikte en bovendien de intenties had om het MVW-programma te hervatten zodra het VN-sanctieregime zou zijn opgeheven. Het rapport is zeer uitgesproken over deze intenties. Volgens het rapport was het primaire doel van Saddam Hussein gedurende de periode 1991 tot 2003 om de VN-sancties zo snel mogelijk op te laten heffen, waarna het regime onder meer zijn ambities op MVW-terrein weer kon oppakken. Uit het rapport blijkt dat Irak actief poogde het sanctieregime te ondergraven, hetgeen volgens de ISG bijna zou zijn gelukt. Ook wist Irak, volgens het rapport mede met behulp van passieve of zelfs actieve steun van andere landen, in de periode 1996–2002 onder meer technologieën voor MVW-gerelateerde programma’s te bemachtigen en zijn capaciteiten op het gebied van overbrengingsmiddelen opnieuw op te bouwen. Meer specifiek zegt het rapport het volgende ten aanzien van enkele deelonderwerpen: Raketten Ten aanzien van raketten en andere overbrengingsmiddelen beschrijft het rapport de toegenomen activiteit van Irak vanaf 1996 om rakettechnologie te ontwikkelen. Hieronder bevond zich niet alleen de Al Samud II-raket (waarvan UNMOVIC er in februari en maart 2003 een aantal vernietigde omdat deze de grens van 150 kilometer overschreed), maar bestonden ook ontwerpen voor raketten met een veel groter bereik. Duidelijk is volgens het rapport dat Irak, indien de sancties zouden zijn opgeheven, zijn raketprogramma zou hebben hervat. Nucleaire programma Ten aanzien van nucleaire wapens stelt het rapport dat er geen aanwijzingen zijn gevonden dat Irak zijn nucleaire programma weer had opgestart, maar tevens dat Saddam Hoesein zijn aspiraties voor een dergelijk wapen niet had opgegeven. Volgens het rapport werkte Irak actief aan het op peil houden van de nucleaire kennis, met het oog op een eventuele hervatting van het programma indien sancties zouden zijn opgeheven. Ook werkte het aan een klein aantal projecten (o.a. «copper vapor laser») dat bij hervatting van nut had kunnen zijn. Chemisch wapenprogramma Op het gebied van chemische wapens (cw) concludeert de ISG dat Saddam zijn intenties om cw te verwerven nooit heeft opgegeven. Desalniettemin zijn geen aanwijzingen gevonden dat Irak in de periode 1991–2003 nieuwe chemische wapens heeft geproduceerd. Zijn voorraden heeft het vermoedelijk unilateraal vernietigd in 1991. Irak richtte zijn chemische industrie in de jaren negentig zodanig in dat het, zodra de sancties waren opgeheven, zeer snel (binnen zes maanden) weer cw zou hebben kunnen produceren (waaronder mosterdgas). Biologische wapenprogramma Ten aanzien van biologische wapens (bw) concludeert het rapport dat Irak zijn ambitie om snel bw te bemachtigen in 1996 opgaf en dat er sindsdien geen bewijs is dat het plannen had voor een nieuw BW-programma. De ISG neemt aan dat Irak zijn bw-voorraden begin jaren negentig unilateraal heeft vernietigd, maar heeft hiervoor – evenals UNMOVIC – geen bewijs. Zowel ten aanzien van cw als bw is de ISG op het bestaan van een aantal niet aan de VN gedeclareerde laboratoria gestuit, die door de Iraqi Intelligence Service (ISS) werden aangestuurd. Deze laboratoria waren niet bij UNSCOM en UNMOVIC bekend. In deze laboratoria werd onder andere onderzoek gedaan naar giftige stoffen voor gebruik door de ISS (waaronder moordaanslagen). Er is door de ISG geen bewijs aangetroffen dat deze laboratoria voor militaire bw en cw programma’s gebruikt werden. </antwoord>
      <antwoord nummer="2 en 3">Bij brief van 22 augustus 2003 (Kamerstuk 23 432 nr. 142) is de regering in reactie op het verzoek van de vaste commissie voor Buitenlandse Zaken uitgebreid ingegaan op de informatie en bronnen waarover de regering kon beschikken met betrekking tot «de reële dreiging die uitging van bezit door Irak van massavernietigingswapens» en «het streven van het Iraakse regime om in strijd met de Veiligheidsraadsresoluties massavernietigingswapencapaciteit te verwerven». De regering heeft zijn uitspraken gedaan op basis van de destijds beschikbare informatie en de internationale beoordeling daarvan. In antwoord op kamervragen van het lid Karimi van 28 januari en 2 februari (Aanhangsel Handelingen nr. 927 en 1013, vergaderjaar 2003–2004) dit jaar, als ook tijdens het daaropvolgende interpellatiedebat op 19 februari jl. is de regering in het licht van uitspraken van de heer Kay en Secretary of State Colin Powell reeds ingegaan op zijn zienswijze ten aanzien van de door vele landen gepercipieerde dreiging die van Irak uitging. Het eindrapport van de heer Duelffer geeft geen aanleiding om op de geciteerde uitlatingen terug te komen. </antwoord>
      <antwoord nummer="5">De Veiligheidsraad dient zich nog uit te spreken over de toekomst van UNMOVIC. Nederland is voorstander van voortzetting in de vorm van een inspectoraat dat kan worden ingezet door de VN-Veiligheidsraad indien er verdenkingen bestaan dat bepaalde massavernietigingswapenprogramma’s de internationale vrede en veiligheid in gevaar brengen. </antwoord>
      <noten afkomstig="antwoord"/>
   </antwoorden>
</kvr>
