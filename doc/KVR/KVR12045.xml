<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ravestein (D66) aan de staatssecretaris van Volkshuisvesting, Ruimtelijke Ordening en Milieubeheer over fouten bij het kadaster. (Ingezonden 14 juni 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12045
</item>
         <item attribuut="Inhoud">Vragen over de kwaliteit van het kadaster naar aanleiding van een artikel in het Algemeen Dagblad van 9 juni 2000 'Veel fouten bij kadaster'.</item>
         <item attribuut="Rubriek">Ruimtelijke ordening en infrastructuur (Grondverwerving)</item>
         <item attribuut="Trefwoorden">Kadasters</item>
         <item attribuut="Vindplaats">Kamervragen met antwoord 1999-2000, nr. 1585, Tweede Kamer</item>
         <item attribuut="Vraagnr_bij_indiening">2990012470</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="D66">Ravestein</persoon>
         </item>
         <item attribuut="Datum_reaktie">2000-07-17</item>
         <item attribuut="Datum_indiening">2000-06-14</item>
         <item attribuut="Document-id">KVR12045</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3587" allpagenumbers="3587 3588" vetnummer="2990012470" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12045" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1585" onderwerp="" indiendatum="2000-06-14">
         <vrager partij="D66" oorsprong="parlement">Ravestein</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-07-17">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van berichten dat bezitters van onroerend goed niet kunnen vertrouwen op gegevens van het kadaster en dat jaarlijks mogelijk tienduizenden fouten worden gemaakt bij het vastleggen en controleren van kadastrale gegevens? <voetnoot nummer="1"/>
      </vraag>
      <vraag nummer="2">Kent u het rapport waarop het bericht gebaseerd is? </vraag>
      <vraag nummer="3">Deelt u de mening dat door de foute kadastrale gegevens de rechtszekerheid van burgers (bijvoorbeeld kopers van een huis) ernstig in het geding is? </vraag>
      <vraag nummer="4">Zo ja, welke maatregelen bent u van plan te treffen? </vraag>
      <noten afkomstig="vraag">
         <noot nummer="1" datum="2000-06-9" bron=", Algemeen Dagblad" titel="Veel fouten bij kadaster">«Veel fouten bij kadaster», Algemeen Dagblad, 9 juni 2000</noot>
      </noten>
   </vragen>
   <antwoorden aantal="1">
      <antwoord nummer="1">Ja, ik ben daarover door de Raad van Bestuur van het Kadaster geïnformeerd. De Raad van Bestuur van het Kadaster houdt mij regelmatig op de hoogte van de hoofdlijnen van het kwaliteitsbeleid. Ik neem daarbij niet in detail kennis van de rapporten die het Kadaster in het kader van zijn verantwoordelijkheid en zorg voor de handhaving van een goed bedrijfsvoeringsproces opstelt. Van het genoemde rapport/interne audit heb ik derhalve geen kennis genomen. Voor de overdracht van de eigendom van een huis is het nodig dat een notariële akte bij het Kadaster wordt ingeschreven in de openbare registers. Deze akte en deze inschrijving zijn bepalend voor de overdracht van de eigendom. Een aantal gegevens uit de akte wordt overgebracht in de kadastrale registratie (AKR/AR). De kadastrale registratie vormt de toegang tot deze openbare registers. In dit proces van overbrengen kunnen fouten ontstaan. Ik merk op dat de akte echter voor wat betreft de rechtszekerheid maatgevend is. In dit kader is het wel van belang dat vanuit de kadastrale registratie een juiste verwijzing plaatsvindt naar het openbare register c.q. de juiste akte. De notaris gaat voor het opmaken van de akte te rade bij partijen en doet zelfstandig onderzoek in de kadastrale registratie en het openbare register. Indien bij een perceel geen verwijzing staat vermeld naar het openbare register, heeft dat tot gevolg dat de notaris die het onderzoek verricht geen correct beeld krijgt van de rechtstoestand van het betreffende perceel (althans als deze notaris niet op een andere wijze van een inschrijving op de hoogte is). In die gevallen kan de rechtszekerheid in het geding komen. Er lopen thans – verspreid over een periode van 10 jaar – vier schadeclaims in gevallen waarin een verkeerde of geen verwijzing was gesteld. Nu is expliciet door het Kadaster voorgeschreven dat verwijzingen naar het openbaar register voor 100% moeten worden gecontroleerd. Uit het vorenstaande blijkt dat de rechtszekerheid van burgers nagenoeg nooit in het geding is door fouten in de kadastrale registratie. In het kader van de verantwoordelijkheid en zorg voor de handhaving van een goed bedrijfsvoeringsproces heeft het Kadaster in de eerste helft van 1999 een audit laten uitvoeren naar de kwaliteit van de inschrijvingsvereisten en de bijwerking van de kadastrale registratie. De audit is gedaan met ondersteuning van KPMG. Terzijde merk ik op dat in de pers ten onrechte is gesuggereerd dat sprake is van een rapport van de hand van KPMG; de berichtgeving in het Algemeen Dagblad was gebaseerd op een door het Kadaster zelf geïnitieerd intern-onderzoek en een daarover door het Kadaster gemaakt rapport. Voor de Raad van Bestuur staat voorop dat het Kadaster de bestanden zelf kwalitatief op orde wil hebben en daarbij niet afhankelijk wil zijn van opmerkingen van externe klanten. In dat licht moeten de inspanningen dan ook worden gezien. Naar aanleiding van het onderhavige geval heeft de Raad van Bestuur al enige tijd geleden de kwaliteitseisen ten aanzien van de kadastrale registratie aangescherpt, zijn extra controles ingevoerd en wordt daarover binnen het Kadaster extra gerapporteerd. Het Kadaster heeft de nodige ambities op het terrein van de kwaliteitszorg. Het Kadaster heeft de kwaliteitstargets van de gegevenskwaliteit verhoogd, waaronder de actualiteit van de gegevens, 100% controle van de verwijzingen vanuit de kadastrale registratie naar de openbare registers en minder fouten in de kadastrale registratie (bij het overnemen van gegevens uit de betreffende akte) voor wat betreft rechten en rechthebbenden. De regiodirecteuren dienen in de periodieke rapportage aan de Raad van Bestuur melding te maken van de voortgang van de kwaliteitsverbetering. Ik zal mij op de hoogte laten houden van de voortgang van de acties die de Raad van Bestuur heeft ondernomen. </antwoord>
      <noten afkomstig="antwoord"/>
   </antwoorden>
</kvr>
