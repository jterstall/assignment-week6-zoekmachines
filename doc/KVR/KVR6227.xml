<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Mulder-van Dam (CDA) over klimaatbeheersing in verpleeghuizen. (Ingezonden 24 november 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6227
</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Verpleeghuizen</item>
         <item attribuut="Vindplaats">Kamervragen met antwoord 1997-1998, nr. 475, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Mulder-van Dam</persoon>
         </item>
         <item attribuut="Datum_reaktie">1997-12-22</item>
         <item attribuut="Datum_indiening">1997-11-24</item>
         <item attribuut="Document-id">KVR6227</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="969" allpagenumbers="969 970" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6227" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="475" onderwerp="" indiendatum="1997-11-24">
         <vrager partij="CDA" oorsprong="parlement">Mulder-van Dam</vrager>
         <vraagt-aan/>
      </vraagdata>
      <antwoorddata antwoorddatum="1997-12-22">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennis genomen van het bericht «Airco noodzaak in verpleeghuis»? <voetnoot nummer="1"/>
      </vraag>
      <vraag nummer="2">Kunt u bevestigen dat wetenschappers hebben berekend dat «de optimale binnentemperatuur voor verpleeghuisbewoners tussen de 20 en 25 graden Celsius ligt»? Hebben hiernaar reeds eerder onderzoeken plaatsgevonden met eenzelfde uitkomst? </vraag>
      <vraag nummer="3">Zo ja, deelt u de uitkomsten van deze onderzoeken en, zo ja, welke (beleids)-conclusies heeft u daaraan verbonden c.q. zult u daaraan verbinden? Zo neen, waarom niet? </vraag>
      <vraag nummer="4">Is het u bekend dat met behulp van een «top-cooling-installatie» de binnentemperatuur in relatie tot de buitentemperatuur met 5 tot 10 graden Celsius neerwaarts kan worden bijgesteld? </vraag>
      <vraag nummer="5">Kunt u aangeven welke kosten gemiddeld gemoeid zijn met de aanleg van een systeem van klimaatbeheersing in verpleeg- en verzorgingshuizen? Zo neen, bent u bereid daarnaar onderzoek te doen en de Kamer daarover te rapporteren? </vraag>
      <vraag nummer="6">Is het u bekend dat bij de bouw van nieuwe verpleeg- en verzorgingshuizen geen rekening wordt gehouden met de aanleg van een systeem voor klimaatbeheersing en dat aanvragen daartoe systematisch worden afgewezen? Zo ja, bent u bereid daarin verandering aan te brengen door dit als component bij het beschikbaar stellen van het bouwbudget mee te nemen? Zo neen, waarom niet? </vraag>
      <vraag nummer="7">Wilt u ook overwegen, nu de renovatie van veel verpleeg- en verzorgingshuizen ter hand genomen zal worden – ook in het kader van de verbetering van de privacy – de aanleg van een systeem van klimaatbeheersing in de standaardnormen voor (ver)bouw van verpleeg- en verzorgingshuizen op te nemen? Zo neen, waarom niet? </vraag>
      <noten afkomstig="vraag">
         <noot nummer="1">Algemeen Dagblad, 11 november 1997 1997</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het antwoord op uw eerste deelvraag luidt neen. In het door u genoemde artikel «Airco noodzaak in verpleeghuis» wordt verwezen naar een onderzoek uitgevoerd door V. Borst e.a. In dat onderzoek is gebruikgemaakt van gegevens van het KNMI t.a.v. de buitentemperatuur. Dit gegeven is in verband gebracht met de sterfte in verpleeghuizen. Uit deze vergelijking kwam naar voren dat gedurende hitteperioden de sterfte in verpleeghuizen specifiek toenam, vooral in perioden waarin de gemiddelde maximale weektemperatuur buiten tussen de 25 en 29,9 graden Celsius lag. Een buitentemperatuur tussen 15 en 19,9 graden Celsius zou volgens genoemd onderzoek de meest gunstige temperatuur zijn. Het onderzoek geeft echter geen inzicht in de binnentemperatuur in de verpleeghuizen tijdens de perioden waarin de genoemde buitentemperaturen werden gemeten. Er is wel onderzoek bekend omtrent de relatie tussen temperatuur en verhoogd sterfterisico bij diverse patiëntengroepen in ziekenhuizen, maar er is geen systematisch onderzoek dat onomstotelijk bevestigt dat een binnentemperatuur van 20 tot 25 graden Celsius optimaal is voor verpleeghuisbewoners. De onderzoekers spreken over een «waarschijnlijke» aanzienlijke daling van de sterfte tijdens hitteperioden, indien de binnentemperaturen dan tussen de 20 en 25 graden zouden worden gebracht. </antwoord>
      <antwoord nummer="3">Mij is geen onderzoek bekend naar een optimale binnentemperatuur in directe relatie tot het sterfterisico van verpleeghuisbewoners. Wel wordt op dit moment onderzoek uitgevoerd door het College voor Ziekenhuisvoorzieningen in samenwerking met de Nederlandse Vereniging voor Verpleeghuiszorg (NVVz) naar de situatie ten aanzien van ventilatie en topkoeling in verpleeghuizen. Dit mede bezien in relatie tot typen van gebouwen naar energetisch hoedanigheid. Per gebouwtype kunnen immers de invloeden van de buitentemperatuur op de binnentemperatuur sterk verschillen. Naar verwachting zal medio maart 1998 op basis van genoemd onderzoek van het College en de NVVz een genuanceerd beeld kunnen worden gepresenteerd. </antwoord>
      <antwoord nummer="4">Ja. De mate waarin topkoeling effectief is hangt af van de energetische kwaliteiten van het gebouw, in samenhang met de capaciteit van de topkoeling. </antwoord>
      <antwoord nummer="5">Klimaatbeheersing omvat aanzienlijk meer dan topkoeling. Bij volledige klimaatbeheersing zijn ventilatie, verwarming en koeling van een gebouw volledig geïntegreerd, waarbij tevens voorzieningen worden getroffen voor de beheersing van de luchtvochtigheid en evt. de zuiverheid van de toegevoerde lucht. Ten aanzien van koeling kan met volledige klimaatbeheersing worden gerealiseerd dat de binnentemperatuur volledig op een vooraf geprogrammeerd niveau blijft, ongeacht de buitentemperatuur. Een zo ver gaande beheersing van de binnentemperatuur is bijzonder kostbaar en acht ik bovendien in verpleeghuizen niet wenselijk. Een zekere mate van wisseling van temperatuur en atmosfeer in het binnenklimaat past beter bij normale verblijfsomstandigheden en sluit daarom beter aan bij de beleving van de bewoners. Even een raam openzetten om de lucht te verfrissen moet ook mogelijk zijn. Bij volledige klimaatbeheersing tast het openen van een raam de hele ventilatiesystematiek aan. Het staat bij wijze van spreken gelijk aan kapitaalvernietiging. De kosten van de aanleg van klimaatbeheersing zijn afhankelijk van een aantal factoren. Onder andere hangt de hoogte van de kosten af van de eisen die aan de installatie worden gesteld. Als de eisen beperkt blijven tot die voor «top-cooling», zullen de kosten beperkter zijn dan wanneer een volledige klimaatbeheersingsinstallatie wordt aangelegd. Voorts hangen de kosten af van het moment van de aanleg. Het maakt verschil uit of de installatie moet worden aangelegd in een oud gebouw, of tijdens de bouw of algehele renovatie kan worden aangelegd. Onderzoek naar het kostenniveau wordt in het voornoemde onderzoek meegenomen. Mijn uitgangspunt is voorlopig dat onderzoek naar de effecten van topkoeling als aanvulling op het ventilatiesysteem van het verpleeghuis moet uitwijzen of dit in alle gevallen noodzakelijk is en zo ja, of het in voldoende mate effectief is. Daarbij sluit ik niet uit dat in gebouwen met een hoge energetische kwaliteit ook topkoeling overbodig kan blijken. Het eerdergenoemde onderzoek van het College en de NVVz zal t.a.v. mogelijkheden en effecten van topkoeling en de kosten daarvan een eerste inzicht opleveren. Afhankelijk daarvan zal worden besloten of vervolgonderzoek noodzakelijk is, danwel dat uit het onderzoek reeds de nodige beleidsconsequenties behoren te worden getrokken. </antwoord>
      <antwoord nummer="6">a. Voorstellen voor de aanleg van klimaatbeheersingssystemen in verpleeghuizen worden niet systematisch afgewezen. Uit informatie van het College voor Ziekenhuisvoorzieningen is mij gebleken dat bij de huidige maatstaven voor de bouw van verpleeghuizen reeds rekening wordt gehouden met de mogelijkheid dat, direct of in een later stadium, topkoeling wordt toegepast. Het betreft daarbij de technische geschiktheid van ventilatiesystemen. Het is mij thans niet bekend bij hoeveel nieuwbouwinitiatieven van de laatste jaren deze mogelijkheden daadwerkelijk zijn benut. Uit het onderzoek van het College en de NVVz zullen indicaties komen of de huidige maatstaven op dat punt voldoen. Ten aanzien van de toepassing van uitgebreidere klimaatbeheersingssystemen moet zoals eerder opgemerkt, terughoudendheid worden betracht. Naast de voordelen van volledige temperatuurbeheersing hebben dergelijke systemen ook nadelen, zeker waar het betreft het creëren van een zo normaal mogelijk woonmilieu. </antwoord>
      <antwoord nummer="7">Zoals eerder aangegeven kan de behoefte aan koelsystemen worden voorkomen door in het ontwerp van een gebouw uit te gaan van een hoge energetische kwaliteit. Overwogen zou kunnen worden bepaalde prestatie-eisen te formuleren waarbij de wijze waarop de prestaties worden gerealiseerd wordt vrijgelaten. Dit biedt de verantwoordelijke opdrachtgevers meer vrijheid. De noodzaak om dergelijke prestatie-eisen op te nemen in de bouwmaatstaven zal op grond van studie nog nader moeten worden vastgesteld. Met name zal eerst meer bekend moeten worden omtrent de vraag welke (hoge) temperaturen in verpleeghuizen echt vermeden moeten worden. </antwoord>
      <noten afkomstig="antwoord"/>
   </antwoorden>
</kvr>
