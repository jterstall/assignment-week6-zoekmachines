<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders en Tjon-A-Ten (beiden PvdA) aan de minister van Buitenlandse Zaken over de crisis op Haïti. (Ingezonden 24 februari 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19774
</item>
         <item attribuut="Inhoud">Vragen over de huidige crisissituatie op Haïti, waar opstandelingen het gezag van president Aristide betwisten en gevaar bestaat voor verdere escalatie van geweld en een humanitaire crisis.</item>
         <item attribuut="Rubriek">Ontwikkelingssamenwerking (Nood- en humanitaire hulp)</item>
         <item attribuut="Trefwoorden">Haïti Nood- en humanitaire hulp</item>
         <item attribuut="Vindplaats">Kamervragen met antwoord 2003-2004, nr. 1089, Tweede Kamer</item>
         <item attribuut="Vraagnr_bij_indiening">2030409120</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
            <persoon partij="PvdA">Tjon-A-Ten</persoon>
         </item>
         <item attribuut="Datum_reaktie">2004-03-16</item>
         <item attribuut="Datum_indiening">2004-02-24</item>
         <item attribuut="Document-id">KVR19774</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2301" allpagenumbers="2301 2302" vetnummer="2030409120" code="0304tkkvr1089" lopendefooter="Tweede Kamer, vergaderjaar 2003–2004, Aanhangsel" filenaam="KVR19774" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1089" onderwerp="" indiendatum="24februari 2004">
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Tjon-A-Ten</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hoe beoordeelt u de huidige crisissituatie in Haïti? <voetnoot nummer="1"/>
      </vraag>
      <vraag nummer="2">Welke beraadslagingen vinden hierover plaats binnen de Europese Unie (EU) en hoe denkt u over de Franse positie ten aanzien van een eventuele interventie? </vraag>
      <vraag nummer="3">Deelt u de mening van de Amerikaanse minister van Buitenlandse Zaken, Powell, dat Haïti kampt met een serieus humanitair probleem? </vraag>
      <vraag nummer="4" voetnoot="2">Wat is de huidige positie van Haïtiaanse ontheemden en vluchtelingen en welke planning vindt plaats ten aanzien van eventuele vluchtelingen zoals bij de vorige coup in 1991? <voetnoot nummer="2"/>
      </vraag>
      <vraag nummer="5">Onderneemt de internationale gemeenschap naar uw oordeel voldoende om op korte termijn te komen tot een politieke oplossing van het conflict in Haïti? Zo ja, op welke wijze draagt de Nederlandse regering c.q. de EU hieraan bij? Zo neen, bent u van plan via de Verenigde Naties en de EU extra druk uit te oefenen op de strijdende partijen, eventueel via de voorbereiding van een vredesmacht onder de paraplu van de VN, zodat verdere escalatie van geweld wordt voorkomen en de veiligheid van burgers en het respect voor de mensenrechten en het humanitaire oorlogsrecht worden gewaarborgd? </vraag>
      <vraag nummer="6">Bent u bereid – gezien de ontstane humanitaire crisis – een bijdrage te leveren aan het Integrated Emergency Response Programma (IERP) van de VN OCHA (United Nations Office for the Coordination of Humanitarian Affairs) voor Haïti? Is Nederland ook bereid zonodig via niet gouvernementele organisaties noodhulpfondsen te kanaliseren? </vraag>
      <noten afkomstig="vraag">
         <noot nummer="1" datum="2004-02-17" bron="de Volkskrant, 18 februari jl., «Aristide wil Interventie in Haïti» en The New York Times" titel="U.S. Declines to Use Force to Put Down Haitian Strife">de Volkskrant, 18 februari jl., «Aristide wil Interventie in Haïti» en The New York Times, 17 februari 2004: «U.S. Declines to Use Force to Put Down Haitian Strife»</noot>
         <noot nummer="2">Volgens de New York Times ging het destijds om 41.000 vluchtelingen</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Van der Staaij, Tjon-A-Ten en Huizinga-Heringa, ingezonden 26 januari 2004. </toelichting>
   <antwoorden aantal="3">
      <antwoord nummer="3">Door de politieke crisis in Haïti is de sociale anarchie toegenomen en de humanitaire situatie verslechterd. Op basis van informatie van het Office for the Coordination of Humanitarian Affairs van de Verenigde Naties (OCHA) en van de Nederlandse ambassade in Santo Domingo kan geconcludeerd worden dat er tekorten zijn op het gebied van medicijnen, watervoorziening, voedsel, elektriciteit en communicatiemiddelen. De gezondheidszorg is niet functioneel vanwege deze tekorten en omdat het ziekenhuispersoneel vreest voor de eigen veiligheid. Vanwege de grote onveiligheid wordt de hulpverlening door humanitaire organisaties sterk bemoeilijkt. </antwoord>
      <antwoord nummer="4">Op dit moment bestaat nog niet veel duidelijkheid over de positie van Haïtiaanse ontheemden en vluchtelingen, noch over de vraag om hoeveel mensen het dan zou gaan. Het Internationale Comité van het Rode Kruis (ICRC) meldt in haar Appeal, 3 maart 2004dat er nog weinig ontheemden zijn en het merendeel wordt opgevangen door gastgezinnen. Ook volgens informatie van de Nederlandse ambassade in Santo Domingo en USAID zijn op dit moment geen «grote» vluchtelingenstromen waar te nemen. Het is vanzelfsprekend te vroeg om over een planning ten aanzien van eventuele vluchtelingen te spreken. Haïtianen buiten Haïti bevinden zich heden voornamelijk in Jamaica en de Dominicaanse Republiek. OCHA is in samenwerking met UNHCR bezig om de ontheemdenproblematiek in kaart te brengen. UNHCR zal in de nabije toekomst een overzicht geven van het vermoedelijk aantal ontheemden en vluchtelingen, hun bestemming en hun noden. </antwoord>
      <antwoord nummer="6">Een Nederlandse bijdrage aan het Integrated Emergency Response Programme (IERP, d.d. maart 2003) van OCHA ligt niet voor de hand. Dit programma is naast humanitaire hulp gericht op langdurige ontwikkeling en structurele armoedebestrijding. Nederland heeft besloten eenmalig een noodhulpbijdrage van € 400 000 te geven aan het Haïti Budget Extension Appeal van het ICRC. Het ICRC zal dit geld vooral gebruiken voor medische zorg aan zieken en gewonden. De organisatie werkt hiertoe samen met het Haïtiaanse Rode Kruis en heeft daarmee toegang tot de meeste gebieden in Haïti. Het ICRC speelt een grote rol in de bescherming van burgers tijdens een gewapend conflict. Het ICRC zal trachten middels een dialoog met autoriteiten en gewapende groeperingen de toegang tot ziekenhuizen veilig te stellen en humanitaire convooien vrije doorgang te geven. Het Haïti Budget Extension Appeal is met de Nederlandse bijdrage voor bijna 100% gedekt. ECHO maakt 1,8 miljoen euro vrij voor noodhulp aan Haïti. 1,5 miljoen van dit bedrag gaat naar versterking van de ambulancezorg in Haïti (via het Franse Rode Kruis) en hulp aan slachtoffers van het geweld (via het ICRC). ECHO zal ook het werk van OCHA steunen zodat de coördinatie van de humanitaire hulp verder kan worden opgepakt. Nederland ondersteunt deze beslissing van de Europese Commissie en draagt hier indirect aan bij via Nederlandse EU- afdrachten. </antwoord>
      <noten afkomstig="antwoord"/>
   </antwoorden>
</kvr>
