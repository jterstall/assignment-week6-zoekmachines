<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sipkes (GroenLinks) over de oorlogsmisdadiger Auke Pattist. (Ingezonden 12 mei 1995); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1650
</item>
         <item attribuut="Rubriek">Geschiedenis en geografie (Oorlogsgeschiedenis) Strafrecht en strafprocesrecht (Uitlevering)</item>
         <item attribuut="Trefwoorden">Oorlogsmisdrijven Spanje Uitleveringen</item>
         <item attribuut="Vindplaats">Kamervragen met antwoord 1994-1995, nr. 1001, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1995-07-06</item>
         <item attribuut="Datum_indiening">1995-05-12</item>
         <item attribuut="Document-id">KVR1650</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2063" allpagenumbers="2063 2064 2065" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1001" onderwerp="" indiendatum="1995-05-12">
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Hoe verklaart u dat de heer Pattist ten behoeve van de Staatsartillerie Inrichtingen Hembrug, het huidige Eurometaal, in 1970 een advertentie in een Spaanse krant heeft doen plaatsen voor de werving van Spaanse werknemers voor dit bedrijf, zoals bevestigd in uw antwoord van 12 april op eerdere vragen terzake? <voetnoot nummer="1"/>
      </vraag>
      <vraag nummer="2">Deed de heer Pattist dit met medeweten van bewindslieden uit het toenmalige kabinet omdat Hembrug een staatsonderneming was? Zo ja, hoe verklaart u dit? </vraag>
      <vraag nummer="3">Zo neen, hoe heeft het buiten de toenmalige politiek verantwoordelijke bewindslieden om kunnen gebeuren? </vraag>
      <vraag nummer="4">Heeft de heer Pattist andere opdrachten ten behoeve van Hembrug uitgevoerd? Zo ja, welke? </vraag>
      <vraag nummer="5" voetnoot="2">Kent u het bericht van 16 mei 1983 waarin de heer A. van der Leeuw, toen medewerker van het Rijksinstituut voor Oorlogsdocumentatie (RIOD), verklaart dat in het dossier van het RIOD over de heer Pattist veertig gevallen te vinden zijn van diens betrokkenheid bij moord op, vooral joodse, burgers in ons Nederland? <voetnoot nummer="2"/>
      </vraag>
      <vraag nummer="6">Is het juist om te veronderstellen, dat bij het strafrechtelijk onderzoek van 1948 deze gegevens niet zijn onderzocht? </vraag>
      <vraag nummer="7" voetnoot="3">Is verder de bewering van de heer Albert Metselaar – neergelegd in een aan de leden van de Tweede Kamer gerichte brief van 2 april jl. – waar, dat er nooit echt onderzoek is gedaan naar het oorlogsverleden van de heer Pattist in Amsterdam en dat uit gegevens van de burgelijke stand blijkt dat de heer Pattist van oktober 1942 tot oktober 1943 als officier deel uitmaakte van het Politie Bataljon Amsterdam? <voetnoot nummer="3"/>
      </vraag>
      <vraag nummer="8">Heeft dit bataljon eind 1942 en begin 1943 in enkele dagen tijds meer dan 2000 joodse Amsterdammers opgepakt en doorgegeven aan de Duitsers? </vraag>
      <vraag nummer="9" voetnoot="4">Deelt u de mening, dat een diepgaand onderzoek naar de Amsterdamse tijd van de heer Pattist noodzakelijk en gewenst is en dat een dergelijk onderzoek in feite een goede follow-up kan zijn van de uitspraken gedaan door minister Sorgdrager over het bekijken van de mogelijkheden om uitlevering van oorlogsmisdadigers alsnog mogelijk te maken <voetnoot nummer="4"/>? Zo neen, waarom niet? </vraag>
      <vraag nummer="10">Zo ja, deelt u verder de mening, dat een dergelijk onderzoek kan leiden tot het heropenen van de zaak Pattist met als mogelijkheid zijn uitlevering opnieuw aan de Spaanse autoriteiten te verzoeken? </vraag>
      <vraag nummer="11">Bent u bereid een formeel onderzoek naar de Amsterdamse periode van de heer Pattist door de RIOD te laten instellen om aan de hand daarvan te bepalen of een strafrechtelijk onderzoek mogelijk is? Zo neen, waarom niet? </vraag>
      <vraag nummer="12">Welke andere Nederlandse oorlogsmisdadigers bevinden zich in Spanje? Wat voor stappen zullen bij de Spaanse autoriteiten genomen worden om deze oorlogsmisdadigers uitgeleverd te krijgen? </vraag>
      <noten afkomstig="vraag">
         <noot nummer="1">Zie Aanhangsel Handelingen, Vergaderjaar 1994–1995, nr. 675</noot>
         <noot nummer="2">Telegraaf 16 mei 1983, is onderhands aan de regering doorgezonden</noot>
         <noot nummer="3" datum="1995-04-2" bron="Zie bijlage, brief van de heer A. Metselaar aan de leden van de Tweede Kamer,">Zie bijlage, brief van de heer A. Metselaar aan de leden van de Tweede Kamer,, 2 april 1995, is ondershands aan de regering doorgezonden</noot>
         <noot nummer="4" datum="1995-05-10" bron="NOS-Journaal,">NOS-Journaal,, 10 mei 1995</noot>
      </noten>
   </vragen>
   <antwoorden aantal="8">
      <antwoord nummer="1, 2 en 3">In de dossiers van de Ministeries van Buitenlandse Zaken, van Justitie en van Defensie is over deze aangelegenheid niet meer te vinden dan wij in ons antwoord van 12 april jl. hebben medegedeeld. Eerst in 1979 kwam in de openbaarheid dat de heer Pattist zich in Spanje bevond. Het Nederlandse uitleveringsverzoek aan Spanje zorgde toen voor veel publiciteit. Vo´o´r die tijd werd er in de pers geen bijzondere aandacht besteed aan deze voortvluchtige oorlogsmisdadiger. Wij gaan er dan ook van uit dat de firma Hembrug in 1970 geen wetenschap had van diens oorlogsverleden en derhalve geen reden had om over de aan de heer Pattist – die toentertijd in de Spaanse stad Oviedo een vertaalbureau dreef – te verstrekken opdracht in contact te treden met de Nederlandse overheid. </antwoord>
      <antwoord nummer="4">Bij Eurometaal zijn geen gegevens bekend over andere opdrachten van de firma Hembrug aan de heer Pattist. De dossiers over de bedrijfsvoering en het beleid van de firma Hemburg zijn inmiddels door het Afwikkelingsbureau Staatsartillerie Inrichtingen Hembrug vernietigd. De persoon die zich destijds met Spanje bezighield, is overleden. </antwoord>
      <antwoord nummer="5">Ja. Naar aanleiding van dit bij de onderhavige vragen gevoegde krantebericht uit 1983 heeft de Landelijk Officier van Justitie, belast met de opsporing van oorlogsmisdadigers en andere politieke delinquenten uit de Tweede Wereldoorlog, het RIOD verzocht inzage te mogen hebben in het aldaar berustende dossier ten name van Pattist. Het RIOD heeft de Landelijk Officier van Justitie laten weten, afgezien van enkele losse stukken, geen dossiers Pattist te hebben. Het bestaan van een dossier waaruit de betrokkenheid van Pattist bij de moord op vooral joodse burgers zou blijken, is bij het RIOD geheel onbekend. Aangezien gegevens ontbreken is terzake derhalve geen onderzoek ingesteld. </antwoord>
      <antwoord nummer="6">Ja. Het strafdossier van Pattist bevat geen enkele aanwijzing over hetgeen Pattist na zijn politie-opleiding te Schalkhaar, vanaf oktober 1942, en voor zijn dienstneming bij de Waffen SS in oktober 1943, heeft gedaan of waar hij is geweest. In zijn verklaring als verdachte rept Pattist slechts van het feit dat hij in 1942 de opleiding tot politie-officier te Schalkhaar heeft gevolgd en voorts dat hij heeft dienst genomen bij de Waffen SS in oktober 1943. Afgezien van een enkel lidmaatschapsbewijs bevat het dossier geen enkel document betrekking hebbende op de periode voor oktober 1943. Het strafrechtelijk onderzoek van 1948 heeft zich uitsluitend gericht op de periode november 1944 tot en met 7 mei 1945. </antwoord>
      <antwoord nummer="7">Er is na 1948 nooit onderzoek gedaan naar het oorlogsverleden van de heer Pattist in Amsterdam, omdat daar geen enkele aanleiding toe was. Zoals gesteld bezat (en bezit) het RIOD geen gegevens over Pattists lidmaatschap van het Politie Bataljon Amsterdam. Om die reden was er destijds ook geen indicatie dat Pattist in Amsterdam bij de vervolging van met name joden betrokken is geweest. De justitie¨le activiteiten vanaf de jaren veertig tot heden waren (en zijn nog steeds, zoals zal blijken bij de beantwoording van de vragen 9, 10 en 11) er dan ook op gericht Pattist zich te laten verantwoorden voor de feiten die door hem zijn gepleegd jegens de bevolking van Drenthe. Dat komt in de praktijk neer op het doen ten uitvoer leggen van de destijds gewezen onherroepelijke sententie. Zeer recent heeft een bij het RIOD gedetacheerde wetenschappelijk onderzoeker bericht dat Pattist inderdaad deel zou hebben uitgemaakt van het Politie Bataljon Amsterdam. Deze informatie zou echter uit een andere dan een RIOD-bron afkomstig zijn. Nadere bijzonderheden op dit punt ontbreken. In zijn boek «Op de drempel van de hel, Hollandscheveld in de greep van de SS» meldt Metselaar dat op 13 oktober 1942 508 aspiranten van het Politie Opleidingsbataljon van Schalkhaar slaagden voor hun eindexamen en dat van hen 151 werden toegevoegd aan het Politie Bataljon Amsterdam. Aangezien Pattist per 16 november 1942 overgeschreven werd van de gemeente Diepenveen naar de gemeente Amsterdam, was Pattist een van hen, aldus Metselaar. Gelet op de informatie van de genoemde wetenschappelijk onderzoeker is het door Metselaar gestelde mogelijk juist. </antwoord>
      <antwoord nummer="8">Volgens de in vraag 7 genoemde wetenschappelijk onderzoeker zou het Politie Bataljon Amsterdam inderdaad betrokken zijn geweest bij dergelijke acties. Documenten die deze stelling bewijzen zijn ons niet bekend. </antwoord>
      <antwoord nummer="9, 10 en 11">Nee. Een diepgaand onderzoek naar de Amsterdamse tijd van Pattist is niet geı¨ndiceerd. Het RIOD bevat over deze periode geen gegevens. Daardoor zijn er nauwelijks aanknopingspunten voor een hernieuwd onderzoek. Ook al zou alsnog kunnen worden aangetoond dat Pattist tussen oktober 1942 en oktober 1943 deel heeft uitgemaakt van het Politie Bataljon Amsterdam en aan razzia’s heeft deelgenomen, dan geldt het navolgende. Opgemerkt zij dat naar geldend Nederlands strafrecht nog slechts die feiten, begaan ten tijde van de Tweede Wereldoorlog, vervolgbaar zijn, die kunnen worden gekwalificeerd als misdrijven tegen de menselijkheid. Als zodanig kan de vernietiging van joden uiteraard worden aangemerkt. Hoewel op het eerste gezicht het deelnemen aan door de Duitsers bevolen arrestaties van joden in Amsterdam gekenschetst kan worden als medeplichtigheid aan misdrijven tegen de menselijkheid, moet erop worden gewezen dat er in bewijsrechtelijke zin een aantal problemen bestaat. In de eerste plaats zal moeten komen vast te staan dat Pattist op een nader aan te geven datum daadwerkelijk betrokken is geweest bij de arrestatie van joden. Vervolgens moet worden bewezen dat de door Pattist gearresteerde joden door toedoen van het Hitlerregime om het leven zijn gebracht. Bovendien moet bewezen worden dat Pattist ten tijde van de arrestaties precies op de hoogte was van het lot dat de door hem gearresteerde of te arresteren joden te wachten stond, namelijk het feit dat zij ter dood zouden worden gebracht. Het is in dit verband noodzakelijk te weten dat het Bijzonder Gerechtshof te Amsterdam destijds in de zaak tegen Aus der Fu¨nten heeft vastgesteld dat deze weliswaar wist dat de joden een ongelukkig lot wachtte, doch dat hij niet in detail wist welke duivelse maatregelen hun te wachten stonden. Ook in de zaak tegen Gemmeker, commandant van Westerbork, heeft het Bijzonder Gerechtshof te Leeuwarden overwogen dat juridisch niet te bewijzen viel dat Gemmeker zich de massamoord in Auschwitz bewust is geweest. Pattist stond in de hie¨rarchie aanzienlijk lager dan deze beide Duitse functionarissen. Ook al zou Pattist door radio-uitzendingen van Radio Oranje en/of de BBC in de loop van 1943 (maar voor oktober 1943) het lot van de joden hebben geweten, dan zal zijn te verwachten ontkenning niet zijn te weerleggen. Op grond van het vorige zijn wij met het OM van oordeel dat een strafrechtelijk onderzoek naar de Amsterdamse periode van Pattist noodzakelijk noch gewenst is, nu redelijkerwijs is te voorzien dat een dergelijk onderzoek niet tot een veroordeling door de strafrechter zal leiden. Dit oordeel houdt tevens in dat wij niet voornemens zijn de uitlevering van Pattist ter fine van vervolging aan Spanje te vragen. Een formeel onderzoek door het RIOD ligt gelet hierop, e`n op hetgeen bij de beantwoording van de vragen 5 en 6 is opgemerkt over het ontbreken van gegevens, evenmin in de rede. </antwoord>
      <antwoord nummer="12">Er bevindt zich voor zover bekend nog een andere in het kader van de Bijzondere Rechtspleging veroordeelde politieke delinquent in Spanje. Het betreft R. die op 20 juli 1951 door de Bijzondere Strafkamer van de Rechtbank te Arnhem bij verstek werd veroordeeld tot vijftien jaar gevangenisstraf wegens verraad en hulpverlening aan de vijand. Het vonnis is onherroepelijk, doch kon niet ten uitvoer gelegd worden. Deze man heeft de Spaanse nationaliteit. Reeds om die reden is afgezien van het vragen van uitlevering aan de Spaanse regering. Daar komen echter de afwijzingsgronden zoals aan de orde in de zaak-Pattist bij; het betreft de verjaringskwestie naar Spaans recht, alsmede de verschillende amnestieverleningen die in vergelijkbare zaken hebben plaatsgevonden. Het vragen van uitlevering dan wel het vragen de strafzaak over te nemen moet daarom op voorhand als volslagen kansloos worden beschouwd. </antwoord>
      <noten afkomstig="antwoord"/>
   </antwoorden>
</kvr>
