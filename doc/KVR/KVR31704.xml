<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Biskop (CDA), Kraneveldt-van der Veen (PvdA) en Leijten (SP) aan de minister van Sociale Zaken en Werkgelegenheid en de staatssecretarissen van Onderwijs, Cultuur en Wetenschap over het bericht dat het REA-instituut EEGA wordt bedreigd met sluiting. (Ingezonden 1 april 2008); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31704
</item>
         <item attribuut="Inhoud">Vragen naar aanleiding van een brief van 25 maart 2008 van de algemeen directeur EEGA, Judith Hartman, aan de vaste commissies voor OCW en SZW (OCW0800327/SZW0800247) over het bericht dat het REA-instituut EEGA wordt bedreigd met sluiting. De indieners vragen aan de minister en staatssecretarissen of zij bereid zijn het instituut te behouden door middel van een structurele basisfinanciering door hun ministerie.</item>
         <item attribuut="Rubriek">Voortgezet onderwijs (Algemeen) Welzijn (Jeugdigen) Welzijn (Verstandelijk gehandicapten)</item>
         <item attribuut="Trefwoorden">Gehandicapten Jeugdigen Onderwijsinstellingen</item>
         <item attribuut="Vindplaats">Kamervragen met antwoord 2007-2008, nr. 2097, Tweede Kamer</item>
         <item attribuut="Vraagnr_bij_indiening">2070816250</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="CDA">Biskop</persoon>
            <persoon partij="PvdA">Kraneveldt-van der Veen</persoon>
            <persoon partij="SP">Leijten</persoon>
         </item>
         <item attribuut="Datum_reaktie">2008-04-18</item>
         <item attribuut="Datum_indiening">2008-04-01</item>
         <item attribuut="Document-id">KVR31704</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4297" allpagenumbers="4297 4298" vetnummer="2070816250" code="0708tkkvr2097" lopendefooter="Tweede Kamer, vergaderjaar 2007–2008, Aanhangsel" filenaam="KVR31704" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2097" onderwerp="" indiendatum="2008-04-1">
         <vrager partij="CDA" oorsprong="parlement">Biskop</vrager>
         <vrager partij="PvdA" oorsprong="parlement">Kraneveldt-van der Veen</vrager>
         <vrager partij="SP" oorsprong="parlement">Leijten</vrager>
         <vraagt-aan>de minister van Sociale Zaken en Werkgelegenheid en de staatssecretarissen van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2008-04-18">
         <antwoorder functie="staatssecretaris" ministerie="Onderwijs, Cultuur en Wetenschap">Van Bijsterveldt-Vliegenthart</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat is uw oordeel over de brief van de directie van het REA-instituut, waarin wordt toegelicht dat het instituut met de huidige financiële reserves maximaal open kan blijven tot het nieuwe schooljaar? <voetnoot nummer="1"/>
      </vraag>
      <vraag nummer="2">Deelt u de mening dat het instituut er op een succesvolle wijze in slaagt te voorkomen dat jongeren met een handicap of beperking instromen in de Wajong? Kunt u uw antwoord uitleggen? </vraag>
      <vraag nummer="3">Deelt u de mening dat de suggestie van de directie klopt, namelijk dat de jarenlang opgebouwde en geclusterde expertise van het instituut op korte termijn onvoldoende kan worden aangeboden door ROC’s en/of scholen voor voortgezet speciaal onderwijs? Zo neen, kunt u uiteenzetten op welke concrete feiten en cijfers uw mening is gebaseerd? Zo ja, op welke manier bent u voornemens om de succesvolle werkwijze en filosofie van Regular Plus structureel te behouden? </vraag>
      <vraag nummer="4">Bent u van mening dat de huidige infrastructuur behouden moet blijven? Kunt u uw antwoord uitleggen? </vraag>
      <vraag nummer="5">Hoe beoordeelt u de bewering van de directie dat uw overbruggingsregeling te laat komt en te gering is om het instituut te redden, mede door het laat verkrijgen van beschikkingen en de wijze waarop de budgetten worden verdeeld door de ROC Twente? Zo neen, kunt u concreet aangeven hoe het instituut met deze overbruggingsregeling sluiting kan voorkomen? Zo ja, wat bent u voornemens te doen aan de door het instituut geschetste problemen met betrekking tot de overbruggingsregeling? </vraag>
      <vraag nummer="6">Bent u bereid het instituut te behouden door middel van een structurele basisfinanciering door uw ministerie? </vraag>
      <vraag nummer="7" voetnoot="2">Heeft het ministerie van Onderwijs, Cultuur en Wetenschap voldaan aan het verzoek van het lid Biskop om samen met het ministerie van Sociale Zaken en Werkgelegenheid de motie van Hijum <voetnoot nummer="2"/>uit te werken, die oproept om oplossingen te zoeken voor de financiering van de REA-instituten en de Tweede Kamer daarover voor 1 mei te berichten? </vraag>
      <vraag nummer="8">Bent u in staat om deze vragen vóór 19 april te beantwoorden, gezien de grote mate van onzekerheid over het voortbestaan van het instituut bij studenten, ouders, personeel, directie en andere betrokkenen? </vraag>
      <noten afkomstig="vraag">
         <noot nummer="1">Brief van 25 maart 2008 van de algemeen directeur EEGA, Judith Hartman, aan de vaste commissies voor Onderwijs, Cultuur en Wetenschap en Sociale Zaken en Werkgelegenheid. (OCW0800327/SZW0800247)</noot>
         <noot nummer="2" documenttype="Kamerstuk" kamerstuk-id="31 200 XV" documentnummer="32">Kamerstuk 31 200 XV, nr. 32</noot>
      </noten>
   </vragen>
   <antwoorden aantal="5">
      <antwoord nummer="1 en 2">EEGA heeft in de afgelopen jaren met een aantal jongeren met een handicap goede resultaten geboekt. In de brief van 25 maart jl. verschaft EEGA inzicht in de financiële positie bij het instituut. De zorg voor een goede bedrijfsvoering is de verantwoordelijkheid van EEGA. </antwoord>
      <antwoord nummer="3">Wij hebben recentelijk diverse maatregelen genomen om de door EEGA in het kader van het project Regular Plus opgebouwde expertise te behouden en te integreren in de regio Twente. De mbo-instellingen zijn zelf verantwoordelijk om te beslissen met wie zij ten behoeve van de deelnemers willen samenwerken, net zoals in het kader van het project Regular Plus al werd gedaan. In de regio Twente blijken er naast EEGA diverse initiatieven te zijn, die hetzelfde beogen als het project Regular Plus. </antwoord>
      <antwoord nummer="4, 5 en 6">Met het oog op het in stand houden en integreren van de door EEGA opgebouwde expertise op het terrein van begeleiding van gehandicapte deelnemers in het mbo voor de lange termijn, heeft de staatssecretaris van OCW nog in december 2007 het ROC van Twente een subsidie verstrekt van € 500 000. Hiervan wordt een substantieel bedrag van € 390 000 ingezet voor het in samenwerking met EEGA begeleiden van 65 gehandicapte mbo-deelnemers. Daarnaast heeft zij vrijwel gelijktijdig een subsidie van ruim € 120 000 aan de WEC-Raad verstrekt voor de intensivering van de samenwerking tussen scholen voor (voortgezet) speciaal onderwijs, de mbo-instellingen en de REA-instituten, waaronder EEGA. De oproep tot samenwerking is op 13 februari jl. door alle partijen ondertekend en op de website van de raad geplaatst. Ook heeft UWV in het kader van de Subsidieregeling scholing jonggehandicapten met ernstige scholingsbelemmeringen EEGA voor de periode 2008–2010 een subsidieruimte van maximaal € 2,7 mln. toegekend. Structurele basisfinanciering ligt niet voor de hand. Wij stellen de belangen van de deelnemer voorop. In de regio Twente zijn meer initiatieven die overeenkomen of raakvlakken hebben met Regular Plus. Directe subsidiëring van deze activiteiten is, gegeven de verantwoordelijkheid die roc’s zelf hebben om extra begeleiding voor gehandicapte deelnemers zelf te organiseren en in te kopen, niet mogelijk. </antwoord>
      <antwoord nummer="7">De minister van Sociale Zaken en Werkgelegenheid en de staatssecretaris van Onderwijs Cultuur en Wetenschap zullen de Tweede Kamer schriftelijk informeren over de uitvoering van genoemde motie van Hijum c.s. De beantwoording zal deel uitmaken van de brief over de beleidsvoornemens met betrekking tot de Wajong. De brief zal naar verwachting in mei 2008 naar uw Kamer worden gestuurd. </antwoord>
      <antwoord nummer="8">Ja. </antwoord>
      <noten afkomstig="antwoord"/>
   </antwoorden>
</kvr>
