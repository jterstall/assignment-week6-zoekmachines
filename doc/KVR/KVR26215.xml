<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="14">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (Groep Wilders) aan de ministers van Justitie en voor Vreemdelingenzaken en Integratie over de machtswisseling bij Milli Görüs Nederland. (Ingezonden 17 mei 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26215
</item>
         <item attribuut="Inhoud">Vragen naar aanleiding van berichten dat de Nederlandse tak van de Turkse religieuze organisatie Milli Görüs is overgenomen door het in Keulen gevestigde hofdkwartier van Milli Görüs dat (relatief radicaal en anti-westers is). Indiener wil weten of de aangesproken ministers zijn zorgen delen dat de organisatie terugvalt in geslotenheid en afkeer van de Westerse samenleving. De overheid zou eventuele steun aan Milli Görüs onmiddellijk moeten stopzetten, en de organisatie mogelijk intensief schaduwen door veiligheidsdiensten. Indiener wil weten of minister Donner (Jus) nog steeds achter de gunstige typering van de organisatie (gegeven in een toespraak bij de start van de nieuwbouw van de Westermoskee in Amsterdam op 28 februari 2006) staat, na de recente overname van Milli Görüs Nederland.</item>
         <item attribuut="Rubriek">Cultuur en taal (Overig)</item>
         <item attribuut="Trefwoorden">Godsdiensten</item>
         <item attribuut="Vindplaats">Kamervragen met antwoord 2005-2006, nr. 2002, Tweede Kamer</item>
         <item attribuut="Vraagnr_bij_indiening">2050613490</item>
         <item attribuut="Afkomstig_van">Justitie (JUS) Vreemdelingenzaken en Integratie (VI)</item>
         <item attribuut="Indiener">
            <persoon partij="Groep Wilders">Wilders</persoon>
         </item>
         <item attribuut="Datum_reaktie">2006-08-28</item>
         <item attribuut="Datum_indiening">2006-05-17</item>
         <item attribuut="Document-id">KVR26215</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4251" allpagenumbers="4251 4252 4253" vetnummer="2050613490" code="0506tkkvr2002" lopendefooter="Tweede Kamer, vergaderjaar 2005–2006, Aanhangsel" filenaam="KVR26215" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2002" onderwerp="" indiendatum="2006-05-17">
         <vrager partij="Groep Wilders" oorsprong="parlement">Wilders</vrager>
         <vraagt-aan>de ministers van Justitie en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="28 augustus 2006), zie ook Aanhangsel Handelingen nr. 1629, vergaderjaar 2005–2006">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="14">
      <vraag nummer="1" voetnoot="1">Heeft u kennisgenomen van de berichtgeving over de overname van de Nederlandse tak van de religieuze Turkse organisatie Milli Görüs door het in Keulen gevestigde hoofdkantoor van Milli Görüs, dat radicaal en anti-westers is, zeker in vergelijking tot de Nederlandse tak? <voetnoot nummer="1"/>Hoe verhoudt het extremistische gedachtegoed van Milli Görüs zich tot de Nederlandse democratische rechtsstaat? </vraag>
      <vraag nummer="2" voetnoot="2">Deelt u de opvatting van vele betrokkenen dat met deze machtswisseling het gevaar allerminst denkbeeldig is dat Milli Görüs Nederland «terugvalt in geslotenheid en afkeer van de niet-islamitische samenleving»? Deelt u de zorgen op dit punt zoals ook geuit door voormalig directeur Haci Karacaer? <voetnoot nummer="2"/>Zo neen, waarom niet? </vraag>
      <vraag nummer="3">Ontvangt Milli Görüs, op enige wijze, financiële steun van Nederlandse overheden? Zo ja, bent u bereid die geldstroom onmiddellijk stop te zetten? Zo neen, waarom niet? </vraag>
      <vraag nummer="4">Bent u bereid om Milli Görüs nu – na de machtswisseling door de Duitse extremistische tak van Milli Görüs – als extremistische organisatie te gaan verbieden danwel op zijn minst vanaf nu intensief te laten schaduwen door de Nederlandse veiligheidsdiensten, zoals de Duitse veiligheidsdiensten dat ook doen met de Duitse tak van Milli Görüs? Zo neen, waarom niet? </vraag>
      <vraag nummer="5">Wilt u de Kamer een overzicht doen toekomen van alle moskeeën die in eigendom zijn van Milli Görüs en van alle activiteiten die deze organisatie ontplooit? Bent u bereid deze moskeeën onmiddellijk te sluiten zolang ze in het bezit zijn van Milli Görüs? Zo neen, waarom niet? </vraag>
      <vraag nummer="6" voetnoot="2">Ziet u de machtsovername als een voorbeeld van de toenemende intimidatie van Nederlandse Turken door rechts-extremistische, nationalistische Turkse organisaties? <voetnoot nummer="2"/>Zo neen, waarom niet? </vraag>
      <vraag nummer="7" voetnoot="2">Wat zegt de benoeming van Öner Hamurcu, voorzitter van de Turkse moskee in Amersfoort, door de Duitse tak van Milli Görüs, tot de chef van Milli Görüs Nederland over het gedachtegoed van Hamurcu, en over de aard van de prediking in de Amersfoortse moskee? <voetnoot nummer="2"/>
      </vraag>
      <vraag nummer="8" voetnoot="3">Bent u bereid de typering in uw toespraak bij de start van de nieuwbouw van de Westermoskee in Amsterdam op 28 februari jl., van Milli Görüs als een «beweging die een leidende rol heeft bij het tot elkaar brengen van de Westerse samenleving en de islam» in te trekken, nu Milli Görüs zijn masker heeft afgezet en er vooral op uit blijkt de Westerse samenleving onder de islam te brengen? <voetnoot nummer="3"/>Zo neen, waarom niet? </vraag>
      <vraag nummer="9">Had u op 28 februari jl. uw handtekening ook in een granieten steen gezet, wanneer Milli Görüs Nederland op dat moment al door de leiding in Keulen was overgenomen? </vraag>
      <vraag nummer="10">Bent u in het licht van vorige vragen bereid de bouw van de Westermoskee die in eigendom is van de extremistische en radicale Milli Görüs, meteen stil te leggen? Zo neen, waarom niet? </vraag>
      <vraag nummer="11">Deelt u nu de mening dat uw vertrouwen is geschaad, nu de harde fundamentalistische lijn wordt hersteld kort nadat u de organisatie met de bouw van de Westermoskee hebt beloond voor haar vermeende inspanningen voor de integratie van Turkse moslims in Nederland? </vraag>
      <vraag nummer="12">Deelt u nog altijd de mening dat, zoals u op 28 februari jl. zei, religie als zodanig een groot goed is en dat de overheid zich in principe altijd moet terugtrekken wanneer een religie de implicaties van haar geloof wil laten gelden? Of zijn er wat dit betreft volgens u grenzen? Zo ja, zou u die grenzen zo nauwkeurig mogelijk willen markeren? </vraag>
      <vraag nummer="13" voetnoot="4">Valt ook u, de parallel op met de ontwikkelingen in Rotterdam, waar sjeik Hamdam Bin rashid Al-Maktoum invloed opeiste in het bestuur van de es-Salaam-moskee in Rotterdam, nadat hij de financiering had toegezegd en de gemeente Rotterdam met de bouw van de moskee akkoord was gegaan? <voetnoot nummer="4"/>Zo neen, waarom niet? </vraag>
      <vraag nummer="14">Deelt u de vrees voor een verdergaande islamisering van Nederland? Deelt u de mening dat wankelmoedige en naïeve bewindslieden op dit punt een minstens zo groot gevaar vormen als militante moslims? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-05-15" bron="NRC Handelsblad, 13 mei 2006; de Volkskrant, 13 en">NRC Handelsblad, 13 mei 2006; de Volkskrant, 13 en, 15 mei 2006</noot>
         <noot nummer="2" datum="2006-05-15" bron="de Volkskrant">de Volkskrant, 15 mei 2006</noot>
         <noot nummer="3" titel="De Europeanen zijn ziek. We hebben het medicijn om hen beter te maken. Wij zullen Rome veroveren. Europa zal de islam van jullie leren">Vergelijk de toespraak van Recep Tayyip Erdogan (nu premier van Turkije, en leerling van Necmettin Erbakan, de grondlegger van Milli Görüs) in 1989 in Arnhem, waar hij zei: «De Europeanen zijn ziek. We hebben het medicijn om hen beter te maken. Wij zullen Rome veroveren. Europa zal de islam van jullie leren»</noot>
         <noot nummer="4" datum="2005-10-24" bron="Algemeen Dagblad Rotterdam">Algemeen Dagblad Rotterdam, 24 oktober 2005</noot>
      </noten>
   </vragen>
   <antwoorden aantal="14">
      <antwoord nummer="1">Het is mij bekend dat bij Stichting Federatie Milli Görüs Noord-Nederland (MG-NN) een bestuurswisseling heeft plaatsgevonden. Er lijkt geen sprake te zijn van een formeel-juridische overname, omdat het hier om een stichting gaat en geen vereniging, waar een bestuursovername kan worden afgedwongen door de leden. De situatie zoals die thans bestaat is een formeel zittend bestuur, en een door de leden gepresenteerde en door de Duitse leiding geaccordeerde voorzitter die formeel geen bevoegdheden heeft. Er is geen sprake van overname van «De Nederlandse tak» door de «Duitse tak». Wel heeft het in Keulen gevestigde hoofdkantoor de heer Öner Hamurcu op 14 mei jl. benoemd als nieuwe voorzitter. Dit is overigens gebeurd op voordracht van de meerderheid van de deelorganisaties van MG-NN, onder meer door de vrouwen- en jongerenfederaties. De heer Hamarcu heeft in de pers verklaard dat hij een op integratiegerichte koers van MG-NN wenst voort te zetten en dat hij daarin autonoom van Keulen zal handelen. </antwoord>
      <antwoord nummer="2">Nee, op basis van de uitlatingen van de voorzitter en de directeur van MG-NN en het gesprek dat is gevoerd met de leden van het nieuwe bestuur heb ik vetrouwen in de open op integratie gerichte koers van MG-NN. </antwoord>
      <antwoord nummer="3">MG-NN ontvangt als organisatie geen financiële steun van Nederlandse overheden. Wel ontvangt MG-NN financiële steun voor de uitvoering van enkele projecten die zijn gericht op integratie. De gefinancierde projecten zijn: 1. Het bespreekbaar maken en bestrijden van eerwraak (VenI); 2. Het versterken van de weerbaarheid van moslims tegen radicalisering (VenI); 3. Het verhogen van de participatie van moslimvrouwen in bestuurlijke functies (SZW, emancipatiebeleid) 4. Het bevorderen van emancipatie van vrouwen en het bespreekbaar maken van huiselijk geweld (SZW, emancipatiebeleid) 5. Training van imams in democratisch functioneren (MG Academy). 6. Bewustwording van de nadelen van het halen van een huwelijkspartner in het herkomstland (VenI en gemeente Amsterdam). Voor wat betreft de kaders van het subsidiebeleid met betrekking tot minderhedenorganisaties heb ik herhaaldelijk aangegeven dat alleen subsidies aan deze organisaties zouden moeten worden verstrekt die ten goede komen aan projecten of activiteiten die integratiebevorderend werken. Zolang MG-NN de open op integratie gerichte koers handhaaft, zie ik geen reden om de ondersteuning van integratiebevorderende projecten en activiteiten bij MG-NN stop te zetten. </antwoord>
      <antwoord nummer="4">Nee, er zijn voorzover bekend geen gronden om Milli Görüs Nederland te verbieden. Over de mate van aandacht van veiligheidsdiensten voor personen en organisaties worden alleen in de Commissie voor Inlichtingen- en Veiligheidsdiensten mededelingen gedaan. </antwoord>
      <antwoord nummer="5">Alle moskeeën die bij Milli Görüs zijn aangesloten zijn zelfstandige stichtingen. Zij zijn dus niet «in bezit» of «eigendom» van Milli Görüs. Als zelfstandige stichtingen zijn de moskeeën ingeschreven bij de Kamer van Koophandel. De statuten van elk van de stichtingen zijn in te zien op de site van de KvK. De Nederlandse overheid kan niet zomaar moskeeën of andere instellingen sluiten, dat is een aspect van de rechtstaat. Het enkele feit dat de moskeeën zijn aangesloten bij Milli Görüs vormt al helemaal geen grond voor sluiting (zie ook het antwoord op vraag 4). </antwoord>
      <antwoord nummer="6">Zie antwoord vraag 1. </antwoord>
      <antwoord nummer="7">Op grond van de uitlatingen van de heer Hamurcu in de media heb ik op voorhand geen aanleiding te veronderstellen dat de opstelling van zijn organisatie tegenover de Nederlandse samenleving ingrijpend zal veranderen. </antwoord>
      <antwoord nummer="8">Nee, de minister van Justitie had het in zijn toespraak bij de start van de nieuwbouw van de Westermoskee over de rol die MG-NN in Nederland vervult. Uit het antwoord op vraag 2 kan worden afgeleid dat er vooralsnog geen redenen zijn om aan te nemen dat de bestuursoverdracht bij MG-NN hier verandering in brengt. </antwoord>
      <antwoord nummer="9">MG-NN is zoals aangegeven niet door de leiding in Keulen overgenomen. De initiatiefnemers van de bouw van de Westermoskee hebben de afgelopen jaren in woord én daad laten zien een op participatie en integratie gerichte koers te volgen. De Vereniging Westermoskee heeft in een persbericht van 15 mei 2006 laten weten het beleid van de afgelopen tien jaar te zullen voortzetten. De vereniging Westermoskee zal onafhankelijk van de federatie Milli Görüs Noord-Nederland en van Milli Görüs Europa blijven opereren. De Minister van Justitie ziet derhalve geen aanleiding voor een andere opstelling. </antwoord>
      <antwoord nummer="10">De vraag veronderstelt een situatie waarvoor geen aanwijzingen bestaan. (Zie het antwoord op vraag 9) </antwoord>
      <antwoord nummer="11">Neen. Het vertrouwen is niet geschaad. Zie het antwoord op vraag 9 </antwoord>
      <antwoord nummer="12">In zijn toespraak heeft de minister van Justitie gezegd dat de staat in beginsel wijkt voor de implicaties van religie: door de erkenning van godsdienstvrijheid en door de erkenning van mogelijke gewetensbezwaren tegen specifieke rechtsplichten. De grens daarvan ligt besloten in de wettelijke erkenning. </antwoord>
      <antwoord nummer="13">Neen, ik zie geen overeenkomsten in de ontwikkelingen. De Westermoskee kent een geheel andere financieringsbasis dan de genoemde Rotterdamse moskee. </antwoord>
      <antwoord nummer="14">De verspreiding van de islam in Nederland is in zichzelf geen reden tot vrees. Waar moslims nog onvoldoende in de Nederlandse samenleving zijn geïntegreerd, span ik me in om hen volwaardig te laten participeren. Waar het gaat om die krachten die de islam gebruiken om moslims van de Nederlandse samenleving af te keren en hen aan te zetten tot haat en zelfs geweld jegens deze samenleving, treed het kabinet ferm op. Het verder aanjagen van een algemene vrees tegen de islam beschouw ik als contraproductief voor deze inspanningen. </antwoord>
      <noten afkomstig="antwoord"/>
   </antwoorden>
</kvr>
