<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Geluk en Hofstra (beiden VVD) aan de minister van Volkshuisvesting, Ruimtelijke Ordening en Milieubeheer over mogelijke bouwstop voor de binnenstad van Leiden. (Ingezonden 29 oktober 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19091
</item>
         <item attribuut="Inhoud">Deze vragen dienen ter aanvulling op eerdere vragen terzake van de leden Vietsch en Van Bochove (beiden CDA), ingezonden 28 oktober 2003.</item>
         <item attribuut="Rubriek">Bouw (Bouwvergunningen) Cultuur en taal (Monumenten) Ruimtelijke ordening en infrastructuur (Bestemmingsplannen)</item>
         <item attribuut="Trefwoorden">Bestemmingsplannen Bouwvergunningen Stads- en dorpsgezichten</item>
         <item attribuut="Vindplaats">Kamervragen met antwoord 2003-2004, nr. 483, Tweede Kamer</item>
         <item attribuut="Vraagnr_bij_indiening">2030402080</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">Geluk</persoon>
            <persoon partij="VVD">Hofstra</persoon>
         </item>
         <item attribuut="Datum_reaktie">2003-12-15</item>
         <item attribuut="Datum_indiening">2003-10-29</item>
         <item attribuut="Document-id">KVR19091</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1031" allpagenumbers="1031 1032" vetnummer="2030402080" code="0304tkkvr483" lopendefooter="Tweede Kamer, vergaderjaar 2003–2004, Aanhangsel" filenaam="KVR19091" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="483" onderwerp="" indiendatum="2003-10-29">
         <vrager partij="VVD" oorsprong="parlement">Geluk</vrager>
         <vrager partij="VVD" oorsprong="parlement">Hofstra</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-12-15">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het waar dat uitspraken van de Haagse rechter en de Raad van State een bedreiging vormen voor de ontwikkelingsmogelijkheden van Leiden en mogelijk voor andere verstedelijkte gemeenten met een stads- en dorpsgezicht? </vraag>
      <vraag nummer="2">Is deze problematiek in Leiden een probleem van de gemeentelijke of provinciale regelgeving of moet de oorzaak worden gezocht bij de landelijke wet- of regelgeving? </vraag>
      <vraag nummer="3">Was dit probleem in Leiden te voorzien geweest? </vraag>
      <vraag nummer="4">Wat denkt u te ondernemen om uit deze impasse te geraken, zodat ondernemers en huiseigenaren hun bouwplannen snel ter hand kunnen nemen. </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van de leden Vietsch en Van Bochove (beiden CDA), ingezonden 28 oktober jl. </toelichting>
   <antwoorden aantal="4">
      <antwoord nummer="1">De bedoelde uitspraken vormen op zichzelf geen bedreiging voor de ruimtelijke ontwikkelingsmogelijkheden in alle beschermde stads- en dorpsgezichten. In de eerste plaats geldt de zogenoemde «bouwstop» – het gaat hier om de ingevolge artikel 51, eerste lid, van de Woningwet geldende aanhoudingsplicht voor beslissingen op aanvragen om bouwvergunning – alleen in de door het Rijk aangewezen stads- en dorpsgezichten waarvoor bij het aanwijzingsbesluit is vastgesteld dat het geldende bestemmingsplan niet afdoende beschermend is. In de tweede plaats geldt de aanhoudingsplicht alleen voor de periode gelegen tussen het moment waarop een gebied is aangewezen als beschermd gebied en het moment waarop het ter bescherming van dat gebied strekkende bestemmingsplan in werking is getreden. De aanhoudingsduur eindigt op het moment dat gemeenten hebben voldaan aan de in artikel 36 van de Monumentenwet opgenomen verplichting en een ter bescherming van het gebied strekkend bestemmingsplan in werking is getreden. In de derde plaats bestaat de mogelijkheid om ingevolge artikel 51, derde lid, van Woningwet, de aanhoudingsplicht te doorbreken en toch bouwvergunning te verlenen. Dat kan overigens alleen indien het bouwplan niet in strijd is met het in voorbereiding zijnde bestemmingsplan en vooraf een verklaring van geen bezwaar is ontvangen van gedeputeerde staten. Uit de uitspraak van de Afdeling bestuursrechtspraak van de Raad van State van 28 augustus 2002, nr. 200104940/1, later nader verduidelijkt bij uitspraak van 27 november 2002, nr. 200202252/1, kan worden afgeleid dat van bedoelde bevoegdheid om de aanhoudingsplicht te doorbreken (in beginsel) alleen gebruik kan worden gemaakt indien het nieuwe ter bescherming van het betrokken gebied strekkende bestemmingsplan in ontwerp ter inzage is gelegd. Tengevolge van deze jurisprudentie, die door lagere rechters wordt overgenomen, kan derhalve geen directe medewerking worden verleend aan bouwplannen in gebieden die wel door het Rijk zijn aangewezen als beschermd stads- of dorpsgezicht maar waarvoor nog geen nieuw bestemmingsplan in procedure is gebracht. Alleen in die gebieden kan sprake zijn van een bedreiging van ruimtelijke ontwikkelingsmogelijkheden. Deze bedreiging zal zoals gesteld wegvallen als gemeenten met spoed een nieuw bestemmingsplan in procedure brengen. Op dat moment kan toepassing gegeven worden aan artikel 51, derde lid, van de Woningwet. </antwoord>
      <antwoord nummer="2">De aanhoudingsregeling uit artikel 51 van de Woningwet biedt een voorbescherming voor aangewezen beschermde stads- en dorpsgezichten. Het nut van een dergelijke voorbescherming staat niet ter discussie. Het is immers van belang dat in aanloop naar een nieuw ter bescherming strekkend bestemmingsplan, dat feitelijk zo’n aangewezen gebied in bescherming neemt, bouwactiviteiten, die schade kunnen aanrichten aan de karakteristieke waarden van een gebied, kunnen worden voorkomen. Ik onderschrijf de uitspraken van de Afdeling bestuursrechtspraak van de Raad van State, waarin een stringente uitleg wordt gegeven aan de mogelijkheid om de aanhoudingsplicht (en daarmee de voorbeschermende werking) te doorbreken. Deze uitleg vormt ook een impuls voor gemeenten om in voorkomende gevallen snel de vereiste actualisering van het bestemmingsplan ter hand te nemen. Hoewel het nadelig gevolg voor ondernemers en huiseigenaren strikt genomen voortvloeit uit de aanhoudingsregeling van artikel 51 van de Woningwet, dient de oorzaak dat de aanhoudingsregeling toepasselijk is in belangrijke mate gezocht te worden bij gemeenten die nalatig zijn om tijdig een ontwerp-bestemmingsplan in procedure te brengen, nadat het aanwijzingsbesluit in werking is getreden. </antwoord>
      <antwoord nummer="3">De uitspraken waarnaar in het antwoord op vraag 2 is verwezen dateren van 2002. Hoewel de effecten van deze uitspraken pas nadrukkelijk onder de aandacht zijn gekomen in de Leidse kwestie naar aanleiding van een uitspraak van de voorzieningenrechter van de rechtbank te ’s-Gravenhage van 5 augustus 2003, had in theorie eerder op de uitspraken van de Afdeling bestuursrechtspraak geanticipeerd kunnen worden door voortvarend een nieuw bestemmingsplan in procedure te brengen. Overigens gaat aan de aanwijzing van een beschermd stads- en dorpsgezicht altijd een uitgebreide en langdurige procedure vooraf waarbij gemeenten ruimschoots in de gelegenheid zijn om voorafgaand aan het definitieve aanwijzingsbesluit een ter bescherming strekkend ontwerp-bestemmingsplan in voorbereiding nemen. </antwoord>
      <antwoord nummer="4">In de eerste plaats dienen gemeenten waar thans sprake is van een zogenoemde «bouwstop», voortvarend de actualisering van het vereiste bestemmingplan ter hand te nemen. Door het Inspectoraat Generaal van VROM wordt intensief toezicht gehouden op gemeenten waarbij nadrukkelijk ook gelet wordt op de vereiste actualisering van bestemmingsplannen. Ook door de Rijksdienst voor de Monumentenzorg wordt de bestemmingsplansituatie van beschermde stads- en dorpsgezichten bijgehouden. Ik zal verder bewerkstelligen dat bij de aanwijzingsprocedure van beschermde stads- en dorpsgezichten met meer nadruk wordt afgestemd met gemeenten dat zij reeds met de voorbereiding van een bestemmingsplan beginnen voordat het uiteindelijke aanwijzingsbesluit in werking treedt. Dat betekent dat het ook nodig is om in het kader van een aanwijzingsbesluit tijdig met de gemeente overleg te plegen over de te beschermen waarden in het gebied en de wijze waarop de bescherming van deze waarden in een bestemmingsplan tot uiting gebracht zou moeten worden. Dit zal in de aanwijzingsprocedure worden opgenomen. Voorts ben ik van mening dat de aanhoudingsregeling van artikel 51 van de Woningwet voor bouwactiviteiten van ondergeschikte betekenis een te zwaar instrument is. Tengevolge van de wijziging van de Woningwet inzake bouwvergunningsprocedure en welstandstoezicht (Stb. 2001, nr. 518), welke op 1 januari 2003 in werking is getreden en waarmee de categorie meldingsplichtige bouwwerken is komen te vervallen, zijn de ondergeschikte bouwactiviteiten (in beschermde stads- en dorpsgezichten thans licht bouwvergunningplichtig) onder het regime van artikel 51 van de Woningwet komen te vallen. Zoals ik reeds heb aangegeven bij de beantwoording van de kamervragen van de leden Vietsch en Van Bochove over hetzelfde onderwerp (Aanhangsel Handelingen nr. 482, vergaderjaar 2003–2004), zal ik in de eerste plaats als onderdeel van de wijziging van de Woningwet inzake de verbetering van de handhaafbaarheid en handhaving van de bouwregelgeving voorstellen om het bouwen dat tot het gewone onderhoud behoort alsmede het bouwen ingevolge een aanschrijving van burgemeester en wethouders, bouwvergunningsvrij te maken in beschermde stads- en dorpsgezichten. Dit wetsvoorstel, waarop reeds advies van de Raad van State is verkregen, zal naar verwachting nog voor het kerstreces bij uw Kamer worden ingediend. Verder wil ik bezien of de situatie van voor 1 januari 2003 kan worden hersteld, in die zin dat de aanhoudingsplicht van artikel 51 niet geldt voor bouwactiviteiten die normaal gesproken (in gebieden die niet zijn aangewezen als beschermd stads- en dorpsgezicht) bouwvergunningsvrij zouden zijn. Over een eventueel voorstel op dit punt zal ik overigens nog nader overleg plegen met mede betrokken bewindslieden. </antwoord>
      <noten afkomstig="antwoord"/>
   </antwoorden>
</kvr>
