<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken over Afghaanse vluchtelingen. (Ingezonden 29 november 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12846
</item>
         <item attribuut="Inhoud">Vragen over Pakistan en Tadzjikistan, die hun grenzen hebben gesloten voor Afghaanse vluchtelingen, wat in strijd is met het VN-Vluchtelingenverdrag. Mogelijk zijn vluchtelingen afgesloten van hulp van de UNHCR en andere organisaties. (Volkskrant, 23 november 2000 en HRW Worldreport 2000 Afghanistan).</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Afghanistan Pakistan Tadzjikistan Vluchtelingen</item>
         <item attribuut="Vindplaats">Kamervragen met antwoord 2000-2001, nr. 452, Tweede Kamer</item>
         <item attribuut="Vraagnr_bij_indiening">2000102980</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2000-12-29</item>
         <item attribuut="Datum_indiening">2000-11-29</item>
         <item attribuut="Document-id">KVR12846</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="937" allpagenumbers="937 938" vetnummer="2000102980" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12846" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="452" onderwerp="" indiendatum="2000-11-29">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2000-12-29">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1 2">Bent u op de hoogte van het feit dat zowel Pakistan als Tajikistan <voetnoot nummer="1"/>de grenzen gesloten hebben voor Afghaanse vluchtelingen? <voetnoot nummer="2"/>
      </vraag>
      <vraag nummer="2">Is het waar dat de UNHCR vrijwel geen toegang kan krijgen naar het gebied waar de ontheemden zich bevinden? Zo ja, zijn er andere (inter)organisaties die zorg dragen voor onderdak en voedsel? </vraag>
      <vraag nummer="3">Is de UNHCR bereid deze groep ontheemden op te vangen, gezien het feit dat hun mandaat daar niet toereikend voor is? Zo neen, bent u bereid dit in de VN Veiligheidsraad aan de orde te stellen? </vraag>
      <vraag nummer="4">Is de Nederlandse regering bereid de UNHCR nog extra financieel te ondersteunen, gezien het gebrek aan fondsen voor de opvang van deze groep ontheemden? </vraag>
      <vraag nummer="5" voetnoot="3">Bent u bereid Tajikistan aan te spreken op het feit dat het sluiten van grenzen voor vluchtelingen in strijd is met het VN Vluchtelingenverdrag? <voetnoot nummer="3"/>
      </vraag>
      <vraag nummer="6">Bent u bereid Pakistan bilateraal dan wel multilateraal aan te spreken op het feit dat het sluiten van grenzen voor vluchtelingen in strijd is met het non-refoulement beginsel? </vraag>
      <noten afkomstig="vraag">
         <noot nummer="1">HRW Worldreport 2000 Afghanistan</noot>
         <noot nummer="2" datum="2000-11-23" bron="Volkskrant">Volkskrant, 23 november 2000</noot>
         <noot nummer="3">Tasjikistan is verdragspartij van het VN Vluchtelingenverdrag</noot>
      </noten>
   </vragen>
   <antwoorden aantal="4">
      <antwoord nummer="1">Ja. De Pakistaanse grens wordt overigens vaker gesloten door de Pakistaanse autoriteiten, waarna zij na enige tijd de facto weer open gaat. De laatste maal werd de grens op 9 november jl. gesloten, vanwege een toestroom van enkele tienduizenden Afghaanse ontheemden. Ook ditmaal is het echter weer mogelijk geworden om de grens over te steken, waarna nieuwaangekomenen door UNHCR worden opgevangen. De grens tussen Tadzjikistan en Afghanistan is eveneens gesloten. In het grensgebied tussen beide landen hebben zich recent, als gevolg van de strijd in het gebied rond de Afghaanse stad Taloqan, tienduizenden ontheemden verzameld. </antwoord>
      <antwoord nummer="2 en 3">UNHCR ondervindt in het grensgebied (niemandsland) tussen Afghanistan en Tadzjikistan problemen bij de uitvoering van zijn werkzaamheden. De toegang wordt hier onder meer bemoeilijkt door bureaucratische hindernissen aan Tadzjiekse zijde: hulpverleners en goederen moeten door de Tadzjiekse grenscontrole om bij de ontheemden te kunnen komen. Daarnaast is de situatie gevaarlijk vanwege beschietingen, vooral door de Taliban, en de mogelijke aanwezigheid van mijnen. Desalniettemin hebben betrokken VN-instellingen (UNHCR, UNICEF, WFP, UNOCHA) en NGO’s, waaronder Artsen zonder Grenzen, de afgelopen weken enkele malen de ontheemden bezocht, en op beperkte schaal hulp geboden. UNHCR is doende met de Tadzjiekse autoriteiten te onderhandelen over toelating van de groep ontheemden tot Tadzjieks grondgebied. Daarnaast is er een probleem rond de toegang tot een groep van ca. 1250 Afghaanse vluchtelingen in Jalalabad, die van de Taliban niet naar Pakistan mogen vertrekken. Het gaat om leden van Afghaanse minderheden. De Afghaanse autoriteiten hebben UNHCR verzocht deze mensen op Afghaans grondgebied op te vangen. UNHCR kan op dit verzoek strikt genomen niet ingaan, omdat zijn mandaat beperkt is tot vluchtelingen, en het hier ontheemden betreft. UNHCR beziet met andere VN-organisaties en NGO’s op welke wijze aan het verzoek van de autoriteiten tegemoet kan worden gekomen. Ik ben van mening dat de Veiligheidsraad niet het aangewezen forum is om deze problematiek aan de orde te stellen. </antwoord>
      <antwoord nummer="4">Nederland behoort sinds langere tijd tot de belangrijkste donoren als het gaat om de crisis in en rond Afghanistan. Opvang van vluchtelingen is integraal onderdeel van de internationale hulpinspanningen die worden omschreven in het «Consolidated Appeal for Afghanistan» van de VN, waaraan Nederland bijdraagt. Daarnaast heeft Nederland een bedrag van 10 miljoen gulden ter beschikking gesteld voor de uitvoering van de actieplannen van de EU «Werkgroep op Hoog Niveau voor Asiel en Migratie». Dit bedrag zal waarschijnlijk in het komende jaar besteed kunnen worden. Nederland is voornemens een deel van deze fondsen voor Afghanistan te bestemmen. Daarenboven ben ik bereid om, indien UNHCR naar aanleiding van de nu ontstane situatie voorstellen indient, een extra bijdrage aan UNHCR te overwegen. De Nederlandse ambassade in Almaty heeft aan UNHCR laten weten dat deze organisatie desgewenst een beroep kan doen op de noodhulpfaciliteit van 100.000 gulden, waarover de ambassade direct kan beschikken. </antwoord>
      <antwoord nummer="5 en 6">Ja. In november bezocht een hoge ambtelijke EU-missie Pakistan, voor politiek overleg. Op verzoek van Nederland is op het laatste moment, op basis van rapporten over de sluiting van de grens voor vluchtelingen, aan de missie opgedragen om ter plekke ook deze kwestie aan de orde te stellen, hetgeen is geschied. Er bestaat overigens onder deskundigen geen consensus over de vraag of weigering aan de grens kan worden beschouwd als het schenden van een verdragsverplichting, of als zijnde in strijd met het non-refoulement beginsel. Sommigen baseren zich op artikel 1A van het vluchtelingenverdrag, dat bepaalt dat een persoon pas vluchteling is als hij of zij zich buiten het eigen land bevindt, alsmede op het feit dat het Vluchtelingenverdrag geen expliciet recht op toegang bevat. Weigering aan de grens kan volgens deze redenering geen schending van het Verdrag zijn. Anderen baseren zich op artikel 33-1 van het Vluchtelingenverdrag (verbod op refoulement), dat volgens hen niet alleen uitwijzing naar het land van vervolging verbiedt, maar ook heenzenden van de grens naar het land van vervolging. Aangezien derhalve niet eenduidig is of sprake is van schending van het Vluchtelingenverdrag dan wel van het non-refoulement beginsel, is het ook moeilijk om staten daarop in juridische zin aan te spreken. </antwoord>
      <noten afkomstig="antwoord"/>
   </antwoorden>
</kvr>
