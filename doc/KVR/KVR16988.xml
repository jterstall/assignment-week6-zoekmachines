<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders (PvdA) en Karimi (GroenLinks) aan de staatssecretaris van Buitenlandse Zaken (OS) en de minister van Buitenlandse Zaken over het gezonken schip «Le Joola». (Ingezonden 19 december 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16988
</item>
         <item attribuut="Inhoud">Vragen over het niet bergen van het verongelukte schip "Joola" voor de kust van Senegal. De lichamen van de slachtoffers, waaronder Nederlanders, zijn nog niet geborgen.</item>
         <item attribuut="Rubriek">Criminaliteit en openbare orde (Ongevallenpreventie en -hulpverlening) Verkeer, vervoer en waterstaat (Schepen) Verkeer, vervoer en waterstaat (Zeescheepvaart)</item>
         <item attribuut="Trefwoorden">Ongevallen Overlijden Schepen Zeescheepvaart</item>
         <item attribuut="Vindplaats">Kamervragen met antwoord 2002-2003, nr. 607, Tweede Kamer</item>
         <item attribuut="Vraagnr_bij_indiening">2020304850</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
            <persoon partij="GroenLinks">Karimi</persoon>
         </item>
         <item attribuut="Datum_reaktie">2003-01-15</item>
         <item attribuut="Datum_indiening">2002-12-19</item>
         <item attribuut="Document-id">KVR16988</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1283" allpagenumbers="1283 1284" vetnummer="2020304850" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16988" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="607" onderwerp="" indiendatum="2002-12-19">
         <vrager partij="PvdA" oorsprong="parlement">Koenders</vrager>
         <vrager partij="GroenLinks" oorsprong="parlement">Karimi</vrager>
         <vraagt-aan>de staatssecretaris van Buitenlandse Zaken (OS) en de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2003-01-15">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder>de staatssecretaris van Buitenlandse Zaken, mw</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Heeft President Wade van Senegal reeds een verzoek ingediend bij de Nederlandse regering en de Europese Commissie voor financiële, technische en organisatorische steun bij de berging van de veerboot Le Joola, gezonken in de nacht van 26 op 27 september 2002? </vraag>
      <vraag nummer="2">Acht u het moreel verantwoordelijk dat de veerboot met minstens 1500 lichamen, waaronder twee Nederlanders, op een zandbank blijft liggen terwijl er mogelijkheden en middelen zijn de lichamen te bergen en alle nabestaanden op berging aandringen? </vraag>
      <vraag nummer="3">Bestaat er in Senegal een Wet op de lijkbezorging zoals in Nederland, die President Wade verplicht lichamen te laten bergen wanneer de nabestaanden daarom vragen? </vraag>
      <vraag nummer="4">Bent u bereid u te wenden tot President Wade in samenwerking met Europese landen waar ook slachtoffers vandaan komen (Frankrijk, België en Spanje) respectievelijk er bij de Europese Commissie, bijvoorbeeld via Commissaris Bolkestein, op aan te dringen actie te ondernemen? Wilt u hierbij mede in overweging nemen dat nog 26 Europese slachtoffers zich in het schip bevinden en dat geen enkel land de gevolgen van zo’n ramp alleen kan oplossen? </vraag>
      <vraag nummer="5" voetnoot="1">Bent u bereid alles in het werk te stellen om een politieke oplossing te zoeken met President Wade om de fouten die zijn gemaakt bij de grootste Afrikaanse scheepsramp uit de geschiedenis, waar mogelijk voor de nabestaanden te verzachten door het bergen van de slachtoffers? <voetnoot nummer="1"/>
      </vraag>
      <vraag nummer="6">Is het mogelijk de nieuwe post «Nasleep Rampen» van het directoraat Internationale Samenwerking, die u bereid was in te stellen voor incidentele tragedies zoals die met Le Joola (zoals bleek bij de begrotingsbehandeling Buitenlandse Zaken) per direct in werking te laten treden? Bent u bereid hierbij niet strikt formeel te handelen, daar er geen sprake is van «levensbedreigende omstandigheden», maar de kwestie vooral vanuit menselijk oogpunt aan te pakken? </vraag>
      <vraag nummer="7">Bent u bereid u volledig in te zetten voor de belangen van de nabestaanden tegenover de Senegalese regering die al sinds twee én een halve maand aangeeft de berging als prioriteit te zien, de nabestaanden perspectief wil bieden, maar daartoe geen actie onderneemt? </vraag>
      <vraag nummer="8">Kunt u aangeven wat u tijdens de Afrika-EU top van 27 november tot 30 november 2002 op het verzoek van de Nederlandse nabestaanden heeft besproken met onder meer de Senegalese autoriteiten en de Afrikaanse Unie met betrekking tot de mogelijke berging van Le Joola? </vraag>
      <noten afkomstig="vraag">
         <noot nummer="1" titel="Le monde diplomatique">Volgens Senegalese bronnen en «Le monde diplomatique» zijn er mogelijk 2000 ipv 1500 doden gevallen</noot>
      </noten>
   </vragen>
   <toelichting>Deze vragen dienen ter aanvulling op eerdere vragen ter zake van het lid Koenders, Aanhangsel Handelingen nr. 258 en de leden Koenders en Karimi, Aanhangsel Handelingen 437, beiden vergaderjaar 2002–2003. </toelichting>
   <antwoorden aantal="8">
      <antwoord nummer="1" voetnoot="1">Er is door President Wade geen officieel, schriftelijk verzoek ingediend bij de internationale gemeenschap om ondersteuning bij de berging van de Joola. In mondeling overleg heeft de Nederlandse Ambassadeur te Dakar de Senegalese Minister van Transport geïnformeerd over de strekking van mijn antwoorden op schriftelijke kamervragen <voetnoot nummer="1"/>. Gezien deze standpuntbepaling ligt een Senegalees verzoek aan Nederland niet in de lijn der verwachtingen. </antwoord>
      <antwoord nummer="2">De beslissing over de berging valt niet binnen mijn bevoegdheid, maar ligt bij de Senegalese autoriteiten, die de beslissing moeten nemen binnen hun eigen sociale, culturele en financiële context. Ik onthoud mij daarbij van een moreel oordeel. </antwoord>
      <antwoord nummer="3">In Senegal is geen wet van kracht die vergelijkbaar is met de Nederlandse Wet op de Lijkbezorging. In de Code de la Famille is een aantal procedures vastgelegd tot aangifte en registratie van overlijden en vermissing, alsmede de procedure bij de teraardebestelling van een stoffelijk overschot in het geval van (het vermoeden van) een niet-natuurlijke dood. Geraadpleegde deskundigen hebben gesteld dat er in Senegal geen wet van kracht is die op de autoriteiten een verplichting legt om tot berging van stoffelijke overschotten over te gaan. </antwoord>
      <antwoord nummer="4" voetnoot="2">Bij mijn antwoord op deze vraag verwijs ik naar mijn eerdere antwoord op Kamervragen van Koenders en Karimi <voetnoot nummer="2"/>, onder vraag 3, waarin ik stelde dat het besluit tot berging een Senegalees besluit is en dat de kosten van berging geen onevenredig beslag op de Senegalese middelen zouden leggen. Indien de Senegalese regering Europese hulpfondsen zou willen inzetten, dan kan op verzoek van de Senegalese regering in overleg met de Europese Commissie een wijziging van de aanwending van bestedingen uit het 9e Europese Ontwikkelingsfonds worden overwogen. Voor Commissaris Bolkestein is, gezien zijn werkterrein dat is gericht op Interne markt en Belastingbeleid, hierin geen rol weggelegd. </antwoord>
      <antwoord nummer="5">De werkzaamheden die de medewerkers op het departement en de ambassade te Dakar hebben verricht zijn erop gericht geweest de nabestaanden van de Nederlandse slachtoffers zoveel mogelijk te ondersteunen. In het kort komt het neer op het volgende: intensieve contacten tussen de familieleden, de Directie Consulaire Zaken en de ambassade; de bekostiging van missies van het RIT en van Smit International; de hulp bij het verkrijgen van de overlijdensactes en een gesprek op het departement onder leiding van Plaatsvervangend directeur-generaal Regiobeleid en Consulaire Zaken. De staf van de ambassade heeft voorts zorggedragen voor de voorbereidingen van de reis van de familieleden en hen begeleid bij de reis naar de kust en de tocht over het water waar de veerboot ligt. Verdere Nederlandse stappen gericht op berging van de stoffelijke resten van de slachtoffers liggen, gegeven de omstandigheden, niet in de rede. </antwoord>
      <antwoord nummer="6">Er bestaat geen voornemen voor het opnemen in de begroting van het Ministerie van Buitenlandse Zaken van een nieuw in te stellen budget ten behoeve van incidentele rampen, zoals die met «Le Joola». Een dergelijk voornemen is niet door mij, noch door de staatssecretaris voor Ontwikkelingssamenwerking, tijdens de Begrotingsbehandeling Buitenlandse Zaken uitgesproken. </antwoord>
      <antwoord nummer="7">Zie mijn antwoord op vraag 5. </antwoord>
      <antwoord nummer="8">Op 28 november 2002, en marge van de EU-Afrika ministeriële bijeenkomst, heeft de staatssecretaris voor Ontwikkelingssamenwerking de Senegalese minister van Buitenlandse Zaken gecondoleerd. De minister bevestigde het voornemen tot berging van de veerboot en sprak zijn dank uit over de door Nederland mogelijk gemaakte inzet van het RIT en van Smit International. </antwoord>
      <noten afkomstig="antwoord">
         <noot nummer="1" documenttype="Kamervragen">Aanhangsel Handelingen, nrs. 258 en 437, vergaderjaar 2002–2003.</noot>
         <noot nummer="2" documenttype="Kamervragen" documentnummer="437" documentjaargang="2002-2003">Aanhangsel Handelingen, nr. 437, vergaderjaar 2002–2003.</noot>
      </noten>
   </antwoorden>
</kvr>
