<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) aan de staatssecretaris van Justitie over de dreigende uitzetting van M.K. (Ingezonden 13 maart 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31485
</item>
         <item attribuut="Inhoud">Vragen over de dreigende uitzetting van M.K. ter aanvulling op eerdere vragen ter zake van het lid Van der Ham, ingezonden 10 maart 2008 (vraagnummer 2070814250). De indiener vraagt aan de staatssecretaris of hij de mening deelt dat het van belang is dat de Europese Unie op korte termijn actie onderneemt om kwesties als deze te voorkomen door nauwer samen te werken en richtlijnen op te stellen in deze en of hij bereid is hierop het voortouw te nemen.</item>
         <item attribuut="Rubriek">Internationale betrekkingen (Overig) Staats- en bestuursrecht (Grondrechten) Welzijn (Minderheden) Welzijn (Vreemdelingen en asielzoekers)</item>
         <item attribuut="Trefwoorden">Groot-Brittannië Homoseksuelen Iran Mensenrechten</item>
         <item attribuut="Vindplaats">Kamervragen met antwoord 2007-2008, nr. 1892, Tweede Kamer</item>
         <item attribuut="Vraagnr_bij_indiening">2070814630</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Azough</persoon>
         </item>
         <item attribuut="Datum_reaktie">2008-04-02</item>
         <item attribuut="Datum_indiening">2008-03-13</item>
         <item attribuut="Document-id">KVR31485</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3863" allpagenumbers="3863 3864" vetnummer="2070814630" code="0708tkkvr1892" lopendefooter="Tweede Kamer, vergaderjaar 2007–2008, Aanhangsel" filenaam="KVR31485" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1892" onderwerp="" indiendatum="2008-03-13">
         <vrager partij="GroenLinks" oorsprong="parlement">Azough</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2 april 2008), zie ook Aanhangsel Handelingen nr. 1849, vergaderjaar 2007–2008.">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Bent u bekend met de kwestie van de dreigende uitzetting van M. K. naar Iran? Hoe beoordeelt u het feit dat zijn volledige naam zowel in schriftelijke vragen als in publieke berichtgeving bekend is geraakt? Leidt deze bekendheid van zijn naam niet tot extra grote risico’s indien M.K. uitgezet zou worden naar Iran? Zo neen, waarom niet? Zo ja, vindt u ook niet dat het met het oog op het verbod van refoulement geïndiceerd is om M.K. verblijf in Nederland toe te staan? </vraag>
      <vraag nummer="2">Bent u bekend met de Joint Motion for a Resolution over de dreigende uitzetting van M.K. naar Iran die op zeer korte termijn in stemming zal worden gebracht in het Europees Parlement? Kunt u aangeven of er meerdere vergelijkbare gevallen zijn geweest? Zo ja, welke dan? Is de kwestie van mevrouw P.E. vergelijkbaar en hoe beoordeelt u het feit dat zij niet uitgezet wordt door de Britse overheid maar ook geen verblijfsrecht toegekend heeft gekregen? </vraag>
      <vraag nummer="3">Deelt u de mening dat het van belang is dat de Europese Unie op korte termijn actie onderneemt om kwesties als deze te voorkomen door nauwer samen te werken en richtlijnen op te stellen in deze? Bent u bereid hierop het voortouw te nemen? Toelichting Deze vragen dienen ter aanvulling op eerdere vragen ter zake van het lid Van der Ham, ingezonden 10 maart 2008 (vraagnummer 2070814250). </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">De zaak van M.K. is mij bekend. In verschillende media is de naam van betrokkene gepubliceerd. De Britse autoriteiten hebben reeds laten weten zijn zaak opnieuw in behandeling te zullen nemen. Ook in het Verenigd Koninkrijk is het beginsel van non-refoulement uitgangspunt van het beleid. In dit verband verwijs ik u naar de beantwoording van de schriftelijke vragen van het lid Van der Ham, 10 maart 2008 (5535663/08). </antwoord>
      <antwoord nummer="2">Ja, de Joint Motion for a Resolution is mij bekend. Ik kan u echter niet aangeven of er in de afgelopen periode meer Iraanse homoseksuele asielzoekers in het kader van de Dublin II-Verordening vanuit Nederland zijn overgedragen aan het Verenigd Koninkrijk, omdat in de registratiesystemen van de Immigratie- en Naturalisatiedienst de seksuele geaardheid van de vreemdeling niet wordt geregistreerd. Wel kan ik u aangeven dat vanaf 1 januari 2007 minder dan 10 Iraanse vreemdelingen vanuit Nederland aan het Vereningd Koninkrijk zijn overgedragen. Evenmin kan ik u berichten over de stand van zaken in de (asiel)procedure van mevrouw P.E., omdat de behandeling van het asielverzoek en de daarmee verband houdende maatregelen de verantwoordelijkheid is van de Britse autoriteiten. </antwoord>
      <antwoord nummer="3">De asielsystemen binnen de EU zijn nog onvoldoende geharmoniseerd. Noch de regelgeving, noch het beleid, noch de uitvoering zijn gelijk. Dat betekent dat met betrekking tot de regelgeving er nog altijd sprake is van bijvoorbeeld verschillende statussen, verschillende vormen van verblijf en verschillende rechten en plichten die daaraan verbonden zijn. Deze situatie is volgens het kabinet tegen te gaan door verdere harmonisatie en praktische samenwerking. Harmonisatie kan «top down», vanuit de wet- en regelgeving de verschillende asielsystemen nader tot elkaar brengen. Praktische samenwerking kan dit «bottom up» stimuleren, door middel van onder andere uitwisseling van kennis, best practises en vaardigheden. Dat is de inzet van Nederland. Zoals u bekend is een gemeenschappelijk Europees asielbeleid momenteel wel in ontwikkeling. Kortheidshalve wil ik u verwijzen naar mijn brief van 11 september 2007, waarin nader is ingegaan op de achtergrond, het doel en de inzet met betrekking tot de totstandbrenging van de tweede fase van het gemeenschappelijk Europees asielstelsel (Kamerstukken II, 2006–2007, 19 637 en 23 490, nr. 1170). Ook verwijs ik u naar de u op 11 september 2007 gezonden Kabinetsreactie op het Groenboek over de toekomst van het gemeenschappelijk Europees asielstelsel (Kamerstukken II, 2006–2007, 22 112, nr. 562). Uit deze brieven blijkt dat het kabinet een voorstander is van een gemeenschappelijk Europees asielstelsel. In dit kader worden zowel verdergaande harmonisering van de asielwetgeving als versterking van de praktische samenwerking door Nederland actief nagestreefd en bevorderd. Daartoe doet Nederland in de daarvoor bestemde gremia actief voorstellen aan de Europese Commissie die haar van nut kunnen zijn bij het opstellen van voorstellen naar aanleiding van de reacties van de EU-lidstaten op het Groenboek en de discussie daarover in de informele JBZ-raad van 25 januari 2008 te Ljubljana. Tevens denkt Nederland actief mee over de vormgeving van het Europese ondersteuningsbureau dat verder inhoud moet geven aan de praktische samenwerking. Voorts draag Nederland actief bij aan de totstandkoming van het Europese pact inzake immigratie en asiel dat door het inkomend Frans voorzitterschap van de Europese Unie wordt voorbereid. </antwoord>
      <noten afkomstig="antwoord"/>
   </antwoorden>
</kvr>
