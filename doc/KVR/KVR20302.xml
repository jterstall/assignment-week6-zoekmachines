<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de ministers van Justitie en van Volksgezondheid, Welzijn en Sport over de plaatsing van verslaafden en psychisch gestoorden in duocellen. (Ingezonden 16 april 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20302
</item>
         <item attribuut="Inhoud">Psychisch gestoorden en verslaafden zouden deelnemen aan experimenten met het twee-op-één-cel-regime.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gedetineerden</item>
         <item attribuut="Vindplaats">Kamervragen met antwoord 2003-2004, nr. 1560, Tweede Kamer</item>
         <item attribuut="Vraagnr_bij_indiening">2030413010</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2004-05-18</item>
         <item attribuut="Datum_indiening">2004-04-16</item>
         <item attribuut="Document-id">KVR20302</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3299" allpagenumbers="3299 3300" vetnummer="2030413010" code="0304tkkvl2030413010" lopendefooter="Tweede Kamer, vergaderjaar 2003–2004, Aanhangsel" filenaam="KVR20302" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1560" onderwerp="" indiendatum="2004-04-16">
         <vrager partij="GroenLinks" oorsprong="parlement">Vos</vrager>
         <vraagt-aan>de ministers van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-05-18">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de berichten dat verslaafden en psychisch gestoorden worden geplaatst in een twee-op-één-cel-regime? <voetnoot nummer="1"/>
      </vraag>
      <vraag nummer="2">Wat is er waar van de signalen die vakbondsbestuurders opvangen van hun leden dat psychisch gestoorden en verslaafden deelnemen aan de experimenten van twee-op-een-cel? Bent u van plan direct onderzoek in te stellen naar de bewering van vakbonden dat gevangenisdirecties er niet in slagen voldoende geschikte vrijwilligers voor deze experimenten te vinden en daarom gedetineerden waarvan expliciet is vastgesteld dat ze onder geen enkele voorwaarde zouden worden geselecteerd tóch plaatsen? </vraag>
      <vraag nummer="3">Vindt u het wenselijk dat penitentiair inrichtingswerkers worden geconfronteerd met de bijzonder zware psycho-sociale problematiek van psychisch gestoorden, met alle risico’s voor de orde en veiligheid in penitentiaire inrichtingen van dien? </vraag>
      <vraag nummer="4">Klopt de bewering van de vakbondsbestuurder dat «Justitie er alles aan doet om het experiment te laten slagen»? Zo neen, waarom niet? Vinden er inderdaad manipulaties plaats om te voorkomen dat de uitkomst van de experimenten met twee gedetineerden op één cel voor u negatief zullen uitvallen? </vraag>
      <vraag nummer="5">Bent u bereid met onmiddellijke ingang een onafhankelijke wetenschappelijke begeleidingscommissie in te stellen om de gang van zaken rondom de experimenten te laten onderzoeken? Zo neen, waarom niet? </vraag>
      <vraag nummer="6">Is het wenselijk om psychisch gestoorden in reguliere penitentiaire inrichtingen te detineren? Is de psycho-sociale problematiek van psychisch gestoorden niet dusdanig dat gespecialiseerde hulpverlening op zijn plaats is? Zo neen, hoe wordt voorzien in adequate gespecialiseerde hulpverlening in penitentiaire inrichtingen? </vraag>
      <vraag nummer="7">Op welke wijze gaat u voorzien in maatregelen waarmee voorkomen wordt dat psychisch gestoorden en verslaafden moeten deelnemen aan de twee-op-een-cel-experimenten? </vraag>
      <noten afkomstig="vraag">
         <noot nummer="1" datum="2004-04-15" bron="Algemeen Dagblad" titel="Gestoorden toch in duocel">Algemeen Dagblad, 15 april 2004: «Gestoorden toch in duocel»</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De voorbereidende fase van de invoering van het meerpersoonscelgebruik is vastgelegd in een overeenkomst met de vakcentrales.Deze overeenkomst bevat waarborgen en procedureafspraken die de veiligheid van personeel en gedetineerden garanderen.Op basis van de overeenkomst geldt een ernstige psychische gestoordheid en verslaving als contra-indicatie voor plaatsing op een meerpersoonscel. Bij psychisch gestoorden is het mogelijk dat bij binnenkomst niet meteen een goede inschatting van de risico’s kan worden gemaakt en ook de ernst van de verslavingsproblematiek kan soms pas naderhand worden vastgesteld. Bij constatering van een dergelijke problematiek wordt de samenplaatsing terstond heroverwogen. De overeenkomst met de vakcentrales voorziet in een speciale procedure ingeval er onenigheid bestaat over de naleving van de vastgestelde regels of anderszins sprake is van een onveilige situatie. Wanneer daarvan sprake is, dan bespreekt de lokale ondernemingsraad dit eerst met zijn bestuurder.Indien dit overleg niet tot resultaat leidt, dan wordt daarvan melding gemaakt aan de sectordirecteur Gevangeniswezen, die op zijn beurt de toetsingscommissie informeert.De toetsingscommissie heeft de bevoegdheid een onderzoek in te stellen.De sectordirecteur Gevangeniswezen geeft een bindend advies over de gerezen problemen met inachtneming van het advies van de toetsingscommissie.Om die reden zie ik geen aanleiding om buiten de gemaakte afspraken om een onderzoek in te stellen. </antwoord>
      <antwoord nummer="3">Ik deel uw zorgen dat penitentiaire inrichtingswerkers in toenemende mate worden geconfronteerd met zware psycho-sociale problematiek van gedetineerden.De populatie in het gevangeniswezen in ons land is al langere tijd aan verandering onderhevig.Naast het gegeven van oplopende aantallen tbs-passanten neemt de complexiteit van de samenstelling van de gedetineerdenpopulatie steeds meer toe.Dat uit zich onder meer in een toename van gedetineerden met verslavingsproblematiek en psychische stoornissen.Dit gaat onvermijdelijk gepaard met soms ernstige beheersproblemen, die extra druk leggen op de medewerkers binnen de penitentiaire inrichtingen en op de orde en veiligheid in penitentiaire inrichtingen. Het gevangeniswezen beschikt over een aantal specifieke voorzieningen voor gespecialiseerde opvang van psychisch gestoorden en gedetineerden met psycho-sociale problematiek.Het is voorts mogelijk om gedetineerden door te plaatsen naar psychiatrische ziekenhuizen als bedoeld in de Wet bijzondere opnemingen in psychiatrische ziekenhuizen mits aan de criteria van die wet wordt voldaan.Overigens merk ik hierbij op dat deze voorzieningen niet in alle gevallen soelaas bieden.De veranderende gevangenispopulatie vraagt om een meer specifieke analyse van de achtergronden en kenmerken van de huidige gedetineerdenpopulatie. Daarbij dient ook gelet te worden op recidivecijfers.Deze doelgroepenanalyse is in ontwikkeling en het recidive-onderzoek is in volle gang. </antwoord>
      <antwoord nummer="4">De voorbereidende fase vindt plaats vooruitlopend op wetswijziging terzake het meerpersoonscelgebruik. Het doel van de voorbereidende fase is uiteraard om de uitvoering zo zorgvuldig, efficiënt en effectief mogelijk te laten verlopen.Het is echter inherent aan een voorbereidende fase dat zich kinderziektes kunnen voordoen.Dit is één van de redenen waarom met de vakcentrales is afgesproken dat in voorkomende gevallen (volgens de procedure die ik in antwoord op vraag 2 heb uiteengezet) in onderling overleg naar een oplossing wordt gezocht.Ik betreur het dan ook dat mij nu via de media het onterechte verwijt bereikt dat manipulaties plaatsvinden, terwijl van onderling overleg volgens de daarvoor overeengekomen procedure nog geen sprake is geweest. </antwoord>
      <antwoord nummer="5">Bij de voorbereiding van de invoering van meerpersoonscelgebruik is met de betrokken partijen, waaronder de vakcentrales en de groepsondernemingsraad, afgesproken dat er een evaluatie onder supervisie van het Wetenschappelijk Onderzoek- en Documentatiecentrum (WODC) van het Ministerie van Justitie zal plaatsvinden van de voorbereidende fase van invoering meerpersoonscelgebruik.In deze evaluatie staat centraal op welke wijze de plannen van aanpak zijn gerealiseerd en wat de gevolgen en effecten zijn ten aanzien van de kwaliteit van de detentie en van de veiligheid en het welbevinden van zowel het personeel als de gedetineerden.De evaluatie en de afspraken in de overeenkomst met de vakcentrales bieden voldoende waarborgen voor een onafhankelijk onderzoek van de voorbereidende fase.Ik zal dan ook niet nog een commissie instellen. </antwoord>
      <antwoord nummer="6">Afhankelijk van de aard en ernst van de psychische stoornis kan thans behandeling in detentie plaatsvinden. In specifieke gevallen is doorplaatsing naar de GGZ mogelijk. Verder verwijs ik u naar mijn antwoord op vraag 3. </antwoord>
      <antwoord nummer="7">In afwachting van het wettelijke kader voor meerpersoonscelgebruik geschiedt plaatsing op basis van vrijwilligheid, waarbij ernstige psychische gestoordheid en verslaving gelden als contra-indicatie. Aanvullende maatregelen worden door mij niet overwogen. </antwoord>
      <noten afkomstig="antwoord"/>
   </antwoorden>
</kvr>
