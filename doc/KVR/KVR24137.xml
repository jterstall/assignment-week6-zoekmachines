<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretarissen van Defensie, van Economische Zaken en van Financiën over de betaling van smeergeld aan generaal Pinochet. (Ingezonden 15 september 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24137
</item>
         <item attribuut="Inhoud">Vragen naar aanleiding van het bericht dat het Nederlandse bedrijf RDM smeergeld zou hebben betaald aan de Chileense oud-dictator Pinochet. Hoe kan een exportvergunning gegeven zijn voor de leverantie van Leopardtanks aan Chili, ondanks het verbod van het ministerie van Buitenlandse Zaken dat met Pinochet absoluut geen zaken mochten worden gedaan.</item>
         <item attribuut="Rubriek">Handel en economie (Export) Veiligheidsbeleid en defensie (Militair materieel)</item>
         <item attribuut="Trefwoorden">Chili Export Wapens</item>
         <item attribuut="Vindplaats">Kamervragen met antwoord 2005-2006, nr. 199, Tweede Kamer</item>
         <item attribuut="Vraagnr_bij_indiening">2040521390</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2005-10-26</item>
         <item attribuut="Datum_indiening">2005-09-15</item>
         <item attribuut="Document-id">KVR24137</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="423" allpagenumbers="423 424" vetnummer="2040521390" code="0506tkkvr199" lopendefooter="Tweede Kamer, vergaderjaar 2005–2006, Aanhangsel" filenaam="KVR24137" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="199" onderwerp="" indiendatum="2005-09-15">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretarissen van Defensie, van Economische Zaken en van Financiën</vraagt-aan>
      </vraagdata>
      <antwoorddata antwoorddatum="2005-10-26">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder>de minister van Buitenlandse Zaken en de staatssecretarissen van Economische Zaken en van Financiën</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u de berichten in de Nederlandse en Chileense pers dat het Nederlandse bedrijf RDM smeergeld zou hebben betaald aan de Chileense oud-dictator Augusto Pinochet? <voetnoot nummer="1"/>
      </vraag>
      <vraag nummer="2" voetnoot="2">Wat waren de redenen dat Nederland een exportvergunning gaf voor de leverantie van Leopardtanks aan Chili, ondanks het verbod van de toenmalige minister van Buitenlandse Zaken Van Mierlo dat met Pinochet absoluut geen zaken mochten worden gedaan? <voetnoot nummer="2"/>
      </vraag>
      <vraag nummer="3">Hebben de Chileense autoriteiten over deze feiten contact met u opgenomen? Zo neen, bent u bereid contact op te nemen met de Chileense autoriteiten om vast te stellen wat de verdenking is? </vraag>
      <vraag nummer="4">Om welke bedragen gaat het hierbij precies? Betreft het hier commissie- of provisiegelden of smeergeld? Kunt u een definitie geven van commissie- of provisiegeld? </vraag>
      <vraag nummer="5">Heeft het ministerie van Defensie regels voor commissie- of provisiegelden, ook als het de verkoop van tweedehands materieel via tussenpersonen betreft? Zo ja, wilt u deze bekend maken? Indien neen, deelt u de mening dat dergelijke regels noodzakelijk zijn? Zo ja, op welke termijn verwacht u ze vast te kunnen stellen? </vraag>
      <vraag nummer="6">Indien het om smeergeld gaat, bent u dan bereid te bevorderen dat een strafrechtelijk onderzoek wordt ingesteld? Indien neen, waarom niet? </vraag>
      <vraag nummer="7">Is de Belastingdienst door RDM in kennis gesteld van de commissie- of provisiegelden? Zo ja, op welke wijze heeft de Belastingsdienst dit verwerkt? Ging het hier om zogeheten verwervingskosten die aftrekbaar zijn? Zijn deze kosten afgetrokken? Zo ja, deelt u de mening dat dit onacceptabel is? Indien neen, waarom niet? </vraag>
      <vraag nummer="8">Heeft het ministerie van Defensie op enigerlei wijze tijdens de onderhandelingen over de verkoop samengewerkt met RDM of enig ander bedrijf van de heer Van den Nieuwenhuijzen? Zo ja, op basis van welke afspraken? Indien neen, kunt u aangeven wat de positie van de heer Van den Nieuwenhuijzen was bij alle wapentransacties van Nederland met Chili in de laatste negen jaar? </vraag>
      <vraag nummer="9">Wat was precies de positie van RDM bij de verkoop van de 200 Leopard-tanks aan Chili? </vraag>
      <vraag nummer="10">Kunt u een overzicht geven van de bedrijven die betrokken zijn geweest bij de wapenexporttransacties tussen Nederland en Chili? </vraag>
      <noten afkomstig="vraag">
         <noot nummer="1" datum="2005-09-12" bron="De Telegraaf, 10 september jl.,«RDM betaalde Pinochet smeergeld», Trouw" titel="RDM gaf Pinochet smeergeld» en Chileens dagblad Tercera van 10, 11 en 12 september zie www.tercera.cl, «Oscar Aitken dice que depósitos son por asesorías a empresas de armas», op 10 september; «CDE entrega a juezMuáozdatos de nexos de Pinochet con negocios de armas» op 11 september en «El itinerario de los nexos de Pinochet con la compra de armas">De Telegraaf, 10 september jl.,«RDM betaalde Pinochet smeergeld», Trouw, 12 september 2005: «RDM gaf Pinochet smeergeld» en Chileens dagblad Tercera van 10, 11 en 12 september zie www.tercera.cl, «Oscar Aitken dice que depósitos son por asesorías a empresas de armas», op 10 september; «CDE entrega a juezMuáozdatos de nexos de Pinochet con negocios de armas» op 11 september en «El itinerario de los nexos de Pinochet con la compra de armas» op 12 september</noot>
         <noot nummer="2" datum="1998-10-24" bron="Vrij Nederland" titel="Oude Nederlandse tanks voor Chili">Vrij Nederland, 24 oktober 1998: «Oude Nederlandse tanks voor Chili»</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Begin jaren negentig werden, na het aantreden van een democratisch gekozen regering, leveranties van militair materieel aan Chili niet langer bij voorbaat uitgesloten. Leveranties werden per afzonderlijk geval strikt beoordeeld aan de hand van de criteria van het Nederlandse wapenexportbeleid. Hierbij werden de positie van het leger en de rol van Pinochet meegewogen. De mogelijkheid van verkoop van overtollige Leopard 1 tanks aan Chili speelde in de tweede helft van de jaren negentig. Levering van deze tanks werd niet opportuun geacht zolang Pinochet bevelhebber van het leger was. De Tweede Kamer is bij brief van 16 december 1997 vertrouwelijk geïnformeerd over de mogelijke verkoop van overtollige Leopard 1-tanks aan Chili. Deze brief is op 15 januari 1998 door de Kamercommissie voor Defensie voor kennisgeving aangenomen. Na het aftreden van Pinochet als bevelhebber en na toestemming van Duitsland voor de verkoop, is in april 1998 een uitvoervergunning verleend. </antwoord>
      <antwoord nummer="3, 4 en 6">De Chileense autoriteiten hebben geen contact opgenomen met de Nederlandse autoriteiten. Indien blijkt dat er een redelijk vermoeden is dat de Nederlandse wet is overtreden, in het bijzonder artikel 328 ter van het Wetboek van strafrecht, zal dit vanzelfsprekend onder de aandacht worden gebracht van het openbaar ministerie. </antwoord>
      <antwoord nummer="5">Nee, er zijn geen algemene regels voor commissie- of provisiegelden aangezien bij verkoop van overtollig strategisch materieel geen gebruik wordt gemaakt van tussenpersonen. Zulk materieel wordt van regering aan regering verkocht. Een uitzondering daarop vormt de verkoop aan gerenommeerde in Nederland gevestigde ondernemingen met militaire productie, onder voorwaarde dat alleen mag worden doorverkocht aan regeringen van landen die voldoen aan de criteria van het wapenexportbeleid. Voorts geldt voor het toepassen van deze variant als regel dat de betrokken ondernemingen een toegevoegde waarde moeten hebben door het uitvoeren van onderhoud en modificaties aan het te verkopen materieel. Hiervan was in onderhavig geval sprake. </antwoord>
      <antwoord nummer="7">Gelet op de geheimhoudingsplicht van artikel 67 van de Algemene wet inzake rijksbelastingen is het de Belastingdienst niet toegestaan informatie over individuele belastingplichtigen openbaar te maken. </antwoord>
      <antwoord nummer="8 en 9">Met de RDM Holding N.V. is op 4 maart 1998 een contract getekend voor de verkoop van 200 Leopard 1 V tanks. De RDM heeft de tanks voor eigen rekening en risico overgenomen, onder voorwaarde dat alleen mag worden doorverkocht aan regeringen van landen die aan de criteria van het wapenexportbeleid voldoen. Na het uitvoeren van onderhoud en modificaties heeft RDM de tanks aan Chili doorverkocht. Met RDM is tevens afgesproken dat Defensie in voorkomend geval bereid was tegen betaling de opleiding te verzorgen van het personeel van het kopende land. </antwoord>
      <antwoord nummer="10">Nee. De niet-vertrouwelijke informatie, op het niveau van productgroep en land van bestemming, wordt vanaf 1997 door het ministerie van Economische Zaken gerapporteerd en sinds 2004 gepubliceerd op zijn website. Vanwege de commerciële gevoeligheid wordt andere informatie, waaronder namen van bedrijven, niet openbaar verstrekt. Indien gewenst, kan deze informatie wel ter vertrouwelijke inzage aan de Tweede Kamer worden voorgelegd. </antwoord>
      <noten afkomstig="antwoord"/>
   </antwoorden>
</kvr>
