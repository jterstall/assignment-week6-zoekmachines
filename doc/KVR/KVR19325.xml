<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst, Dijsselbloem, Kalsbeek en Wolfsen (allen PvdA) aan de ministers van Justitie, van Binnenlandse Zaken en Koninkrijksrelaties en van Volksgezondheid, Welzijn en Sport over de loverboysproblematiek. (Ingezonden 1 december 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19325
</item>
         <item attribuut="Inhoud">Vragen over de achtergronden van de betrokken loverboy en over het optreden van de politie en justitie ten aanzien van de loverboy en het slachtoffer. Aanvullende vragen op eerdere vragen terzake van de leden Griffith en Örgü, ingezonden 1 december 2003.</item>
         <item attribuut="Rubriek">Criminaliteit en openbare orde (Slachtofferhulp) Strafrecht en strafprocesrecht (Misdrijven) Vrijetijdsbesteding (Overig) Welzijn (Jeugdigen)</item>
         <item attribuut="Trefwoorden">Meisjes Prostitutie</item>
         <item attribuut="Vindplaats">Kamervragen met antwoord 2003-2004, nr. 689, Tweede Kamer</item>
         <item attribuut="Vraagnr_bij_indiening">2030403960</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Dijsselbloem</persoon>
            <persoon partij="PvdA">Kalsbeek</persoon>
            <persoon partij="PvdA">Wolfsen</persoon>
         </item>
         <item attribuut="Datum_reaktie">2004-01-26</item>
         <item attribuut="Datum_indiening">2003-12-01</item>
         <item attribuut="Document-id">KVR19325</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1463" allpagenumbers="1463 1464" vetnummer="2030403960" code="0304tkkvr689" lopendefooter="Tweede Kamer, vergaderjaar 2003–2004, Aanhangsel" filenaam="KVR19325" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="689" onderwerp="" indiendatum="2003-12-1">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Kalsbeek</vrager>
         <vrager partij="PvdA" oorsprong="parlement">Wolfsen</vrager>
         <vraagt-aan>de ministers van Justitie, van Binnenlandse Zaken en Koninkrijksrelaties en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="15">
      <vraag nummer="1" voetnoot="1">Kent u – via politie en/of het openbaar ministerie – de concrete situatie die in de pers <voetnoot nummer="1"/>over de daden van een loverboy beschreven wordt? </vraag>
      <vraag nummer="2">Zo ja, kunt u uitleggen hoe het mogelijk is dat de betrokken loverboy het slachtoffer uit een psychiatrische kliniek wist te ontvoeren? </vraag>
      <vraag nummer="3">Bestaat dat risico ook in andere klinieken en wat is/wordt ondernomen om dat risico in het vervolg uit te sluiten? </vraag>
      <vraag nummer="4">Staat het gezin waaruit deze loverboy afkomstig is bij politie, justitie en/of de gemeente bekend als «levensgevaarlijk» en zo ja, wat voor misdragingen zijn daarvan een indicatie en hoe is/wordt daartegen opgetreden? </vraag>
      <vraag nummer="5">Wat is uw reactie op het verwijt dat de ouders politie en justitie maken («Wij zijn door politie en justitie in de steek gelaten. Dat is mijn grootste zeer»)? </vraag>
      <vraag nummer="6">Wat hebben politie en justitie concreet ondernomen om de ouders van het slachtoffer te bewegen aangifte te doen c.q. wat gaan ze ondernemen om de ouders te bewegen dat alsnog te doen? </vraag>
      <vraag nummer="7">Hoe beoordeelt u de inspanning die politie en justitie hebben geleverd? </vraag>
      <vraag nummer="8">Waarom slagen politie en justitie in dit geval (maar ook in andere gevallen) er niet in om bedreigde burgers en slachtoffers van geweld ervan te overtuigen dat ze altijd gevrijwaard zullen zijn van wraakacties door de dader(s)? En wat gaat u doen om daarin verandering te brengen? </vraag>
      <vraag nummer="9">Is deze loverboy c.q. het gezin waartoe hij behoort (in)direct betrokken bij vergelijkbare activiteiten met andere meisjes en zo ja, hoe wordt daartegen opgetreden? </vraag>
      <vraag nummer="10">Zijn de wettelijke mogelijkheden om via politie en justitie op te treden tegen de activiteiten van loverboys toereikend en zo neen, wat zou er aanvullend geregeld moeten worden om eerder in te grijpen als meisjes in handen van deze mannen vallen c.q. dreigen te vallen? </vraag>
      <vraag nummer="11">Wat is op dit moment bekend over de aard en de omvang van de problematiek van loverboys in Nederland? </vraag>
      <vraag nummer="12">Worden deze zaken door de politiekorpsen en justitie eenduidig en geregistreerd? Zo neen, kunt u bevorderen dat dit op korte termijn wel het geval is? </vraag>
      <vraag nummer="13">Wat wordt in omliggende landen gedaan om deze problematiek aan te pakken en wat kan Nederland van die aanpak leren? </vraag>
      <vraag nummer="14">Zijn er met succes strafzaken tegen loverboys afgesloten en zo ja, wat voor uitkomsten laten deze zaken zien? </vraag>
      <vraag nummer="15">Wat is een minder verhullende en geruststellende omschrijving voor dit fenomeen dan het begrip «loverboy»? </vraag>
      <noten afkomstig="vraag">
         <noot nummer="1" datum="2003-11-27" bron="De Volkskrant">De Volkskrant, 27 november 2003</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Griffith en Örgü (beiden VVD), ingezonden 1 december 2003. </toelichting>
   <antwoorden aantal="9">
      <antwoord nummer="1, 4, 5, 6, 7 en 9">De concrete situatie die in de pers over de daden van een loverboy beschreven wordt is mij niet bekend, nu het verhaal door de ouders van het kennelijke slachtoffer in anonimiteit aan de verslaggever is verteld en geen aangifte is gedaan. Waar mogelijk zal ik meer in zijn algemeenheid ingaan op de in de pers gesignaleerde loverboyproblematiek. </antwoord>
      <antwoord nummer="2">Over het onderhavige geval is mij niets bekend. Psychiatrische klinieken zijn open instellingen. Patiënten kunnen bezoek ontvangen en zij kunnen de kliniek zelfstandig verlaten. Een deel van de patiënten verblijft op gesloten afdelingen, maar ook op een gesloten afdeling kan bezoek worden ontvangen en is het voor (een deel van) de patiënten mogelijk om naar buiten te gaan. </antwoord>
      <antwoord nummer="3">Als gevolg van de vermaatschappelijking zijn psychiatrische klinieken al sinds dertig jaar open. Het opnieuw ontoegankelijk maken van psychiatrische ziekenhuizen zou sterk de vrijheid van de psychiatrische patiënt beknotten. Er zijn dan ook geen plannen om deze situatie te wijzigen. </antwoord>
      <antwoord nummer="8">Als er sprake is van één of een klein aantal slachtoffers van een bepaalde verdachte, kan de anonimiteit van het slachtoffer onmogelijk gehandhaafd worden. Een garantie aan bedreigde burgers en slachtoffers van geweld dat ze altijd gevrijwaard zullen zijn van wraakacties door de dader(s) is niet waar te maken. </antwoord>
      <antwoord nummer="10">Ik verwijs naar het antwoord op vraag 4 van de leden Griffith en Örgu (met het kenmerk 2030403930) (Aanhangsel Handelingen nr. 688, vergaderjaar 2003–2004), waarin is aangegeven dat het voorkómen van seksuele afhankelijkheidssituaties voor een groot deel in de eigen omgeving van meisjes en vrouwen moet plaatsvinden. Op zichzelf is het wettelijke instrumentarium, te weten met name de zedenparagraaf in het Wetboek van Strafrecht, en in het bijzonder de artikelen 248a en b en 250a, toereikend om strafrechtelijk op te treden tegen activiteiten van loverboys. </antwoord>
      <antwoord nummer="11 en 12">Het Nederlands Instituut voor Seksuologisch Onderzoek (NISSO) heeft in 1998 in opdracht van het Ministerie van Justitie een onderzoek uitgevoerd naar de aard en omvang van meisjesprostitutie in Nederland. Daaruit bleek dat in 24 (middel)grote steden in Nederland jaarlijks naar schatting 1000 tot 1500 minderjarige (allochtone) meisjes in de prostitutie belanden. Voor nog eens 500 meisjes is dit vermoedelijk het geval. Uit dit onderzoek kwam naar voren dat allochtone meisjes en recent geïmmigreerde meisjes twee derde deel uitmaken van deze groep. De problematiek van loverboys laat zich echter slecht registreren. De dark numbers zijn vermoedelijk zo groot, dat hulpverlening, politie en justitie moeilijk zicht krijgen op het totale aantal minderjarigen dat in de prostitutie zit, laat staan van het aantal slachtoffers van loverboys. Dat het dark number een hinderpaal vormt voor de bepaling van het aantal minderjarigen in de prostitutie blijkt ook uit het onderzoek van het Verweij-Jonkers Instituut in het kader van de evaluatie van de opheffing van het algemeen bordeelverbod en uit een recente quick scan van ECPAT (2003). Daarin geven hulpverleningsorganisaties aan dat minderjarigheid in de prostitutie een groter probleem is dan de cijfers doen vermoeden, maar nieuwe kwantitatieve gegevens komen uit die onderzoeken niet naar voren. De Nationaal Rapporteur Mensenhandel schat het aantal minderjarige slachtoffers van mensenhandel in Nederland op 600–1150. De Nationaal Rapporteur Mensenhandel rapporteert voorts, dat het aantal minderjarige slachtoffers van mensenhandel dat in contact met de hulpverlening komt in het jaar 2000 129 was. Dat zijn echter niet uitsluitend loverboyslachtoffers. Politie en openbaar ministerie registreren strafzaken onder de artikelen 248a en b en 250a Wetboek van Strafrecht. Loverboyzaken worden als zodanig niet apart geregistreerd. Diverse organisaties die actief zijn in de hulpverlening en opvang van minderjarigen in de prostitutie zijn bezig met het opzetten van een nieuw registratiesysteem. Datzelfde geldt voor het Korps Landelijke Politiediensten, dat sinds 2002 een slachtoffervolgsysteem kent, waarin signalen van mensenhandel (waaronder minderjarigen in de prostitutie en slachtoffers van loverboys) geregistreerd worden. </antwoord>
      <antwoord nummer="13">Over de wijze waarop deze problematiek in omringende landen wordt aangepakt staan mij geen gegevens ter beschikking. Mogelijk dat een op te zetten landelijk expertisecentrum hierin inzicht kan geven. </antwoord>
      <antwoord nummer="14">Ja, maar een totaaloverzicht van strafzaken tegen loverboys is niet voorhanden. Teneinde uit de veroordelingen die op grond van de artikelen 248a en b en 250a Wetboek van Strafrecht in Nederland worden uitgesproken, de zaken die loverboys betreffen te selecteren zou een buitengewoon tijdrovend handmatig dossieronderzoek nodig zijn. Er zijn wel veroordelingen bekend van loverboys op grond van mensenhandel, doch het is zonder het hiervoor beschreven omvangrijke onderzoek niet mogelijk om aan te geven hoeveel veroordelingen in het afgelopen jaar in Nederland voor dit type delicten gegeven is. </antwoord>
      <antwoord nummer="15">Een andere, minder verhullende omschrijving zou «souteneur» of «pooier» kunnen zijn. Inmiddels heeft de term «loverboy» al dusdanig breed ingang gevonden in het spraakgebruik, dat het uit oogpunt van preventie en voorlichting niet effectief zou zijn om deze term te vervangen. Door de term «loverboy» te gebruiken wordt bovendien direct duidelijk welke werkwijze door de pooier wordt toegepast en op welke groep (potentiële) slachtoffers hij zich richt. </antwoord>
      <noten afkomstig="antwoord"/>
   </antwoorden>
</kvr>
