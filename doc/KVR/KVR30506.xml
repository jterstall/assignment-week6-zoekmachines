<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Roon en Brinkman (beiden PVV) aan de ministers van Justitie en van Binnenlandse Zaken en Koninkrijksrelaties over scholieren die straatterreur plegen. (Ingezonden 29 november 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30506
</item>
         <item attribuut="Inhoud">Gevraagd wordt onder meer waarom de jeugd die onder het mom van protesten tegen schooluren zich schuldig heeft gemaakt aan straatterreur niet aan snelrecht wordt onderworpen.</item>
         <item attribuut="Rubriek">Criminaliteit en openbare orde (Handhaving openbare orde) Strafrecht en strafprocesrecht (Dwangmiddelen) Voortgezet onderwijs (Leerlingen)</item>
         <item attribuut="Trefwoorden">Aanhoudingen Demonstraties Leerlingen Openbare orde en veiligheid Voortgezet onderwijs</item>
         <item attribuut="Vindplaats">Kamervragen met antwoord 2007-2008, nr. 984, Tweede Kamer</item>
         <item attribuut="Vraagnr_bij_indiening">2070805670</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">De Roon Brinkman</persoon>
         </item>
         <item attribuut="Datum_reaktie">2008-01-02</item>
         <item attribuut="Datum_indiening">2007-11-29</item>
         <item attribuut="Document-id">KVR30506</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2101" allpagenumbers="2101 2102" vetnummer="2070805670" code="0708tkkvr984" lopendefooter="Tweede Kamer, vergaderjaar 2007–2008, Aanhangsel" filenaam="KVR30506" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="984" onderwerp="" indiendatum="2007-11-29">
         <vrager partij="PVV" oorsprong="parlement">De Roon Brinkman</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2008-01-2">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Waarom wordt de jeugd die onder het mom van protesten tegen schooluren de afgelopen dagen zich schuldig heeft gemaakt aan straatterreur niet aan snelrecht onderworpen? <voetnoot nummer="1"/>
      </vraag>
      <vraag nummer="2" voetnoot="2">Klopt het dat bij deze straatterreur in het land 250 jongeren zijn aangehouden, waarvan er maar liefst 240 kort na hun aanhouding al weer zijn vrijgelaten? <voetnoot nummer="2"/>Welke beslissingen neemt het Openbaar Ministerie ten aanzien van die 250 jongeren? </vraag>
      <vraag nummer="3">Gaat u alles in het werk stellen om ervoor te zorgen dat degenen die schade hebben ondervonden van de straatterreur, schadeloos worden gesteld door de minderjarige daders en hun ouders? </vraag>
      <vraag nummer="4">Deelt u de mening dat de slappe aanpak van deze straatterroristen door de politie in de week van 19 tot 23 november jl. alleen maar in de hand heeft gewerkt dat de rellen in de dagen daarna zijn doorgegaan en ernstiger zijn geworden? </vraag>
      <vraag nummer="5">Deelt u de mening dat het volstrekt misplaatst is dat de politie in Middelburg excuses heeft aangeboden aan de jongeren die weigerden om bevoegd gegeven ambtelijke bevelen op te volgen? </vraag>
      <noten afkomstig="vraag">
         <noot nummer="1" weblink="http://www.parool.nl/nieuws/2007/NOV/27/ams3.html">http://www.parool.nl/nieuws/2007/NOV/27/ams3.html</noot>
         <noot nummer="2" datum="2007-11-27" bron="NOS Journaal">NOS Journaal, 27 november 2007, 15.00 uur</noot>
      </noten>
   </vragen>
   <antwoorden aantal="3">
      <antwoord nummer="1 t/m 3">Met de term «snelrecht» wordt de procedure bedoeld waarmee strafzaken tegen verdachten van strafbare feiten snel en efficiënt kunnen worden afgedaan. Er zijn diverse vormen van «snelrecht» waarbij verdachten soms preventief gehecht blijven tot het moment van de zitting of, vóór heenzending, op het politiebureau een dagvaarding krijgen uitgereikt voor een terechtzitting in de nabije toekomst (eventueel in combinatie met een transactie-aanbod). Omdat er bij snelrecht relatief weinig tijd zit tussen het moment van de aanhouding van de verdachte en de afdoening van de strafzaak, leent snelrecht zich niet altijd voor zaken waarvan bekend is dat waarschijnlijk in een later stadium slachtoffers zich bij de politie of het OM melden in verband met geleden schade die valt toe te schrijven aan deze verdachte. Om het exacte aantal jongeren dat is aangehouden en weer vrijgelaten tijdens de scholierenacties te achterhalen zouden door de politiekorpsen alle aanhoudingen en vrijlatingen handmatig moeten worden doorgenomen. Dit zou zeer veel tijd en capaciteit van de korpsen vergen en achten wij niet proportioneel. Door het OM worden geen gegevens bijgehouden over verdachten die door de politie zijn aangehouden. Het OM registreert de namen van verdachten ten aanzien waarvan de politie een proces-verbaal bij het OM heeft ingediend. Ten aanzien van deze verdachten wordt door het OM geregistreerd welk strafbaar feit vermoedelijk is gepleegd, maar niet in welk kader het strafbare feit heeft plaatsgevonden (zoals bijvoorbeeld een scholierenprotest) en of er snelrecht is toegepast. In het algemeen geldt dat het OM op grond van een door de politie opgemaakt en aan het OM toegezonden proces-verbaal zal beoordelen of er sprake is van een strafbaar feit en, indien hiervan sprake is, of de verdachte hiervoor vervolgd moet worden. Dat geldt ook voor de processen-verbaal die eventueel worden ingediend naar aanleiding van strafbare feiten rond de scholierenprotesten. Het OM heeft overigens geen aanwijzingen dat er tijdens protestacties door scholieren ernstige misdrijven zijn gepleegd. Personen die schade hebben geleden die herleidbaar is tot concrete verdachten kunnen zich – indien zij zich bij de politie of het OM hebben gemeld – in de regel voegen in het strafproces tegen deze verdachten en zullen door het OM op de hoogte worden gesteld van het verloop van de procedure en de bestaande mogelijkheden voor het verkrijgen van schadevergoeding. De termen «straatterreur» en «terreur» komen overigens als zodanig niet voor in het Wetboek van Strafrecht (WvSr). </antwoord>
      <antwoord nummer="4">De omgang door de politie met de scholierenprotesten en de aanpak van de ongeregeldheden die hier op een aantal plaatsen mee gepaard zijn gegaan, zijn op lokaal niveau bepaald. Hierbij is rekening gehouden met de aard en omvang van de verschillende protesten. Waar hiertoe aanleiding bestaat, zal lokaal geëvalueerd worden of de aanpak afdoende geweest is. </antwoord>
      <antwoord nummer="5">Het driehoeksoverleg van de politieregio Zeeland, waarin de korpsbeheerder, de korpschef en de hoofdofficier van justitie zitting hebben, heeft direct na de scholierenacties een onderzoek naar het handelen van de politie ingesteld. Een van de eerste resultaten van dat onderzoek is dat de politie in het algemeen terecht is opgetreden. Er is met blikjes gegooid, er is vuurwerk afgestoken en er zijn auto’s vernield. In enkele gevallen heeft de driehoek geoordeeld dat de politie te hard opgetreden is tegen de scholieren. Het is een lokale afweging geweest om hiervoor excuses aan te bieden. </antwoord>
      <noten afkomstig="antwoord"/>
   </antwoorden>
</kvr>
