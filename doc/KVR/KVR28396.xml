<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dam en Wolfsen (beiden PvdA) aan de ministers van Buitenlandse Zaken en van Justitie over verdachten van de genocide in Rwanda die in Europa verblijven. (Ingezonden 26 april 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28396
</item>
         <item attribuut="Inhoud">Verblijven er ook in Nederland verdachten van de genocide in Rwanda en op welke wijze is Nederland actief om deze verdachten op te sporen. Daarnaast vragen over de samenwerking tussen de verschillende landen inzake uitwisseling van informatie en kennis ten aanzien van mogelijkheden van vervolging.</item>
         <item attribuut="Rubriek">Staats- en bestuursrecht (Internationale rechtsorde) Veiligheidsbeleid en defensie (Oorlogsstrafrecht)</item>
         <item attribuut="Trefwoorden">Oorlogsmisdrijven Strafvervolging Verdachten</item>
         <item attribuut="Vindplaats">Kamervragen met antwoord 2006-2007, nr. 1787, Tweede Kamer</item>
         <item attribuut="Vraagnr_bij_indiening">2060713660</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Dam</persoon>
            <persoon partij="PvdA">Wolfsen</persoon>
         </item>
         <item attribuut="Datum_reaktie">2007-06-07</item>
         <item attribuut="Datum_indiening">2007-04-26</item>
         <item attribuut="Document-id">KVR28396</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3781" allpagenumbers="3781 3782" vetnummer="2060713660" code="0607tkkvr1787" lopendefooter="Tweede Kamer, vergaderjaar 2006–2007, Aanhangsel" filenaam="KVR28396" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1787" onderwerp="" indiendatum="2007-04-26">
         <vrager partij="PvdA" oorsprong="parlement">Van Dam</vrager>
         <vrager partij="PvdA" oorsprong="parlement">Wolfsen</vrager>
         <vraagt-aan>de ministers van Buitenlandse Zaken en van Justitie</vraagt-aan>
      </vraagdata>
      <antwoorddata antwoorddatum="2007-06-7">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht dat circa 37 verdachten van de genocide in Rwanda in Europa verblijven zonder vervolgd te worden en de oproep van de Britse Redress organisatie en de Franse organisatie FIDH (Fédération Internationale des Droits de l’Homme) om deze verdachten te vervolgen? <voetnoot nummer="1"/>
      </vraag>
      <vraag nummer="2">Kunt u bevestigen dat Rwanda in 2006 een lijst verdachten heeft verspreid? Heeft de Nederlandse regering of enige andere overheidsinstantie deze lijst zelf ontvangen? </vraag>
      <vraag nummer="3">Kunt u aangeven hoeveel van deze verdachten zich vermoedelijk in Nederland bevinden? </vraag>
      <vraag nummer="4">Welke actie heeft u ondernomen om deze verdachten te laten berechten? </vraag>
      <vraag nummer="5">Op welke wijze, door wie en hoe actief worden deze verdachten opgespoord? </vraag>
      <vraag nummer="6">Bestaat er enige samenwerking tussen de verschillende landen waaronder Nederland, België, Frankrijk, Duitsland, Italië en anderen, waar de verdachten zouden verblijven, bijvoorbeeld uitwisseling van informatie en kennis ten aanzien van mogelijkheden van vervolging? </vraag>
      <vraag nummer="7">Acht u het noodzakelijk dat Nederland ervaring en expertise ten aanzien van de vervolging en de berechting ten aanzien van internationale verdachten in dit kader versterkt? Zo, ja op welke wijze gaat u dat doen? Zo neen, waarom acht u de huidige ervaring en expertise voldoende? </vraag>
      <noten afkomstig="vraag">
         <noot nummer="2"/>
         <noot nummer="1">Bijna veertig verdachten genocide Rwanda leven in Europa, 3 april 2007 www.Afrika-interactive.net, en ANP</noot>
         <noot nummer="2" datum="2007-04-13" bron="«Rwanda-verdachte overgedragen aan Nederland»">«Rwanda-verdachte overgedragen aan Nederland», 13 april 2007, BNR nieuwsradio en ANP</noot>
      </noten>
   </vragen>
   <antwoorden aantal="6">
      <antwoord nummer="1">Ja, dat bericht ken ik. </antwoord>
      <antwoord nummer="2">Op de website van het Parquet General van Rwanda (www.parquetgeneral.gov.rw) is een lijst gepubliceerd met personen die ervan worden verdacht te hebben deelgenomen aan de genocide in Rwanda in 2004 en die in het buitenland verblijven. Deze lijst is niet door de Rwandese autoriteiten aan de Nederlandse regering, het Openbaar Ministerie of enige andere overheidsinstantie verstrekt. </antwoord>
      <antwoord nummer="3">Op de hiervoor genoemde lijst staan twee verdachten die zich – volgens informatie van de Rwandese autoriteiten – in Nederland zouden bevinden. </antwoord>
      <antwoord nummer="4 en 5">Op grond van belangen van opsporing en vervolging kan ik niet ingaan op de specifieke gevallen genoemd in uw vragen. Wel kan ik u berichten dat het Openbaar Ministerie sinds 2004 strafvervolging heeft ingesteld tegen zeven personen verdacht van genocide, oorlogsmisdrijven en foltering. Vijf zaken hebben inmiddels tot een veroordeling – al dan niet onherroepelijk – geleid; in twee zaken zal de inhoudelijke behandeling later dit jaar plaatsvinden. Opsporing en vervolging van internationale misdrijven is zeer tijdrovend en vergt veel van de beschikbare capaciteit. Met de huidige formatieve bezetting van het Team Internationale Misdrijven van het Korps landelijke politiediensten en het Landelijk Parket is al een behoorlijk aantal omvangrijke zaken gedaan welke ook tot veroordelingen hebben geleid. Thans lopen ook meerdere onderzoeken. Op dit moment wordt door het Landelijk Parket één persoon uit Rwanda – verdacht van genocide, oorlogsmisdrijven en foltering – vervolgd. De inhoudelijke behandeling van deze strafzaak zal vermoedelijk aan het eind van dit jaar plaatsvinden. Het strafrechtelijk onderzoek naar deze verdachte is gestart op grond van door de IND verstrekte informatie. Deze persoon staat niet op de hiervoor genoemde lijst. Voorts heeft het International Criminal Tribunal for Rwanda op 13 april 2007 bepaald dat de strafvervolging tegen een van genocide en oorlogsmisdrijven verdachte Rwandese persoon wordt overgedragen aan de Nederlandse autoriteiten. Deze persoon staat evenmin op de lijst. </antwoord>
      <antwoord nummer="6">Naast operationele contacten tussen de verschillende landen in verband met concrete zaken, zijn er verschillende overlegverbanden waaraan Nederland actief deelneemt, zoals aan het EU-netwerk voor contactpunten voor genocide, oorlogsmisdrijven en misdrijven tegen de menselijkheid en aan de door Interpol georganiseerde «International Expert Meeting on Genocide, War Crimes, and Crimes against Humanity». Op 8 en 9 mei jl. heeft bijvoorbeeld de vierde bijeenkomst van het EU-netwerk voor contactpunten voor genocide, oorlogsmisdrijven en misdrijven tegen de menselijkheid plaatsgevonden, die geheel in het teken stond van Rwanda, waarbij ook de Rwandese Procureur- Generaal aanwezig was. </antwoord>
      <antwoord nummer="7">Gelet op de complexiteit van de materie vereist de opsporing en vervolging van oorlogsmisdadigers en schenders van mensenrechten een grote mate van kennis bij zowel de rechercheurs van het Team Internationale Misdrijven van het Korps landelijke politiediensten als bij het Openbaar Ministerie. Dat in korte tijd meerdere van dergelijke complexe strafzaken tot veroordelingen hebben geleid, mag een indicatie zijn voor wat betreft de expertise op dit gebied. Een en ander neemt niet weg dat borging van de ervaring en deskundigheid ook bij het Openbaar Ministerie prioriteit heeft. </antwoord>
      <noten afkomstig="antwoord"/>
   </antwoorden>
</kvr>
