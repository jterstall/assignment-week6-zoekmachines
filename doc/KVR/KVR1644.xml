<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Hoeven (CDA) over de daguitkering voor daklozen. (Ingezonden 2 juni 1995); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1644
</item>
         <item attribuut="Rubriek">Sociale zekerheid (Bijstand (ABW, RWW, Wet Sociale Werkvoorziening)) Welzijn (Overig)</item>
         <item attribuut="Trefwoorden">Bijstand Kansarmen</item>
         <item attribuut="Vindplaats">Kamervragen met antwoord 1994-1995, nr. 995, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Van der Hoeven</persoon>
         </item>
         <item attribuut="Datum_reaktie">1995-07-06</item>
         <item attribuut="Datum_indiening">1995-06-02</item>
         <item attribuut="Document-id">KVR1644</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2033" allpagenumbers="2033 2034" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="995" onderwerp="" indiendatum="1995-06-2">
         <vrager partij="CDA" oorsprong="parlement">Van der Hoeven</vrager>
         <vraagt-aan/>
      </vraagdata>
      <antwoorddata antwoorddatum="1995-07-6">
         <antwoorder functie="Minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Besluiten steeds meer gemeentebesturen om aan daklozen geen daguitkering te verstrekken? </vraag>
      <vraag nummer="2">Welke gevolgen brengt deze gang van zaken met zich mee voor die gemeenten, die nog wel bedoelde daguitkering verstrekken? </vraag>
      <vraag nummer="3">Hoe beoordeelt u de handelswijze van de gemeentebesturen die besloten hebben geen daguitkering meer te verstrekken? </vraag>
      <vraag nummer="4">Welke maatregelen neemt u om aan deze situatie een eind te maken? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">De wijze waarop gemeentebesturen bijstand verlenen aan dak- en thuislozen is afhankelijk van de manier waarop invulling wordt gegeven aan het beginsel van individualisering van de bijstand. Een cijfermatig overzicht is niet voorhanden. Dit houdt verband met het gegeven dat het merendeel van de gemeenten geen aparte registratie voert ten aanzien van dak- en thuislozen. Blijkens overleg met DIVOSA en enkele gemeenten over de praktijk van bijstandsverlening aan dak- en thuislozen bestaat de indruk dat steeds meer gemeentebesturen aan daklozen geen daguitkering meer verstrekken. Het overleg werd enige maanden geleden opgestart naar aanleiding van het signaal van gemeentelijke zijde dat de laatste tijd een duidelijke toename valt waar te nemen van het aantal dak- en thuislozen. Dit uit zich in een toename van het aantal verzoeken om een bijstandsuitkering. </antwoord>
      <antwoord nummer="2 en 3">Op grond van de huidige ABW (art. 14) en de in ABW (art. 63, eerste lid) geldt dat het zich «bevinden», dat wil zeggen het werkelijk verblijf, bepalend is voor de vraag welke gemeente bijstand dient te verlenen. Een praktisch probleem bij dak- en thuislozen is hoe de verblijfplaats goed kan worden vastgesteld, mede met het oog op oneigenlijk gebruik. Het gaat dan vooral om de groep dak- en thuislozen die geen gebruik maakt van de daklozenopvang. De groep staat ook niet geregistreerd bij een instelling waarmee het gemeentebestuur contact zou kunnen onderhouden, zodat het moeilijk is de werkelijke verblijfplaats vast te stellen. Een aantal gemeentebesturen verstrekt geen maand- en weekuitkering aan dak- en thuislozen die bijstand aanvragen, om de kans op «dubbele» uitkeringen zoveel mogelijk te beperken. Immers vanwege de onbekende verblijfplaats van belanghebbende doen zich eveneens verificatieprobemen voor. Behalve de identiteit van de persoon is verdere verificatie van gegevens op woonadres/plaats praktisch uitgesloten. Er valt niet te achterhalen of voor de periode waarvoor bijstand wordt aangevraagd eerder door een andere gemeente een bijstandsuitkering is verleend. Om die reden wordt bij het verlenen van een bijstandsuitkering per dag veelal in de ochtenduren een aanvraag in behandeling genomen, die eerst in de namiddag betaalbaar wordt gesteld. Bij een dergelijke behandeling van de aanvraag wordt het risico verminderd dat elders eveneens een daguitkering wordt verleend. Over de gevolgen van het niet meer verstrekken van een daguitkering door gemeentebesturen is geen eenduidig antwoord te geven. Voor zover het niet meer verstrekken van een daguitkering, neerkomt op doorverwijzing, betekent het dat andere gemeentebesturen meer aanvragen krijgen. Zo’n effect acht ik ongewenst. </antwoord>
      <antwoord nummer="4">De wijze waarop vorm wordt gegeven aan bijstandsverlening aan dak- en thuislozen behoort primair tot de verantwoordelijkheid van het gemeentebestuur. Zoals in het antwoord op vraag 1 reeds werd aangegeven heeft de afgelopen maanden diverse keren overleg plaatsgevonden tussen de uitvoerders en het departement. De bedoeling daarvan is om in gezamenlijk overleg oplossingsrichtingen te vinden voor het verificatieprobleem zodat onder meer doorverwijzingen zoveel mogelijk worden voorkomen. Bezien wordt of enige vorm van registratie een bijdrage kan leveren aan de oplossing van het probleem. </antwoord>
      <noten afkomstig="antwoord"/>
   </antwoorden>
</kvr>
