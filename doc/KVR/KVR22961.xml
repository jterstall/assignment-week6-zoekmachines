<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Buitenlandse Zaken over indirecte steun aan de gewapende strijd in Sri Lanka. (Ingezonden 4 april 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22961
</item>
         <item attribuut="Inhoud">Vragen naar aanleiding van bericht over bezoek van delegatie van de Liberation Tigers of Tamil Eelam (LTTE) aan minister Bot (Buza). Hoe wordt voorkomen dat geld voor slachtoffers van de tsunami wordt gebruikt voor de gewapende strijd in Sri Lanka?</item>
         <item attribuut="Rubriek">Criminaliteit en openbare orde (Veiligheid)</item>
         <item attribuut="Trefwoorden">Sri Lanka Terrorisme</item>
         <item attribuut="Vindplaats">Kamervragen met antwoord 2004-2005, nr. 1595, Tweede Kamer</item>
         <item attribuut="Vraagnr_bij_indiening">2040511880</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2005-05-04</item>
         <item attribuut="Datum_indiening">2005-04-04</item>
         <item attribuut="Document-id">KVR22961</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3403" allpagenumbers="3403 3404" vetnummer="2040511880" code="0405tkkvr1595" lopendefooter="Tweede Kamer, vergaderjaar 2004–2005, Aanhangsel" filenaam="KVR22961" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1595" onderwerp="" indiendatum="2005-04-4">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2005-05-4">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat een delegatie van de Liberation Tigers of Tamil Eelam (LTTE) binnenkort een bezoek brengt aan het Ministerie van Buitenlandse Zaken? Zo ja, wat is het doel van dit bezoek? <voetnoot nummer="1"/>
      </vraag>
      <vraag nummer="2">Wat is uw oordeel over de banden die de Tamils Rehabilitation Organization (TRO) zou hebben met de LTTE? Wat is uw oordeel over het feit dat de LTTE op de lijst van terroristische organisaties staat van onder meer de Verenigde Naties (VN), de Verenigde Staten, het Verenigd Koninkrijk en andere landen? Welke status hebben beide organisaties in Nederland? </vraag>
      <vraag nummer="3">Deelt u de mening dat te allen tijde voorkomen dient te worden dat geld van donoren terechtkomt in verkeerde handen en besteed wordt aan wapens voor de strijdende partijen? </vraag>
      <vraag nummer="4">Op welke wijze kunt u garanderen dat geld dat bestemd is voor tsunamislachtoffers, ook daadwerkelijk bij hen terechtkomt en niet besteed wordt door LTTE (of anderen) aan de gewapende strijd in Sri Lanka? </vraag>
      <vraag nummer="5">Is het waar dat via Nederland op indirecte wijze TRO-projecten worden ondersteund? Welke controle is er specifiek bij deze projecten om ervoor te zorgen dat dit geld daadwerkelijk bij diegenen terecht komt, waaronder kinderen, die het nodig hebben, en dat het niet voor de gewapende strijd gebruikt wordt? </vraag>
      <vraag nummer="6">Wat is de stand van zaken met betrekking tot de Noorse onderhandelingen en de «constructieve dialoog» met de EU? Wat is uw oordeel over de wens van de Tamil Tijgers hen rechtstreeks van financiën te voorzien? </vraag>
      <vraag nummer="7">Kunt u aangeven of er op illegale wijze wapens aan de Tamil Tijgers worden verkocht via onder meer de Oekraïne en Thailand? Zo ja, bent u bereid om dit in samenwerking met de EU, de Oekraïne en Thailand tegen te gaan? </vraag>
      <vraag nummer="8">Ziet u, eventueel in samenwerking met uw collega-ministers van Binnenlandse Zaken en Koninkrijksrelaties en van Justitie, mogelijkheden om democratische en transparante Tamil-organisaties binnen Nederland en Europa te ondersteunen? Zo ja, welke? </vraag>
      <noten afkomstig="vraag">
         <noot nummer="1" datum="2005-04-2" bron="Vrij Nederland" titel="Tsunamigeld voor terrorisme">Vrij Nederland, 2 april 2005: «Tsunamigeld voor terrorisme»</noot>
      </noten>
   </vragen>
   <antwoorden aantal="8">
      <antwoord nummer="1">Een delegatie van de LTTE heeft in het kader van een rondreis door verschillende Europese landen een bezoek gebracht aan het Ministerie van Buitenlandse Zaken. Het doel was aandacht te vragen voor de slachtoffers van de tsunami in het noorden en oosten van Sri Lanka, die door het al 30 jaar durende conflict dubbel zijn getroffen. </antwoord>
      <antwoord nummer="2">De TRO is een hulporganisatie die is gelieerd aan de LTTE. De TRO is een formeel geregistreerde NGO die door de overheid van Sri Lanka is erkend. De LTTE staat noch op een VN- noch op een EU-terrorismelijst. Nederland is met de EU van mening dat een beleid van politieke isolatie van de LTTE een oplossing van het conflict niet dichterbij brengt. </antwoord>
      <antwoord nummer="3">Ja. </antwoord>
      <antwoord nummer="4">Een garantie daarvoor is niet te geven; misbruik van fondsen kan nooit voor de volle honderd procent worden uitgesloten. Wel kan door specifieke beheersmaatregelen het risico daarop zo klein mogelijk worden gemaakt. Duidelijke afspraken, effectieve controle tijdens de uitvoering en achteraf zijn standaardmaatregelen om misbruik van overheidsgelden te voorkomen. Voor wat betreft de hulp aan slachtoffers in de conflictgebieden dringt Nederland, met de EU en een aantal andere bilaterale partners, aan op de vorming van een multi-donor trustfund, dat gemeenschappelijk wordt beheerd. Onderhandelingen daarover zijn momenteel gaande tussen de LTTE en de overheid van Sri Lanka. Het mechanisme voorziet in een onafhankelijke uitvoeringsorganisatie en een toezichthoudend orgaan met vertegenwoordiging van de overheid, de LTTE, de moslim- en de donorgemeenschap. Controle door internationale accountants is eveneens voorzien. </antwoord>
      <antwoord nummer="5">Nederland steunt alleen projecten via VN-organisaties en (internationale) NGO’s. Deze voldoen aan de standaard internationale controle-eisen. Programma’s voor slachtoffers van het gewapende conflict en van de tsunami in door de rebellen gecontroleerde gebieden worden wel altijd in overleg met de LTTE en aan hen geaffilieerde organisaties als de TRO uitgevoerd. Over dit principe bestaat overeenstemming met de Sri Lankaanse autoriteiten die samenwerking met de LTTE en de TRO op het gebied van rehabilitatie en reconstructie goedkeuren. </antwoord>
      <antwoord nummer="6">Sinds de onderbreking van de vredesbesprekingen in juni 2003 is er weinig voortgang geboekt in de vredesonderhandelingen. De Noorse facilitatie richt zich op dit moment met name op de totstandkoming van een gemeenschappelijk mechanisme voor hulp aan tsunami-slachtoffers. Dit wordt gezien als een belangrijke stap in het vredesproces, omdat beide partijen daarbij voor het eerst in een gemeenschappelijke, administratieve structuur zouden samenwerken. Hierdoor kan het vertrouwen tussen beide partijen groeien, hetgeen er aan zou kunnen bijdragen de impasse in de vredesonderhandelingen te doorbreken. Noorwegen is optimistisch dat de onderhandelingen over dit zgn. Joint Mechanism zullen slagen, hoewel de tijd begint te dringen. De gesprekken die de EU voert met de overheid en de LTTE dienen ter ondersteuning van het vredesproces. De dialoog wordt gevoerd in overleg met de Noorse facilitator. De wens van de LTTE om directe financiering te ontvangen is begrijpelijk. De LTTE beschikt over een eigen administratief apparaat en kanalisering via de overheid en/of een tussenstructuur levert vertraging op. Wij overwegen op dit moment echter geen rechtstreekse financiering aan de LTTE. </antwoord>
      <antwoord nummer="7">De regering beschikt niet over specifieke informatie over eventuele wapenverkopen aan de LTTE. Met Oekraïne wordt, zowel in EU-verband als ook bilateraal, samengewerkt op het terrein van wapenexportcontrole. Zo heeft in 2004 een Oekraïense delegatie een werkbezoek aan Nederland gebracht, dat dit jaar verder vervolg zal krijgen. </antwoord>
      <antwoord nummer="8">Nee. </antwoord>
      <noten afkomstig="antwoord"/>
   </antwoorden>
</kvr>
