<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Haersma Buma (CDA) aan de minister van Justitie over de resocialisatie van een voor softdrughandel veroordeelde persoon. (Ingezonden 22 november 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27135
</item>
         <item attribuut="Inhoud">Vragen naar aanleiding van bericht in De Telegraaf van 19 en 20 november 2006, dat deze persoon als werkstraf mag meehelpen bij een partij die streeft naar legalisering van softdrugs.</item>
         <item attribuut="Rubriek">Criminaliteit en openbare orde (Drugs) Criminaliteit en openbare orde (Reclassering) Handel en economie (Economische delicten) Strafrecht en strafprocesrecht (Straffen)</item>
         <item attribuut="Trefwoorden">Alternatieve straffen Economische delicten Reclassering Softdrugs</item>
         <item attribuut="Vindplaats">Kamervragen met antwoord 2006-2007, nr. 655, Tweede Kamer</item>
         <item attribuut="Vraagnr_bij_indiening">2060703480</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van Haersma Buma</persoon>
         </item>
         <item attribuut="Datum_reaktie">2007-01-23</item>
         <item attribuut="Datum_indiening">2006-11-22</item>
         <item attribuut="Document-id">KVR27135</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1405" allpagenumbers="1405 1406" vetnummer="2060703480" code="0607tkkvr655" lopendefooter="Tweede Kamer, vergaderjaar 2006–2007, Aanhangsel" filenaam="KVR27135" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="655" onderwerp="" indiendatum="2006-11-22">
         <vrager partij="CDA" oorsprong="parlement">Van Haersma Buma</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="23 januari 2007), zie ook Aanhangsel Handelingen nr. 574, vergaderjaar 2006–2007">
         <antwoorder functie="minister" ministerie="Integratie, Jeugdbescherming, Preventie en Reclassering">Verdonk</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met de berichten «Hasjpromotie als werkstraf» en «reclassering vindt hasjpromo normaal»? <voetnoot nummer="1"/>
      </vraag>
      <vraag nummer="2">Klopt het bericht, dat een voor softdrughandel veroordeelde persoon in het kader van zijn resocialisatie van de reclassering mag meehelpen als vrijwilliger bij een partij die streeft naar legalisering van softdrugs? </vraag>
      <vraag nummer="3">Is het waar dat deze persoon in het kader van dit vrijwilligerswerk strafbare feiten, dan wel overtredingen, heeft begaan door een kwart miljoen nep-wietzakjes boven Amsterdam uit te strooien? </vraag>
      <vraag nummer="4">Hoe beoordeelt u het feit dat de reclassering er «niks mis mee vindt» dat een veroordeelde in het kader van een penitentiair programma meehelpt met een politieke campagne en hierbij strafbare feiten, dan wel overtredingen begaat? </vraag>
      <vraag nummer="5">Deelt u de mening dat binnen een penitentiair programma werkzaamheden, gericht op opleiding, toeleiding naar werk, of arbeid voor algemeen nut, verricht dienen te worden? </vraag>
      <vraag nummer="6">Is onderhavige handelswijze in overeenstemming met de richtlijnen die gelden voor penitentiaire programma’s? Komt deze handelswijze vaker voor? </vraag>
      <vraag nummer="7">Welke consequenties worden verbonden aan het feit dat deze persoon in het kader van een campagneactiviteit een boete van € 10.000 heeft gekregen, terwijl hij de facto nog zijn gevangenisstraf uitzit? </vraag>
      <noten afkomstig="vraag">
         <noot nummer="1" datum="2006-11-20" bron="De Telegraaf, 19 en">De Telegraaf, 19 en, 20 november 2006</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Op 14 september 2006 is betrokkene geplaatst in een penitentiair programma. Aanvankelijk heeft betrokkene werkzaamheden verricht bij een kringloopcentrum. Daarnaast werd betrokkene ambulant behandeld. Als gevolg van diverse spanningen op deze werkplaats bestond de vrees dat het behandeltraject niet goed zou verlopen. Naar aanleiding hiervan is door de reclassering gezocht naar een nieuwe projectplaats. Op korte termijn was echter geen geschikte projectplaats beschikbaar. Dit zou betekenen dat het penitentiair programma beëindigd zou moeten worden wegens een te beperkte daginvulling. Betrokkene heeft hierop aangegeven werkzaamheden te kunnen verrichten voor politieke partij «Groen Vrij». Vervolgens is met deze partij een overeenkomst gesloten om betrokkene praktijkervaring op te laten doen. Onderdeel hiervan was de afspraak dat betrokkene de gedragsregels in het belang van de orde en veiligheid in acht zou nemen. Volgens de Penitentiaire beginselenwet moet het penitentiair programma met handhaving van het karakter van de vrijheidsstraf zoveel mogelijk gericht zijn op de voorbereiding van de terugkeer van de betrokkene in de maatschappij. Het verrichten van promotiewerkzaamheden ten behoeve van het legaliseren van softdrugs kan echter niet worden beschouwd als gericht op resocialisatie van iemand die veroordeeld is voor overtreding van de Opiumwet. Als gevolg hiervan hadden de promotie-activiteiten geen deel mogen uitmaken van het penitentiair programma. </antwoord>
      <antwoord nummer="3">Op basis van de thans beschikbare informatie is mij niet gebleken van het uitstrooien van een kwart miljoen wietzakjes over Amsterdam. Wel heeft betrokkene zijn deelname aan het penitentiair programma aangewend voor publicitaire doeleinden en heeft hij daarbij tevens de privacy van een reclasseringswerker geschonden. Naar aanleiding hiervan is het penitentiair programma beëindigd. </antwoord>
      <antwoord nummer="4">De directeur van Reclassering Nederland heeft in een brief aan de minister van Justitie aangegeven dat hij zich niet herkent in de uitspraken, zoals weergegeven in het krantenbericht. In de brief schrijft de directeur van Reclassering Nederland dat sprake is geweest van handelen in strijd met de werkwijze en de afspraken die gelden bij het inrichten van penitentiaire programma’s. Volgens hem had dit nooit mogen gebeuren. Daarnaast kondigt de directeur van Reclassering Nederland in zijn brief een aantal maatregelen aan om dergelijke incidenten in de toekomst te voorkomen. </antwoord>
      <antwoord nummer="5">Het penitentiair programma zal invulling moeten geven aan de voorbereiding van de terugkeer in de maatschappij. Dit betekent dat de activiteiten in ieder geval gericht moeten zijn op het aanleren van bepaalde sociale vaardigheden, het vergroten van de kans op arbeid na invrijheidstelling, het bieden van onderwijs of het bieden van bijzondere zorg. Dit is reeds in artikel 2 van de Penitentiaire beginselenwet en in artikel 5 van de Penitentiaire Maatregel verankerd. </antwoord>
      <antwoord nummer="6">Ten aanzien van de vraag of onderhavige handelwijze in overeenstemming is met de richtlijnen die gelden voor penitentiaire programma’s verwijs ik naar mijn antwoord bij vraag 2. Vooralsnog zijn er geen aanwijzingen dat een dergelijke handelwijze vaker voorkomt. </antwoord>
      <antwoord nummer="7">Het penitentiair programma van betrokkene is als gevolg van de promotie-activiteiten beëindigd. Betrokkene is vervolgens op 23 november 2006 weer ingesloten in de penitentiaire inrichting om het strafrestant van zijn detentie uit te zitten. Van een eventuele boete van € 10.000,= die aan betrokkene zou zijn opgelegd is mij vooralsnog niets bekend. Mocht betrokkene een boete opgelegd hebben gekregen dan is hij gehouden deze te voldoen. Bij gebreke van betaling of verhaal zal vervangende hechtenis worden toegepast. </antwoord>
      <noten afkomstig="antwoord"/>
   </antwoorden>
</kvr>
