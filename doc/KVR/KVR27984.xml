<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Economische Zaken over de voortgang met «ex ante» stroometikettering. (Ingezonden 10 april 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27984
</item>
         <item attribuut="Inhoud">Vragen over uitvoering van artikel 95l Elektriciteitswet 1998, die energieleveranciers sinds 1 januari 2007 verplicht om hun klanten tenminste eenmaal per jaar keuze te bieden uit opwekkingsbronnen voor de productie van de te leveren stroom.</item>
         <item attribuut="Rubriek">Consument (Productinformatie) Energie, water en grondstoffen (Elektriciteit) Energie, water en grondstoffen (Energiebedrijven)</item>
         <item attribuut="Trefwoorden">Elektriciteit Energiebedrijven Productinformatie</item>
         <item attribuut="Vindplaats">Kamervragen met antwoord 2006-2007, nr. 1416, Tweede Kamer</item>
         <item attribuut="Vraagnr_bij_indiening">2060712010</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2007-05-01</item>
         <item attribuut="Datum_indiening">2007-04-10</item>
         <item attribuut="Document-id">KVR27984</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3011" allpagenumbers="3011 3012" vetnummer="2060712010" code="0607tkkvr1416" lopendefooter="Tweede Kamer, vergaderjaar 2006–2007, Aanhangsel" filenaam="KVR27984" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1416" onderwerp="" indiendatum="2007-04-10">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2007-05-1">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Wat is de stand van zaken met betrekking tot de uitvoering van artikel 95l van de Elektriciteitswet 1998, die energieleveranciers sinds 1 januari van dit jaar verplicht om hun klanten tenminste eenmaal per kalenderjaar vooraf («ex ante») keuze te bieden uit opwekkingsbronnen – zoals zon, wind, gas – waarmee de aan die klanten te leveren stroom zal zijn geproduceerd? Welke energieleveranciers voldoen hieraan of zullen hieraan voldoen in 2007 en welke niet? </vraag>
      <vraag nummer="2">Wanneer kunnen de eerste eindafnemers hun keuzemoment verwachten? </vraag>
      <vraag nummer="3">Hoe staat het nu met het aanbieden van keuzemogelijkheden aan energieleveranciers door handelaren en producenten, zoals vereist op grond van het vijfde lid van artikel 95l van de Elektriciteitswet 1998? Welke producenten en handelaren voldoen hieraan of zullen hieraan voldoen in 2007 en welke niet? </vraag>
      <vraag nummer="4">Wat is de stand van zaken en de planning met betrekking tot de handhaving van artikel 95l van de Elektriciteitswet 1998 door de DTe zodat alle leveranciers, handelaren en producenten aan de uitvoering van dit artikel gehouden (zullen) worden? </vraag>
      <vraag nummer="5">Bent u voornemens nadere regels te stellen over de wijze waarop de betrouwbaarheid van de informatieoverdracht wordt gewaarborgd conform het achtste lid van artikel 95l van de Elektriciteitswet 1998? Zo ja, wanneer zijn deze regels operationeel? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Op 1 januari 2007 is artikel 95l van de Elektriciteitswet 1998 in werking getreden. Dit artikel verplicht alle energieleveranciers om gedurende dit kalenderjaar hun klanten een keuze van energiebronnen voor te leggen. Ik heb geen signalen ontvangen dat energieleveranciers niet in de loop van dit kalenderjaar aan deze verplichting zullen voldoen. Bovendien houdt de Directie Toezicht Energie van de Nederlandse Mededingingsautoriteit (hierna DTe) toezicht op de naleving van deze verplichtingen. </antwoord>
      <antwoord nummer="2">Zie vraag 1. Enkele leveranciers hebben reeds een keuze voorgelegd aan hun eindafnemers. De overige leveranciers zullen gedurende dit kalenderjaar een keuze voorleggen. </antwoord>
      <antwoord nummer="3">Dit artikel regelt dat producenten en handelaren aan leveranciers een keuze tussen energiebronnen aanbieden. Aangezien de leveranciers juridisch gezien tot en met 31 december 2007 de tijd hebben om afnemers een keuze aan energiebronnen voor te leggen is nu niet op voorhand te zeggen welke producenten of handelaren hieraan kunnen voldoen. De DTe houdt toezicht op de uitvoering hiervan gedurende dit kalenderjaar. Opgemerkt moet worden dat in de huidige praktijk leveranciers reeds grotendeels in staat zijn om te kiezen welke energiebron(nen) ze willen afnemen bij handelaren en grote producenten. Hierdoor verwacht ik geen complicaties bij de naleving van dit artikel. </antwoord>
      <antwoord nummer="4">Juridisch gezien hebben leveranciers tot en met 31 december 2007 de tijd om afnemers een keuze van energiebronnen conform artikel 95l Elektriciteitswet 1998 voor te leggen. Dit betekent dat formele handhaving van het artikel door de DTe pas op z’n vroegst na 31 december 2007 aan de orde kan komen. Om er voor te zorgen dat leveranciers op tijd starten met de implementatie, richt het toezicht van DTe in 2007 zich enerzijds op het informeren van de sector over dit nieuwe artikel en anderzijds op het monitoren van de implementatie. Hiertoe zijn concreet de volgende activiteiten gepland of al uitgevoerd. Reeds vorig jaar is op initiatief van DTe de implementatie van artikel 95l meerdere malen besproken in een klankbordgroep van vergunninghouders. In deze klankbordgroep zijn praktische vragen rondom de uitvoering van artikel 95l geïnventariseerd en indien mogelijk ook oplossingen geformuleerd. De resultaten zijn met het Ministerie van Economische zaken besproken. Als gevolg hiervan heeft het Ministerie van Economische Zaken de beleidsmatige achtergrond en de wijze van invulling van artikel 95l verder verduidelijkt. In aanvulling daarop heeft DTe bovendien begin dit jaar met EnergieNed nadere werkafspraken gemaakt voor de implementatie van artikel 95l. Deze afspraken zijn gericht op een zo consistent mogelijke uitvoering van de verplichting door de verschillende leveranciers. DTe heeft de vergunninghouders via een brief geïnformeerd over de werkafspraken. In april besteedt DTe opnieuw aandacht aan artikel 95l Elektriciteitswet 1998 in haar brede klankbordgroep vergunninghouders. Doel hiervan is niet alleen deze verplichting nogmaals onder de aandacht te brengen maar ook na te gaan wat de stand van zaken is rondom de implementatie bij de leveranciers. Op deze manier heeft DTe inzicht in de implementatie en kan zij indien nodig haar monitoring hierop aanpassen. DTe wil medio dit jaar via een brief de vergunninghouders vragen aan te geven op welke wijze zij invulling geven aan artikel 95l Elektriciteitswet 1998 én wat de stand van zaken is. Afhankelijk van de reacties op deze brief zal DTe vervolgstappen ondernemen. Hierbij kan men denken aan een actie gericht op een individuele leverancier of het organiseren van een aparte bijeenkomst om bijvoorbeeld implementatie issues te bespreken. Het toezicht door DTe richt zich hoofdzakelijk op de vergunninghouders. DTe heeft gekozen voor een soortgelijke aanpak als bij de invoering van artikel 95k Elektriciteitswet 1998. Deze aanpak bleek succesvol en dekt het overgrote deel van de energielevering in Nederland (er zijn maar weinig leveranciers die geen vergunninghouder zijn). </antwoord>
      <antwoord nummer="5">Nee, dit artikel is pas sinds 1 januari 2007 van kracht. De DTe houdt toezicht op de naleving van artikel 95l Elektriciteitswet 1998 en controleert in dit kader de stroometiketten. Er zijn geen signalen dat de betrouwbaarheid van de informatie onvoldoende gewaarborgd kan worden, waardoor er geen reden is om nadere regels te stellen. </antwoord>
      <noten afkomstig="antwoord"/>
   </antwoorden>
</kvr>
