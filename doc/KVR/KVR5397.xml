<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Zuijlen (PvdA) over het zoeken naar frequentieruimte door Nozema. (Ingezonden 20 juni 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5397
</item>
         <item attribuut="Rubriek">Communicatie, media en informatievoorziening (Radio en televisie)</item>
         <item attribuut="Trefwoorden">Radio</item>
         <item attribuut="Vindplaats">Kamervragen met antwoord 1996-1997, nr. 1628, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="PvdA">Van Zuijlen</persoon>
         </item>
         <item attribuut="Datum_reaktie">1997-07-21</item>
         <item attribuut="Datum_indiening">1997-06-20</item>
         <item attribuut="Document-id">KVR5397</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3329" allpagenumbers="3329 3330" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1628" onderwerp="" indiendatum="1997-06-20">
         <vrager partij="PvdA" oorsprong="parlement">Van Zuijlen</vrager>
         <vraagt-aan/>
      </vraagdata>
      <antwoorddata antwoorddatum="1997-07-21">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Heeft u kennis genomen van het feit dat Nozema aan de radiozender 8FM de offerte doet om op «no cure no pay» basis te onderzoeken of frequentieruimte gevonden kan worden? </vraag>
      <vraag nummer="2">Heeft Nozema bij deze of soortgelijke offertes aan radiozenders de clausule opgenomen dat de uitzending op eventueel gevonden en in de toekomst in gebruik te nemen frequenties door Nozema moeten worden uitgevoerd? </vraag>
      <vraag nummer="3">Heeft Nozema u op de hoogte gebracht dat wellicht frequentieruimte gevonden kan worden in de gebieden rond Eindhoven, Helmond, Tilburg en Den Bosch? </vraag>
      <vraag nummer="4">Wordt deze frequentieruimte ook ingezet bij de interimoplossing voor de verdeling van frequenties voor de commerciële radio? </vraag>
      <vraag nummer="5">In hoeverre kan en mag Nozema met de als monopolist opgedane kennis een voorsprong nemen in de markt voor zenderexploitanten? Zou de kennis waarover Nozema beschikt in feite niet openbaar moeten zijn? Hoe wordt de onafhankelijkheid van Nozema gegarandeerd? </vraag>
      <vraag nummer="6">Is Nozema vrij om, in opdracht- en tegen een vergoeding van marktpartijen, op zoek te gaan naar frequentieruimte? Betekent dit in feite niet dat Nozema belang heeft bij het al dan niet vaststellen van frequentieruimte? Is hier in feite geen sprake van misbruik van machtspositie? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Naar aanleiding van uw vraag heb ik nadere informatie bij Nozema ingewonnen. Hieruit blijkt dat Nozema inderdaad een dergelijke offerte heeft uitgebracht aan 8FM voor het zoeken naar frequentieruimte. </antwoord>
      <antwoord nummer="2">Navraag bij Nozema leert mij dat een dergelijke clausule niet in deze noch in andere offertes is opgenomen. </antwoord>
      <antwoord nummer="3 en 4">Begin maart 1997, vlak voor het wetgevingsoverleg met de Kamer over de geliberaliseerde mediawetgeving, heeft Nozema mij geïnformeerd over de «vondst» van een groot aantal mogelijk in gebruik te nemen frequenties. «Mogelijk» omdat deze frequenties eerst door de rijksdienst voor de radiocommunicatie met het buitenland moeten worden gecoördineerd. Deze internationale onderhandelingsprocessen zijn zeer complex en nemen soms wel meer dan twaalf maanden tijd in beslag. Het succes van deze onderhandelingsprocessen staat geenszins van te voren vast. Ik heb vervolgens onmiddellijk de rijksdienst voor de radiocommunicatie opdracht gegeven de Nozema-frequenties na te rekenen. Uit die berekeningen bleek dat slechts een vijftal frequenties, waaronder een frequentie bij Eindhoven, op korte termijn bruikbaar zou zijn. Hierover heb ik u, het weekend voorafgaand aan het eerder genoemde wetgevingsoverleg, per brief (met datum 7 maart 1997 en kenmerk HDTP/97/438) op de hoogte gebracht. Deze vijf frequenties maken thans deel uit van de tijdelijke verdeling. Over mogelijke frequentieruimte rond Helmond, Tilburg en Den Bosch heeft Nozema mij niet bericht. </antwoord>
      <antwoord nummer="5">Nozema is geheel vrij om de door haar opgedane kennis in de markt voor zenderexploitanten te gebruiken. Deze kennis is echter geenszins uniek. Naast Nozema beschikken ook andere bedrijven over kennis op het gebied van frequentieplanning. Voorbeelden van bedrijven die op de Nederlandse markt voor zenderexploitanten opereren of voornemens zijn te opereren en/of consultancy-diensten op het gebied van frequentieplanning verlenen, zijn het Nederlandse bedrijf Broadcasting Partners, het Franse TDF (Téle Diffusion de France) en het Engelse NTL (National Transcommunication Limited). Overigens zijn de gegevens die benodigd zijn om frequenties te plannen openbaar. Deze gegevens kunnen opgevraagd worden bij de rijksdienst voor radiocommunicatie. De voor de planning van omroepfrequenties benodigde apparatuur is commercieel beschikbaar. Het aspect «onafhankelijkheid» is mijns inziens onlosmakelijk gekoppeld aan de voorgenomen verzelfstandiging van Nozema. Ik moge u voor dit onderwerp verwijzen naar de in de Tweede Kamer in het kader van het wetsvoorstel Wijziging van bepalingen van de Mediawet, de Wet op de telecommunicatievoorzieningen en de Radio-Omroep-Zender-Wet 1935 (24 808) en het wetsvoorstel Wijziging van de Wet op de telecommunicatievoorzieningen in verband met de invoering van het veilen van schaarse frequenties voor systemen van digitale mobiele telecommunicatie (25 171) gevoerde discussies. Bij de behandeling van het laatst genoemde wetsvoorstel heb ik u toegezegd op korte termijn een brief te sturen waarin de stand van zaken ter zake wordt uiteengezet. Deze brief kunt u binnenkort verwachten. </antwoord>
      <antwoord nummer="6">In principe kan Nozema, evenals de andere in de markt voor zenderexploitanten opererende bedrijven, diensten op dit terrein aanbieden. De rijksdienst voor de radiocommunicatie stelt echter de frequenties vast. Eenmaal vastgestelde frequenties kunnen worden toegewezen aan commerciële omroepstations. Deze omroepstations kunnen zelf bepalen welke zenderexploitant hun programma’s uitzendt. Dit kan de Nozema zijn, maar ook andere in deze markt opererende bedrijven. Een omroepstation kan ook zelf zijn frequentie exploiteren. Alle op de markt voor zenderexploitanten opererende bedrijven hebben dan ook niet slechts belang bij de vaststelling van frequentieruimte maar juist bij de daadwerkelijke toewijzing van frequenties. Tot het moment van afronding van het «zero base»-onderzoek zal ik echter geen nieuwe frequenties meer vaststellen en toewijzen. Tot slot merk ik op dat mijns inziens hier geen sprake is van misbruik van machtspositie. Overigens kunnen partijen, indien zij van mening zijn dat er wel sprake is van machtsmisbruik een beroep doen op de Wet economische mededinging. </antwoord>
      <noten afkomstig="antwoord"/>
   </antwoorden>
</kvr>
