<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bosma (PVV) aan de minister van Onderwijs, Cultuur en Wetenschap over de Zembla-uitzending «Waar blijft de leraar»? (Ingezonden 19 september 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29779
</item>
         <item attribuut="Inhoud">Vragen naar aanleiding van tv-uitzending, waarin wordt gesteld dat er eigenlijk geen lerarentekort is, maar leraren te veel tijd kwijt zijn met niet-onderwijsinhoudelijke zaken en daardoor niet toekomen aan de primaire taak: het lesgeven. Deze vragen dienen ter aanvulling op eerdere vragen terzake van het lid Pechtold (D66), ingezonden 18 september 2007.</item>
         <item attribuut="Rubriek">Inkomen en rechtspositie (Werktijden) Voortgezet onderwijs (Onderwijspersoneel)</item>
         <item attribuut="Trefwoorden">Onderwijsgevenden voortgezet onderwijs Werktijden</item>
         <item attribuut="Vindplaats">Kamervragen met antwoord 2007-2008, nr. 332, Tweede Kamer</item>
         <item attribuut="Vraagnr_bij_indiening">2070800250</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="PVV">Bosma</persoon>
         </item>
         <item attribuut="Datum_reaktie">2007-10-22</item>
         <item attribuut="Datum_indiening">2007-09-19</item>
         <item attribuut="Document-id">KVR29779</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="707" allpagenumbers="707 708" vetnummer="2070800250" code="0708tkkvr332" lopendefooter="Tweede Kamer, vergaderjaar 2007–2008, Aanhangsel" filenaam="KVR29779" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="332" onderwerp="" indiendatum="2007-09-19">
         <vrager partij="PVV" oorsprong="parlement">Bosma</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-10-22">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder>de staatssecretaris van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de tv-uitzending «Waar blijft de leraar»? <voetnoot nummer="1"/>
      </vraag>
      <vraag nummer="2">Deelt u de mening van onderwijscolomnist Leo Prick, die stelt dat er eigenlijk helemaal geen lerarentekort is, omdat leraren te veel tijd kwijt zouden zijn met niet-onderwijsinhoudelijke zaken? Zo neen, waarom niet? </vraag>
      <vraag nummer="3">Deelt u de mening dat de leraar te veel een opvoeder wordt en te weinig toekomt aan de primaire taak: het lesgeven? Zo neen, waarom niet? </vraag>
      <vraag nummer="4">Deelt u de mening dat de kwaliteit van het onderwijs in het geding komt als leraren, wegens tijdgebrek, les gaan geven op de «automatische piloot»? Wat bent u voornemens te gaan doen tegen deze onwenselijke ontwikkeling? </vraag>
      <vraag nummer="5">Deelt u de mening dat de status van de leraar anno 2007 tot een absoluut dieptepunt is gedaald? Zo ja, wat bent u voornemens te gaan doen tegen lastige leerlingen, lager opgeleide leraren, weinig salaris en een teloorgang van de vakdeskundigheid? </vraag>
      <vraag nummer="6">Deelt u de mening dat leerlingen bij lesuitval binnen de school moeten blijven en les moeten krijgen van een vervanger en niet moeten rondhangen bij een supermarkt? Zo ja, wat bent u voornemens hiertegen te doen? Toelichting Deze vragen dienen ter aanvulling op eerdere vragen ter zake van het lid Pechtold (D66), ingezonden 18 september 2007 (vraagnummer 2070800190). </vraag>
      <noten afkomstig="vraag">
         <noot nummer="1"/>
         <noot nummer="1" datum="2007-09-16" bron="Zembla, Waar blijft de leraar?">Zembla, Waar blijft de leraar?, 16 september 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Neen, dit is een te ongenuanceerd beeld van de werkelijkheid. Een efficiënte inzet van leraren is in het licht van het lerarentekort van groot belang. Op dat vlak is zeker winst te behalen, mede door een gericht gebruik van functiedifferentiatie. De arbeidsmarktramingen voor de nabije toekomst wijzen op een aanzienlijk tekort. Tegelijk met het actieplan komt de nieuwe nota werken in het onderwijs uit. Deze nota bevestigt dit beeld. Het is overigens een misvatting te veronderstellen dat leraren alléén maar voor de klas zouden moeten of zelfs kunnen staan. Het leraarschap omvat veel meer. Belangrijke aspecten van het leraarschap vinden plaats buiten het directe contact met een groep leerlingen. Het gaat daarbij bijvoorbeeld om voorbereiding van lessen, afstemming met andere lessen, correctiewerk, ontwikkeling van programma’s en lesmateriaal, individuele begeleiding van leerlingen, mentorschap, contact met ouders, professionele ontwikkeling. Deze werkzaamheden zijn noodzakelijk en gewenst. </antwoord>
      <antwoord nummer="3">Er kan niet in algemene zin gezegd worden dat er sprake is van een ontwikkeling van het beroep van leraar van iemand die kennis overdraagt naar iemand die vooral opvoedkundige taken uitvoert. De kern van het leraarschap, zeker in het voortgezet onderwijs, is en blijft vanuit een bepaald vakgebied leerlingen kennis, vaardigheden en houdingen te leren. Kennisoverdracht is óók een opvoedkundige taak. Beide aspecten, kennisoverdracht en opvoeding, zijn van belang in het beroep van leraar. </antwoord>
      <antwoord nummer="4">Zoals ook al door de betreffende leraar in de documentaire werd aangegeven, komt lesgeven op de «automatische piloot» de kwaliteit van het onderwijs in het algemeen niet ten goede. De tijdelijke Commissie Leraren onder leiding van de heer Rinnooy Kan heeft onder andere voorstellen gedaan om leraren en scholen uit te nodigen meer tijd uit te trekken voor professionalisering. Ik zal hierop terugkomen in mijn actieplan. </antwoord>
      <antwoord nummer="5">De tijdelijke Commissie Leraren onder leiding van de heer Rinnooy Kan schetst in haar een genuanceerd beeld van de ontwikkeling van de status van het beroep van leraar. Daarnaast beschrijft de commissie de grote risico’s van een dreigend kwantitatief tekort aan kwalitatief goede leraren. De Commissie heeft een groot aantal voorstellen gedaan om de kwaliteit, positie en het salaris van leraren te verbeteren. In mijn reactie op het advies van de Commissie kom ik hierop terug. </antwoord>
      <antwoord nummer="6">Scholen moeten lesuitval zoveel mogelijk voorkomen en – voor zover dat niet mogelijk is – goede voorzieningen treffen. Scholen zijn daarvoor zelf verantwoordelijk; de uitwerking kan voor leerlingen van verschillende leeftijden uiteraard verschillen. Leerlingen hebben daarbij ook een eigen verantwoordelijkheid. Het gaat mij er niet zozeer om, dat leerlingen niet «rondhangen bij de supermarkt» of «een biljartje trekken», maar dat ze dat niet hoeven doen, doordat lesuitval zoveel mogelijk wordt opgevangen. Het verscherpte regiem op naleving van onderwijstijd heeft mede tot doel lesuitval zo veel mogelijk te voorkomen of op te vangen. </antwoord>
      <noten afkomstig="antwoord"/>
   </antwoorden>
</kvr>
