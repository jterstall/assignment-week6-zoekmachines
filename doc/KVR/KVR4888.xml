<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) over BSE. (Ingezonden 13 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4888
</item>
         <item attribuut="Inhoud">Vragen over de risico's van vlees van met BSE besmette runderen in de productieketen voor veevoer.</item>
         <item attribuut="Rubriek">Veeteelt (Runderen) Veeteelt (Veevoeder) Veeteelt (Veeziekten)</item>
         <item attribuut="Trefwoorden">Runderen Veevoeder Veeziekten</item>
         <item attribuut="Vindplaats">Kamervragen met antwoord 1996-1997, nr. 1178, Tweede Kamer</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1997-05-07</item>
         <item attribuut="Datum_indiening">1997-03-13</item>
         <item attribuut="Document-id">KVR4888</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2407" allpagenumbers="2407 2408" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1178" onderwerp="" indiendatum="1997-03-13">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1997-05-7">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft de Europese Commissie een onderzoek naar buiten gebracht over de naleving van de regels met betrekking tot de verwerking van vlees en beendermeel in veevoer, waaruit blijkt dat niet valt uit te sluiten dat vlees van met BSE besmette runderen nog altijd in de productieketen voor veevoer terecht komt? <voetnoot nummer="1"/>
      </vraag>
      <vraag nummer="2">Noemt in dit verslag tevens de nationale controles niet betrouwbaar zijn vanwege gebrekkige deskundigheid van de controleurs en omdat slechts een beperkt aantal lidstaten over laboratoria beschikken waar vlees en beendermeel in veevoer kan worden opgespoord? </vraag>
      <vraag nummer="3">Kan het verbod op de export van vlees- en beendermeel uit Groot-Brittannië gemakkelijk omzeild worden? Kan dit Britse meel in principe overal in de EU terecht komen? </vraag>
      <vraag nummer="4">Moet uit het genoemde verslag van de Europese Commissie de conclusie worden getrokken dat ernstige risico’s voor de volksgezondheid en voor de gezondheid van het rundvee worden genomen doordat sommige lidstaten lichtzinnig met de BSF-epidemie omspringen? </vraag>
      <vraag nummer="5">Welke maatregelen moeten naar uw oordeel genomen worden om de controle op de regelgeving voor de bestrijding van BSE te verscherpen? Welke initiatieven zult u in dit verband op Europees niveau nemen? </vraag>
      <noten afkomstig="vraag">
         <noot nummer="1" datum="1997-03-12" bron="Agrarisch Dagblad">Agrarisch Dagblad, 12 maart 1997</noot>
      </noten>
   </vragen>
   <antwoorden aantal="5">
      <antwoord nummer="1">De Europese Commissie heeft op 12 maart een rapportage naar buiten gebracht inzake de «Risicofactoren en de surveillance op het gebied van BSE binnen de Europese Gemeenschap». Dit rapport bevat algemene conclusies en aanbevelingen naar aanleiding van de door de Europese Commissie uitgevoerde inspectiemissies naar de Lid-Staten in de periode oktober – december 1996. In die rapportage wordt o.a. aangegeven, dat in een aantal Lid-Staten is geconstateerd, dat vlees- en beendermeel van zoogdieren in geringe hoeveelheden (tot maximaal 5%) in voeders voor herkauwers terecht is gekomen, ondanks het communautaire verbod daarop. </antwoord>
      <antwoord nummer="2">De opmerking over «gebrekkige deskundigheid van de controleurs» wordt in het rapport gemaakt over het toezicht in enkele Lid-Staten op de naleving van de proceseisen bij destructie en hebben dus geen betrekking op de veevoedercontrole. Voor wat betreft het veevoeder bestaan volgens het rapport de officiële controles door de Lid-Staten voornamelijk uit administratieve en fysieke controles in veevoederbedrijven. Het rapport vermeldt, dat slechts in enkele Lid-Staten officiële laboratoriumtesten worden uitgevoerd ter controle op de aanwezigheid van vlees- en beendermeel in voeders voor herkauwers. Probleem hierbij is, dat de beschikbare testen onvoldoende effectief zijn. </antwoord>
      <antwoord nummer="3">Neen. Door middel van administratieve controles is de herkomst van grondstoffen voor veevoeders voldoende te controleren. Hoewel de Commissie in haar rapportage aanbeveelt de controles op het exportverbod van vlees- en beendermelen afkomstig van zoogdieren uit het VK te versterken, concludeert de Commissie tevens, dat illegale exporten van die diermelen zeer onwaarschijnlijk zijn. Bovendien zijn er binnen de EU geen concrete aanwijzingen, dat het exportverbod wordt ontdoken, enkele incidentele gevallen daargelaten. Ook de hier te lande uitgevoerde controles geven geen aanwijzingen dat er illegale importen bestaan. </antwoord>
      <antwoord nummer="4">Neen. Wèl geeft het rapport aan, dat de controles in veevoederbedrijven versterkt kunnen worden en bevat het suggesties op welke punten de controlemethodes verbetering behoeven, en waar wetenschappelijk onderzoek nodig is om dat te bereiken. </antwoord>
      <antwoord nummer="5">Op dit moment bestaan er nog geen effectieve testmethoden om de aanwezigheid van diermelen afkomstig van zoogdieren in diervoeders aan te tonen. Zodra een dergelijke test beschikbaar is, zal ik deze als sluitstuk van de controle invoeren daar ik van mening ben, dat daarmee een effectieve controle kan worden gerealiseerd. Naar aanleiding van de gesignaleerde problemen heeft het Rijkskwaliteitsintituut voor de Land- en Tuinbouw de ontwikkeling van voornoemde test ter hand genomen, in samenwerking met de Faculteit Diergeneeskunde. Op EU-niveau heeft Nederland bewerkstelligd, dat de problematiek omtrent testmethodes door het Committee of Experts on Methods of Analysis is besproken. Bovendien zal ik aandringen op een communautaire verplichting voor laboratoriumcontroles op de samenstelling van rundveevoeders. </antwoord>
      <noten afkomstig="antwoord"/>
   </antwoorden>
</kvr>
