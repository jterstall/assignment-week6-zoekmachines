<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leerkes (Unie 55+) over versterving en palliatief handelen. (Ingezonden 2 september 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5731
</item>
         <item attribuut="Inhoud">Vragen over een onderzoek naar aanleiding van een aangifte wegens poging tot moord of doodslag op een patiënt van verpleeghuis 't Blauw Börgje te Groningen, waarbij de toediening van voeding en vocht aan de patiënt zou zijn onthouden. Tevens wordt ingegaan op eventuele toepassing van het Wetboek van Strafrecht.</item>
         <item attribuut="Rubriek">Gezondheidszorg (Euthanasie) Gezondheidszorg (Medische ethiek)</item>
         <item attribuut="Trefwoorden">Euthanasie Medische ethiek Verpleeghuizen</item>
         <item attribuut="Vindplaats">Kamervragen met antwoord 1997-1998, nr. 57, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="Unie 55+">Leerkes</persoon>
         </item>
         <item attribuut="Datum_reaktie">1997-09-30</item>
         <item attribuut="Datum_indiening">1997-09-02</item>
         <item attribuut="Document-id">KVR5731</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="115" allpagenumbers="115 116" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5731" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="57" onderwerp="" indiendatum="1997-09-2">
         <vrager partij="Unie 55+" oorsprong="parlement">Leerkes</vrager>
         <vraagt-aan/>
      </vraagdata>
      <antwoorddata antwoorddatum="1997-09-30">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Heeft het Openbaar Ministerie in Groningen besloten het verpleeghuis Blauwbörgje niet te vervolgen wegens de delicten omschreven in de artikelen 307, respectievelijk 308 of 309 eventueel in samenhang met artikel 45 van het Wetboek van Strafrecht? </vraag>
      <vraag nummer="2">Zo ja, op welke gronden is dit besluit genomen? </vraag>
      <vraag nummer="3">Meent u dat de artikelen 300, vierde lid, 255 of 257 van het Wetboek van Strafrecht in principe van toepassing zouden kunnen zijn op de handelwijze in sommige verpleeghuizen? </vraag>
      <vraag nummer="4">Meent u dat de begrippen «versterving», «palliatief handelen» en «euthanasie» alleen van toepassing zijn in een werkelijk terminale fase? </vraag>
      <vraag nummer="5">Meent u, dat alleen op grond van een zorgvuldige diagnose beoordeeld kan worden of er bij een patiënt sprake is van een terminale fase? Bent u ervan overtuigd dat deze zorgvuldige diagnose plaatsvindt? </vraag>
      <vraag nummer="6">Acht u de procedures en/of protocollen die worden gehanteerd bij het beleid om tot palliatief handelen c.q. tot het doen versterven over te gaan vanuit juridisch oogpunt goed omschreven en onderbouwd? </vraag>
      <vraag nummer="7">Bent u bereid een richtlijn op te stellen houdende een protocol voor palliatief handelen c.q. het doen versterven, opdat er beter en meer sprake kan zijn van juridische toetsing? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1 en 2">Op verzoek van het Openbaar Ministerie te Groningen heeft de regiopolitie Groningen, in samenwerking met de Inspectie voor de Gezondheidszorg, een onderzoek ingesteld naar aanleiding van een aangifte wegens poging tot moord of doodslag op een patiënt van verpleeghuis ’t Blauw Börgje te Groningen. Uit dit onderzoek is het Openbaar Ministerie in geen enkel opzicht gebleken dat aan deze patiënt de normale verzorging (waaronder de toediening van voeding en vocht) is onthouden en/of dat het personeel onachtzaam met de betrokken patiënt is omgegaan zodat sprake zou kunnen zijn geweest van een situatie als bedoeld in de artikelen 307 en 308 van het Wetboek van Strafrecht. Het is aan een wegens een ontsteking opgekomen koorts toe te schrijven dat de betreffende patiënt, die door zijn ziekte niet altijd voedsel of vocht tot zich kon nemen, meer vocht dan gebruikelijk verloor en dientengevolge verschijnselen van uitdroging begon te vertonen. De patiënt heeft evenwel de in dit soort zaken gebruikelijke verzorging gekregen. Nu niet gebleken is van enige vorm van strafrechtelijk verwijtbaar handelen van personeel van ’t Blauw Börgje jegens deze patiënt heeft het Openbaar Ministerie te Groningen besloten terzake niet tot vervolging over te gaan. Naar aanleiding van de publiciteit rond bedoeld onderzoek hebben zich nog diverse personen bij politie en Openbaar Ministerie gemeld, die van mening zijn of waren dat in hun familiekring iets vergelijkbaars zou zijn voorgevallen. In al deze gevallen is door de politie met die personen gesproken of zal dat op korte termijn gebeuren. Op verzoek van het Openbaar Ministerie verricht de Inspectie voor de Gezondheidszorg momenteel een nader onderzoek. In het kader daarvan worden door de Inspectie alle meldingen die politie en Openbaar Ministerie hebben ontvangen nader onderzocht aan de hand van de door de politie opgenomen verklaringen. De Inspectie zal van haar bevindingen verslag doen aan het Openbaar Ministerie. In overleg tussen Inspectie en Openbaar Ministerie zal vervolgens besloten worden op welke wijze een eventueel vervolg aan die bevindingen zal worden gegeven. </antwoord>
      <antwoord nummer="3">In z’n algemeenheid kan op deze vraag geen antwoord gegeven worden. Het hangt zeer sterk van de concrete feiten en situatie af of en zo ja welke strafbare feiten worden gepleegd indien patiënten in verpleegtehuizen komen te overlijden als gevolg van een tekort aan voedsel of vocht. Zo zal in het algemeen geen sprake zijn van een strafbaar feit indien de patiënt zelf voeding of vocht weigert. Voor alle in vraag 3 genoemde delicten zal in elk geval, wil er sprake zijn van een strafbare gedraging, opzet gericht op pijn en letsel (art. 300 WvSr) resp. op het in een hulpeloze toestand brengen of laten (art. 255 en 257 WvSr) in het spel moeten zijn. Steeds als twijfel ontstaat omtrent de doodsoorzaak van een patiënt zal een indringend onderzoek naar de feiten ingesteld dienen te worden. </antwoord>
      <antwoord nummer="4">Bij het gebruiken van het begrip versterven wordt bedoeld een medische beslissing in het zicht van het levenseinde, meer in het bijzonder het niet meer kunstmatig toedienen van voeding en vocht. Het weigeren door een patiënt van voeding en vocht luidt meestal de terminale fase in. Palliatieve zorg omvat het complex van zorg en begeleiding van een ernstig zieke patiënt tot diens overlijden, maar deze zorg vangt aan tijdens de ziekte en is niet alleen van toepassing in een terminale fase. De Hoge Raad heeft in zijn arrest van 21 juni 1994 (de «Chabot casus») geoordeeld dat de toepassing van euthanasie niet uitsluitend gebonden behoeft te zijn aan de terminale fase van het ziekteproces van een patiënt. </antwoord>
      <antwoord nummer="5">Het is niet altijd precies aan te geven wanneer het moment van overlijden van een patiënt verwacht kan worden. Artsen zullen in het overleg met de zorgverleners en de naasten van de patiënt op grond van hun kennis in het algemeen zo nauwkeurig mogelijk hun mening en informatie geven over de toestand van de patiënt en over hetgeen verwacht kan worden. </antwoord>
      <antwoord nummer="6 en 7">Palliatieve zorgverlening en het niet meer kunstmatig toedienen van voeding en vocht behoren tot normaal medisch handelen. Handelen op deze terreinen is niet in strakke regels te vatten, maar wordt bepaald door de individuele situatie van een patiënt. In de brief die de minister en de staatssecretaris van Volksgezondheid, Welzijn en Sport op 9 september 1977 aan de voorzitter van de Tweede Kamer der Staten-Generaal hebben gestuurd naar aanleiding van publicaties over het begrip «versterven», hebben zij een aantal kwantitatieve en kwalitatieve onderzoeken vermeld die reeds worden uitgevoerd en die zullen worden uitgevoerd met het doel inzicht te krijgen in het beleid van zorginstellingen en zorgverleners inzake het niet meer kunstmatig toedienen van voeding en vocht. De Tweede Kamer zal over de uitkomsten van deze onderzoeken worden geïnformeerd. Tevens zijn er diverse maatregelen voorgenomen om nader inzicht te krijgen in het beleid in zorginstellingen en door zorgverleners op het terrein van palliatieve zorg. Hiervoor kan onder meer verwezen worden naar de brief die de minister van Volksgezondheid op 18 april 1996 aan de voorzitter van de Tweede Kamer der Staten-Generaal over dit onderwerp heeft gestuurd en op het aan deze brief gewijde Algemeen Overleg van 27 juni 1996. </antwoord>
      <noten afkomstig="antwoord"/>
   </antwoorden>
</kvr>
