<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Buitenlandse Zaken over de gevangenisstraffen die in China tegen twee van de oprichters van de Chinese Partij voor Democratie zijn uitgesproken. (Ingezonden 23 december 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8528
</item>
         <item attribuut="Inhoud">Betreft veroordeling van twee van de oprichters van de Chinese Partij Voor Democratie, Xu Wenli en Wang Youcai en de detentie van leden van die partij.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">China Mensenrechten</item>
         <item attribuut="Vindplaats">Kamervragen met antwoord 1998-1999, nr. 627, Tweede Kamer</item>
         <item attribuut="Vraagnr_bij_indiening">2989905060</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">1999-01-19</item>
         <item attribuut="Datum_indiening">1998-12-23</item>
         <item attribuut="Document-id">KVR8528</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1281" allpagenumbers="1281" vetnummer="2989905060" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8528" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="627" onderwerp="" indiendatum="1998-12-23">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="1999-01-19">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u de berichten over de zware gevangenisstraffen die in China tegen twee van de oprichters van de Chinese Partij Voor Democratie zijn uitgesproken, te weten Xu Wenli en Wang Youcai, en over de detentie van meer dan dertig van haar leden? <voetnoot nummer="1"/>
      </vraag>
      <vraag nummer="2">Deelt u de mening dat deze gang van zaken een schending van de vrijheid van meningsuiting en de democratische- en mensenrechten inhoudt, en ook niet verenigbaar is met het beleid van grotere openheid dat door de Chinese regering de laatste tijd wordt verkondigd, wat ten grondslag ligt aan de toenadering die door de internationale gemeenschap, o.a. de Europese Unie, met de Chinese autoriteiten wordt nagestreefd? </vraag>
      <vraag nummer="3">Bent u bereid om zowel in bilateraal verband als in het kader van de Europese Unie bij de Chinese autoriteiten te protesteren tegen deze gang van zaken en de vrijlating van bovengenoemde dissidenten te bepleiten? </vraag>
      <vraag nummer="4">Bent u tevens bereid om in overleg met uw EU-partners te bezien welke maatregelen er, o.a. als onderdeel van de kritische dialoog die de EU met China voert, genomen kunnen worden indien de Chinese regering deze situatie ongewijzigd laat? </vraag>
      <noten afkomstig="vraag">
         <noot nummer="1" datum="1998-12-21" bron="NRC Handelsblad">NRC Handelsblad, 21 december 1998</noot>
      </noten>
   </vragen>
   <antwoorden aantal="3">
      <antwoord nummer="1">Ja. De ontwikkelingen rondom de recente arrestaties en veroordelingen van politieke activisten in China worden dezerzijds nauwlettend gevolgd. </antwoord>
      <antwoord nummer="2 en 3">De Europese Unie heeft naar aanleiding van de recente ontwikkelingen in de mensenrechtensituatie op 16 en op 23 december jl. démarches uitgevoerd bij de Chinese regering. De EU sprak haar diepe bezorgdheid uit over de rechtsgang bij de processen tegen Xu Wenli, Wang Youcai en Qin Yongmin. De EU ging hierbij in het bijzonder in op het ontbreken van toegang tot een advocaat in twee van de drie gevallen, alsmede op de Chinese weigering tot het verlenen van toegang aan internationale waarnemers. Voorts maakte de EU bezwaar tegen de hoogte van de straffen (11, 12 en 13 jaar gevangenisstraf) en onderstreepte zij dat vreedzame politieke expressie en de vrijheid van vereniging beschermd zijn in de bepalingen van het VN-Verdrag voor Burgerlijke en Politieke Rechten, dat in oktober jl. door China is ondertekend. Tenslotte pleitte de EU voor onmiddellijke vrijlating van diegenen die recent zijn gearresteerd of veroordeeld omdat zij van dit recht op vreedzame politieke expressie gebruik hadden gemaakt. In dit verband gaf de Europese Unie op 28 december jl. eveneens een verklaring uit, waarin bezorgdheid over de recente arrestaties en veroordelingen werd uitgesproken en werd aangedrongen op ratificatie van het VN-Verdrag voor Burgerlijke en Politieke Rechten, waarin de vrijheid van meningsuiting en van vereniging zijn verankerd. </antwoord>
      <antwoord nummer="4">Zoals ik reeds in mijn brief d.d. 22 december jl. aan de Voorzitter van de Vaste Commissie voor Buitenlandse Zaken schreef, worden voorafgaand aan de volgende VN-Commissie voor de Rechten van de Mens (Genève, maart/april 1999) de ontwikkelingen in de EU–China mensenrechtendialoog gedurende het afgelopen jaar gezamenlijk met de EU-partners geëvalueerd. De daadwerkelijke situatie van de mensenrechten maakt onderdeel uit van deze evaluatie. Ik zegde reeds toe de Kamer van de uitkomst van de evaluatie op de hoogte te stellen. </antwoord>
      <noten afkomstig="antwoord"/>
   </antwoorden>
</kvr>
