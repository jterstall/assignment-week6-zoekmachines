<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ulenbelt (SP) aan de minister van Sociale Zaken en Werkgelegenheid over de uitspraak van het gerechtshof te Amsterdam aangaande het inhuren van derden tijdens een staking. (Ingezonden 14 maart 2008); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31602
</item>
         <item attribuut="Inhoud">Vragen naar aanleiding van uitspraak Gerechtshof Amsterdam (zaaknummer 106.005.662): Nedtrain hoeft het schoonmaakbedrijf tijdens een staking op dat bedrijf niet te betalen en kan met dit geld een ander schoonmaakbedrijf inschakelen, wat volgens de rechter in lijn in met de Wet allocatie arbeidskrachten door intermediairs (WAADI). Indiener is van mening dat staken in dit soort situaties nagenoeg geen effect meer heeft, want de opdrachtgever lijdt geen economische schade en de werkgever heeft slechts een beperking van de winst. Indiener bepleit uitbreiding van artikel 10 WAADI naar werknemers die door uitbesteding indirect voor een werkgever werkzaam zijn.</item>
         <item attribuut="Rubriek">Arbeid (Werknemers) Bedrijfsleven en industrie (Ondernemingen) Staats- en bestuursrecht (Grondrechten)</item>
         <item attribuut="Trefwoorden">Commerciële dienstverlening Stakingsrecht Werknemers</item>
         <item attribuut="Vindplaats">Kamervragen met antwoord 2007-2008, nr. 2000, Tweede Kamer</item>
         <item attribuut="Vraagnr_bij_indiening">2070814660</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Ulenbelt</persoon>
         </item>
         <item attribuut="Datum_reaktie">2008-04-09</item>
         <item attribuut="Datum_indiening">2008-03-14</item>
         <item attribuut="Document-id">KVR31602</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4095" allpagenumbers="4095 4096" vetnummer="2070814660" code="0708tkkvr2000" lopendefooter="Tweede Kamer, vergaderjaar 2007–2008, Aanhangsel" filenaam="KVR31602" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2000" onderwerp="" indiendatum="2008-03-14">
         <vrager partij="SP" oorsprong="parlement">Ulenbelt</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2008-04-9">
         <antwoorder functie="minister" ministerie="Sociale Zaken en Werkgelegenheid">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hoe wordt gevolg gegeven aan de uitspraak van het gerechtshof te Amsterdam? <voetnoot nummer="1"/>
      </vraag>
      <vraag nummer="2">Wat zijn de gevolgen van deze uitspraak voor het stakingsrecht van werknemers, werkzaam bij een opdrachtnemer? </vraag>
      <vraag nummer="3">Deelt u de mening dat staken hiermee in soortgelijke situaties nagenoeg geen effect meer heeft, aangezien in deze zaak de opdrachtgever geen economische schade en de werkgever slechts een beperking van de winst heeft? Zo ja, acht u dit wenselijk? Zo neen, waarom niet? </vraag>
      <vraag nummer="4">Bent u van mening dat artikel 10 van de Wet allocatie arbeidskrachten door intermediairs (WAADI) betrekking moet hebben op werknemers die, door uitbesteding, indirect voor een werkgever werkzaam zijn? Zo ja, bent u van mening dat artikel 10 van de WAADI gewijzigd moet worden? Zo neen, waarom niet? </vraag>
      <vraag nummer="5">Bent u, mede afhankelijk van de antwoorden op bovenstaande vragen, bereid de WAADI aan te passen en hiervoor een voorstel naar de Kamer te zenden? Zo ja, op welke termijn? Zo neen, waarom niet? </vraag>
      <noten afkomstig="vraag">
         <noot nummer="1">Zaaknummer 106.005.662 Nedtrain hoeft het schoonmaakbedrijf tijdens een staking niet te betalen en kan met dit geld een ander schoonmaakbedrijf inschakelen. De rechter acht dit in lijn met de WAADI</noot>
      </noten>
   </vragen>
   <antwoorden aantal="4">
      <antwoord nummer="1">Naar mijn mening hoeft er – vanuit de overheid bezien – geen specifiek gevolg of vervolg gegeven te worden aan/op de uitspraak van het gerechtshof. Er is in casu geen sprake van schending van het zogeheten «onderkruipersverbod». De casus valt, mede gelet op de definitie van het ter beschikking stellen van arbeidskrachten, buiten de reikwijdte van de Wet allocatie arbeidskrachten door intermediairs (WAADI), art. 10. In de onderhavige casus is het gerechtshof gevraagd zich uit te spreken over de situatie waarin bestaakte schoonmaakwerkzaamheden (verricht door een aantal schoonmaakbedrijven in opdracht van Nedtrain), desalniettemin zijn verricht, zowel door medewerkers van Nedtrain zelf als door een ander door Nedtrain ingeschakeld schoonmaakbedrijf. Art 10 WAADI bepaalt dat het niet is toegestaan voor degene die arbeidskrachten ter beschikking stelt, arbeidskrachten ter beschikking te stellen voor het verrichten van werkzaamheden in een bedrijf waar een werkstaking heerst. Dit verbod richt zich uitsluitend tot de werkgever die in plaats van zijn stakende werknemers andere werknemers, bijvoorbeeld via een uitzendbureau, zou willen inschakelen. Het verbod richt zich niet tot derden (Nedtrain). Het gerechtshof te Amsterdam kwam tot het oordeel dat er in casu geen sprake van schending van het onderkruipersverbod is, omdat dat verbod ziet op «onderkruipen» in de onderneming waar gestaakt wordt (het schoonmaakbedrijf). De WAADI richt zich dus niet tot werkgevers (Nedtrain in dit geval) die eigen personeel voor bepaalde werkzaamheden inschakelen. Ook het andere schoonmaakbedrijf (Plataco) heeft de WAADI niet overtreden. Weliswaar is een deel van de bestaakte schoonmaakwerkzaamheden door dit bedrijf uitgevoerd, maar dit bedrijf heeft geen arbeidskrachten ter beschikking gesteld aan de schoonmaakbedrijven waar werd gestaakt. </antwoord>
      <antwoord nummer="2">Naar mijn opvatting is er geen sprake van nieuwe gevolgen. De interpretatie spoort met de bedoeling van de wetgever. </antwoord>
      <antwoord nummer="3">Ik deel niet de opvatting dat staken in soortgelijke situaties nagenoeg geen effect meer zou hebben. Het gaat primair om de verhouding van de betrokken werkgever en zijn werknemers. De werkgever zal wel degelijk de gevolgen van de werkstaking ondervinden, al was het maar omdat een concurrerend bedrijf kan worden ingeschakeld. </antwoord>
      <antwoord nummer="4 en 5">Mede gelet op het hiervoor gestelde ben ik van mening dat artikel 10 van de WAADI niet hoeft te worden gewijzigd. </antwoord>
      <noten afkomstig="antwoord"/>
   </antwoorden>
</kvr>
