<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Joldersma (CDA) aan de minister van Justitie over de cannabiskast. (Ingezonden 26 juni 2003); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18306
</item>
         <item attribuut="Inhoud">Vragen met betrekking tot de zogenoemde cannabiskast, waarmee de thuiskweker kan voorzien in zijn eigen behoefte aan cannabis en die van zijn directe omgeving. In hoeverre is de verkoop hiervan in strijd met de Opiumwet?</item>
         <item attribuut="Rubriek">Criminaliteit en openbare orde (Drugsbestrijding)</item>
         <item attribuut="Trefwoorden">Drugs</item>
         <item attribuut="Vindplaats">Kamervragen met antwoord 2002-2003, nr. 1755, Tweede Kamer</item>
         <item attribuut="Vraagnr_bij_indiening">2020313890</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Joldersma</persoon>
         </item>
         <item attribuut="Datum_reaktie">2003-08-20</item>
         <item attribuut="Datum_indiening">2003-06-26</item>
         <item attribuut="Document-id">KVR18306</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3669" allpagenumbers="3669 3670" vetnummer="2020313890" code="0203tkkvr1755" lopendefooter="Tweede Kamer, vergaderjaar 2002–2003, Aanhangsel" filenaam="KVR18306" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1755" onderwerp="" indiendatum="2003-06-26">
         <vrager partij="CDA" oorsprong="parlement">Joldersma</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="20 augustus 2003), zie ook Aanhangsel Handelingen nr. 1616, vergaderjaar 2002–2003">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Heeft u kennisgenomen van de presentatie van het Platform Cannabisondernemingen Nederland van de zogenaamde cannabiskast die de thuiskweker voorziet in zijn eigen behoefte aan cannabis en die van zijn directe omgeving? </vraag>
      <vraag nummer="2">Hoe beoordeelt u het feit dat deze cannabiskast door het Platform wordt gepresenteerd als een nieuwe vorm van gedogen in de vorm van een «gulden middenweg» tussen legalisatie en verbod op productie van softdrugs? </vraag>
      <vraag nummer="3">Kunt u uiteenzetten in hoeverre de verkoop en het gebruik van de cannabiskasten in strijd zijn met de Opiumwet? </vraag>
      <vraag nummer="4">Wat gaat u doen om de verspreiding van het gebruik van deze cannabiskasten tegen te gaan? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. Enige tijd geleden bereikte mij het persbericht van het Platform Cannabisondernemingen Nederland waarin de presentatie van een zogenoemd «Cannabis Ei van Columbus» werd aangekondigd. </antwoord>
      <antwoord nummer="2">Ik zie geen aanleiding het voorstel van het Platform tot decriminalisering van de productie van cannabis onder een gloeilamp te volgen. Het huidige beleid wordt ongewijzigd gehandhaafd. Het in het bezit hebben, kweken en verhandelen van cannabis is in strijd met de Opiumwet en dus illegaal. Van een nieuwe vorm van gedogen in de vorm van een «gulden middenweg» tussen legalisatie en verbod op de productie van softdrugs zal geen sprake zijn. Thans wordt in geval van teelt van niet meer dan 5 planten aangenomen dat er geen sprake is van beroeps- of bedrijfsmatige teelt van cannabis. De vervolging van deze niet-bedrijfsmatige teelt van een geringe hoeveelheid voor eigen gebruik heeft geen prioriteit en de zaak wordt aldus – indien de verdachte afstand doet van de planten – door de officier van justitie geseponeerd omdat sprake is van een gering feit. </antwoord>
      <antwoord nummer="3">De verkoop van producten die bij de teelt van cannabis worden gebruikt is niet strafbaar. Het zijn op zichzelf legale producten die evengoed voor de kweek van andere planten kunnen worden gebruikt. Aldus is de verkoop van de cannabiskast op zichzelf niet in strijd met de Opiumwet. De teelt van cannabis (en dus het gebruik van de cannabiskast indien deze voor de teelt van cannabis wordt ingezet) is wel strafbaar. Zoals ik hierboven uiteengezet heb wordt echter bij een teelt van niet meer dan 5 planten aangenomen dat er geen sprake is van beroeps- of bedrijfsmatige teelt van cannabis. Indien derhalve de cannabiskast gebruikt wordt voor de niet-bedrijfsmatige teelt van een geringe hoeveelheid cannabis voor eigen gebruik wordt aan de opsporing en vervolging geen prioriteit toegekend. Voor zover het gaat om een hoeveelheid van meer dan 5 planten is in de Aanwijzing Opiumwet van het College van Procureurs-Generaal (in gewijzigde vorm gepubliceerd in de Staatscourant 2002, 46) vastgelegd welke criteria – onder meer de wijze van belichting – worden betrokken bij de vraag of sprake is van beroeps- en bedrijfsmatig handelen en daarmee bij de vraag in hoeverre prioriteit wordt gegeven aan opsporing en vervolging. </antwoord>
      <antwoord nummer="4">De verkoop van kweekbenodigdheden is, zoals ik hiervoor reeds heb opgemerkt, op zichzelf niet strafbaar. In het kader van de Cannabisbrief die dit najaar naar de Kamer wordt gestuurd buig ik mij nog over de verkoop door growshops van professionele verwarmings- en belichtingsinstallaties, die gebruikt kunnen worden voor de teelt van cannabis. In dit kader zal mogelijk ook de verkoop van cannabiskasten tegen het licht worden gehouden. Overigens biedt artikel 3b van de Opiumwet – ingevolge waarvan elke openbaarmaking voor zover niet verricht in het kader van medische of wetenschappelijke voorlichting, die er kennelijk op gericht is de verkoop, aflevering of verstrekking van softdrugs te bevorderen verboden is – mogelijkheden om op te treden tegen het actief reclame maken voor kweekbenodigdheden ten behoeve van de teelt van cannabis. </antwoord>
      <noten afkomstig="antwoord"/>
   </antwoorden>
</kvr>
