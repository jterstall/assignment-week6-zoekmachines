<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de toepassing van de nieuwe Ziektewet. (Ingezonden 3 april 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2974
</item>
         <item attribuut="Inhoud">Betrfet vragen naar aanleiding van een FNV-enquête over de toepassing van de Ziektewet (WULBZ).</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Ziekteverzuim</item>
         <item attribuut="Vindplaats">Kamervragen met antwoord 1995-1996, nr. 1019, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1996-04-24</item>
         <item attribuut="Datum_indiening">1996-04-03</item>
         <item attribuut="Document-id">KVR2974</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2071" allpagenumbers="2071 2072" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1019" onderwerp="" indiendatum="1996-04-3">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1996-04-24">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van de recente enqueˆte van de FNV <voetnoot nummer="1"/>over de toepassing van de nieuwe Ziektewet (WULBZ), waaruit blijkt: – dat in 51% van de gevallen de chef beoordeelt of het ziekteverzuim gegrond is, – dat de chef vraagt aan de werknemer wat hem mankeert, – dat in 34,8% van de gevallen de werknemer een strafkorting krijgt opgelegd als hij zich ten onrechte ziek heeft gemeld, – dat in 11,9% van de gevallen een sanctie wordt toegepast in de vorm van een schorsing en in 11,6% zelfs ontslag wordt verleend, – en dat bij 5,1% van de onderzochte bedrijven gedurende enkele dagen geen loon wordt doorbetaald en in 4,5% verlofdagen worden ingetrokken? </vraag>
      <vraag nummer="2">Wat is uw mening over deze resultaten? </vraag>
      <vraag nummer="3">Bewaarheden deze resultaten niet reeds nu de in de Tweede en de Eerste Kamer uitgesproken vrees, dat de privatisering van de Ziektewet tot ongewenste effecten zal leiden nu deze onderdeel is geworden van de verhouding werkgever-werknemer? Zo neen, waarom niet? </vraag>
      <vraag nummer="4">Geven de resultaten van deze enqueˆte u aanleiding tot het nemen van maatregelen, bijvoorbeeld in de richting van de werkgevers om een einde te maken aan deze praktijken in strijd met de wet (WULBZ)? Mag de Kamer vernemen aan welke maatregelen u denkt? </vraag>
      <noten afkomstig="vraag">
         <noot nummer="1" datum="1996-04-2" bron="FNV Bulletin">FNV Bulletin, 2 april 1996</noot>
      </noten>
   </vragen>
   <antwoorden aantal="4">
      <antwoord nummer="1" voetnoot="1 2">Ik heb kennis genomen van het artikel «Bedrijf schendt privacy zieke werknemer» in het FNV Bulletin van 2 april 1996. Navraag bij de FNV leerde mij, dat de definitieve rapportage over het onderzoek nog niet gereed is. Wel ontving ik van de FNV een beknopte beschrijving van de opzet van het onderzoek, de vragenlijst en een overzicht van de antwoordpercentages. Om de antwoorden binnen de gestelde termijn te kunnen geven, ga ik uit van het artikel in het FNV Bulletin van 2 april 1996 en de van de FNV ontvangen informatie. Ik kan mij voorstellen, dat de vragensteller geschrokken is van een aantal uitkomsten zoals weergegeven in het FNV Bulletin. Mij is echter gebleken dat de inhoudelijke weergave van de uitkomsten van het FNV-onderzoek in het artikel van het FNV bulletin niet geheel juist is. Ook is in het artikel geen rekening gehouden met ook door de FNV zelf noodzakelijk geachte voorzichtigheid vanwege de omvang van de steekproef en daarnaast met de vrij lage respons en de beperkte generalisatiemogelijkheid <voetnoot nummer="1"/>. Het onderzoek betreft een enqueˆte onder vertegenwoordigers van ondernemingsraden. 336 van de 1198 aangeschreven vertegenwoordigers (met name secretarissen) vulden de vragenlijst in. Die 1198 aangeschreven ondernemingsraden vormden een steekproef uit een bestand van 9588 ondernemingsraden, die geregistreerd staan bij het Centrum voor Ondernemingsraden van de FNV. Wat de in vraag 1 aangeduide uitkomsten betreft merk ik op dat 51,5% van de respondenten aangeeft dat door de direct-leidinggevende «controle op de aanwezigheid van een grond voor ziekteverzuim» wordt uitoefend. 28,6% antwoord bevestigend op de vraag of in ziekteverzuimreglementen of iets dergelijks <voetnoot nummer="2"/>voor de werknemers de verplichting tot melden van de oorzaak van de ziekte is vastgelegd. 52,1% antwoord positief op soortgelijke vraag maar dan over de aard van de ziekte. Uit deze antwoorden wordt niet duidelijk aan wie de werknemer oorzaak en aard van de ziekte moet melden noch wat daaronder door de respondenten precies begrepen is. Het is heel wel mogelijk dat de informatieverplichtingen over de ziekte ten opzichte van de arts van de arbodienst gelden en dat de direct leidinggevende vraagt naar de reden van het verzuim, dat wil zeggen de beperkingen die de ziekte met zich brengt. De resultaten van dit onderzoek geven vooral een beeld van de verplichtingen en sancties voorzover en zoals deze zijn vastgelegd in ziekteverzuimreglementen of iets dergelijks. Buiten beschouwing blijft in dit onderzoek of en hoe vaak en naar aanleiding waarvan de verplichtingen en sancties ook daadwerkelijk zijn toegepast. </antwoord>
      <antwoord nummer="2">In mijn antwoord op vraag 1 heb ik een relativering van de resultaten van het onderzoek van de FNV, zoals weergegeven in het FNV Bulletin van 2 april, aangegeven. Daarnaast geldt het volgende. Ook al wordt uit het onderzoek van de FNV niet duidelijk aan wie de werknemer de oorzaak van de ziekte moet melden, toch is dit onderwerp voor mij een punt van zorg. Gezien de privacy van de werknemer is het absoluut niet toegestaan dat er voor werknemers een meldingsplicht van de oorzaak van de ziekte van de werknemer bestaat. Het uitgangspunt is en blijft dat de werkgever alleen over de medische gegevens van zijn werknemer kan beschikken als de werknemer voor die verstrekking uitdrukkelijk toestemming heeft verleend. Het verzamelen en beoordelen van medische gegevens is een taak van artsen en niet van werkgevers zelf. Er is dan ook geen wettelijke bepaling die de werknemer verplicht aan de werkgever zelf medische gegevens te verstrekken. Wel kan de werkgever door middel van controlevoorschriften bepalen dat werknemers medische gegevens verstrekken aan de bedrijfs- of arbo arts. De controlevoorschriften dienen redelijk te zijn, en ertoe te strekken dat de werkgever die inlichtingen verkrijgt die hij behoeft om vast te stellen of de werknemer recht heeft op loondoorbetaling. Een controlevoorschrift mag echter niet inhouden dat de werknemer verplicht is aan de werkgever zelf medische gegevens te verstrekken. Sancties op het niet naleven van redelijke controlevoorschriften acht ik toegestaan, maar wel dient er een redelijke verhouding te bestaan tussen de zwaarte van de sanctie en aard van het plichtsverzuim. Uit het onderzoek van de FNV blijkt niet dat van een onredelijke verhouding sprake is. De Arbowet schrijft voor dat de werkgever met zijn werknemers dient te overleggen over het te voeren ziekteverzuimbeleid. Voor bedrijven met een ondernemingsraad geldt dat ondernemingsraden instemmingsrecht hebben op de inhoud van het verzuimbeleid en het contract met de arbodienst over verzuimbegeleiding. Uit het FNV-onderzoek blijkt ook dat de ondernemingsraden in grote meerderheid inspraak hebben gehad bij het tot stand komen van de regels van het verzuimbeleid. Ook dit gegeven maakt het voor mij niet aannemelijk dat er op grote schaal sprake zou zijn van onredelijke voorschriften. </antwoord>
      <antwoord nummer="3">Nee. De resultaten van dit onderzoek geven vooral een beeld van de verplichtingen, sancties en dergelijke voorzover en zoals deze zijn vastgelegd in reglementen over het ziekteverzuim of iets dergelijks. Dit onderzoek geeft geen informatie over de vraag of, hoe vaak en naar aanleiding waarvan verplichtingen en sancties zijn toegepast. </antwoord>
      <antwoord nummer="4" voetnoot="3">Nee. De resultaten van deze enqueˆte geven mij geen aanleiding tot het nemen van maatregelen. Wel zal ik, zoals ik de Tweede Kamer reeds bij brief van 19 januari 1996 <voetnoot nummer="3"/>heb toegezegd, de Wet uitbreiding loondoorbetalingsverplichting bij ziekte evalueren. Als uit deze evaluatie niet-beoogde effecten van deze wet naar voren komen, zal ik overwegen (wettelijke) maatregelen te treffen. </antwoord>
      <noten afkomstig="antwoord">
         <noot nummer="1">Niet alle ondernemingsraden staan geregistreerd bij het Centrum voor Ondernemingsraden van de FNV, het uitgangspunt van de steekproef. Alleen ondernemingen met tenminste 35 werknemers hebben een wettelijk plicht tot het instellen van een ondernemingsraad. Niet alle ondernemingen met tenminste 35 werknemers hebben een ondernemingsraad ook al zijn ze daartoe verplicht. Er is geen rekening gehouden met over-/ondervertegenwoordigingen in de gerealiseerde steekproef</noot>
         <noot nummer="2" titel="ziekteverzuimreglementen, personeelsgidsen, cao’s, of ergens anders">«ziekteverzuimreglementen, personeelsgidsen, cao’s, of ergens anders»</noot>
         <noot nummer="3" documenttype="Kamerstuk" kamerstuk-id="24 439" documentnummer="20">Kamerstuk 24 439, nr. 20</noot>
      </noten>
   </antwoorden>
</kvr>
