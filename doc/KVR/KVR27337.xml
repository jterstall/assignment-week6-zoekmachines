<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Burg en Dezentjé Hamming-Bluemink (beiden VVD) aan de minister van Financiën over aanvragen voor voorlopige teruggaven t.a.v. de zorg-, de huur- en de kindertoeslag. (Ingezonden 30 januari 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27337
</item>
         <item attribuut="Inhoud">Vragen naar aanleiding van feit dat aanvragen voor voorlopige teruggave, te weten de voorlopige teruggave 2007, de zorg-, huur- en kindertoeslag, alleen gedaan kunnen worden via een toegestuurd biljet van de Belastingdienst dan wel via de site van genoemde dienst. Waarom is dit niet mogelijk via softwarepakketten in de markt met digitale certificaten en digitale aanlevering? Indieners wijzen erop dat dit een aanmerkelijke lastenevrzwaring betekent ten opzichte van de huidige wijze van aangifte.</item>
         <item attribuut="Rubriek">Belastingen (Belastingdiensten) Belastingen (Belastingontheffing, -teruggave, -vermindering, -vrijstelling) Consument (Algemeen) Gezondheidszorg (Zorgverzekeringen) Sociale zekerheid (Kinderbijslag (AKW)) Volkshuisvesting (Subsidies)</item>
         <item attribuut="Trefwoorden">Belastingdienst Consumenten Huurtoeslag Kinderbijslag Zorgtoeslag</item>
         <item attribuut="Vindplaats">Kamervragen met antwoord 2006-2007, nr. 826, Tweede Kamer</item>
         <item attribuut="Vraagnr_bij_indiening">2060706650</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Van der Burg</persoon>
            <persoon partij="VVD">Dezentjé Hamming-Bluemink</persoon>
         </item>
         <item attribuut="Datum_reaktie">2007-02-13</item>
         <item attribuut="Datum_indiening">2007-01-30</item>
         <item attribuut="Document-id">KVR27337</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1771" allpagenumbers="1771 1772" vetnummer="2060706650" code="0607tkkvr826" lopendefooter="Tweede Kamer, vergaderjaar 2006–2007, Aanhangsel" filenaam="KVR27337" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="826" onderwerp="" indiendatum="2007-01-30">
         <vrager partij="VVD" oorsprong="parlement">Van der Burg</vrager>
         <vrager partij="VVD" oorsprong="parlement">Dezentjé Hamming-Bluemink</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2007-02-13">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Is het waar dat aanvragen voor voorlopige teruggaven, te weten de voorlopige teruggave 2007, de zorg-, de huur- en de kindertoeslag, vanaf 2007 alleen gedaan kunnen worden via een toegestuurd biljet van de Belastingdienst dan wel via de site van de Belastingdienst? Zo ja, waarom is dit niet mogelijk via softwarepakken in de markt met onder andere digitale certificaten en vervolgens digitale aanlevering? Als de reden is dat er nog geen pakketten in de markt bestaan voor de hierboven genoemde voorlopige teruggaven met digitale certificaten waarom biedt de software van de Belastingdienst deze mogelijkheid dan niet? </vraag>
      <vraag nummer="2">Is het u bekend dat dit een aanmerkelijke lastenverzwaring betekent ten opzichte van de huidige wijze van aangifte doen te weten een formulier via .pdf downloaden en handmatig invullen, in die gevallen dat het aangifte doen uitbesteed is aan een boekhoud-, administratie- of accountantskantoor? </vraag>
      <vraag nummer="3">Is het mogelijk om deze lastenverzwaring te voorkomen? Zo ja, op welke termijn? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Het aanvragen van zorg-, huur- en kinderopvangtoeslag alsmede het aanvragen van een voorlopige teruggaaf Inkomstenbelasting kan zowel elektronisch als schriftelijk. De Belastingdienst stelt voor de elektronische aanvraag gratis software beschikbaar. Deze situatie is voor het jaar 2007 niet gewijzigd ten opzichte van eerdere jaren. Na de eerste aanvraag of wijziging worden de toeslagen of teruggaven vervolgens automatisch verlengd voor volgende jaren. Er behoeft dus in de meeste gevallen niet jaarlijks een nieuwe aanvraag te worden ingediend. Mede om de laatste reden is er geen grote belangstelling onder commerciële softwareleveranciers om voor het relatief bescheiden aantal nieuwe aanvragen software uit te brengen. Daarbij komt dat van die nieuwe aanvragen ook maar een klein deel afkomstig is van fiscaal intermediairs; veel intermediairs blijken voor het doen van die aanvragen bovendien het gratis softwarepakket van de Belastingdienst te gebruiken. Voor de authenticatie kan gebruik worden gemaakt van DigiD, de generieke en laagdrempelige authenticatievoorziening van de overheid. Intermediairs gebruiken voor de verschillende vormen van elektronische aangiften veelal commerciële software die gebruik maakt van digitale certificaten; zij kiezen daarbij voor een hoger beveiligingsniveau dan het niveau waarmee de Belastingdienst bij deze verschillende aangiftestromen genoegen neemt. Desondanks heeft de Belastingdienst besloten ook dit hogere niveau zoveel mogelijk te ondersteunen door de inrichting van een zogeheten koppelvlak. Aangezien voor het realiseren van deze ondersteuning automatiseringsinspanningen moeten worden geleverd en kosten moeten worden gemaakt, is deze ondersteuning op dit moment beperkt tot stromen met een substantieel volume. In de toekomst zullen alle vormen en niveaus van authenticatie via DigiD lopen en zullen geen specifieke Belastingdienstvoorzieningen meer bestaan. De Belastingdienst zet volop in op de ontwikkelingen van e-overheid in het algemeen en DigiD in het bijzonder; daarom wordt ook terughoudend omgegaan met investeringen in het Belastingdienstkoppelvlak. </antwoord>
      <antwoord nummer="2 en 3">Voor vrijwel alle vormen van aangiften en aanvragen zijn inmiddels elektronische varianten beschikbaar. Het beleid om gebruik te maken van breed toepasbare authenticatiemiddelen voor de gehele overheid leidt uiteindelijk tot een nog verdere vermindering van lasten. Ook fiscaal intermediairs kunnen gebruik blijven maken van de gratis software van de Belastingdienst. Desgewenst kan de aanvraag of aangifte nog op papier worden ingediend; in die zin is er weinig verschil met het downloaden en handmatig invullen van een PDF-formulier. Ik verwacht niet dat daardoor noemenswaardige extra administratieve lasten zullen optreden. </antwoord>
      <noten afkomstig="antwoord"/>
   </antwoorden>
</kvr>
