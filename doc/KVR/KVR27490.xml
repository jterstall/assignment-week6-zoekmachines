<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Gesthuizen en Van Leeuwen (beiden SP) aan de ministers van Economische Zaken en van Volkshuisvesting, Ruimtelijke Ordening en Milieubeheer over de toename van franchisewinkels ten koste van zelfstandigen (Ingezonden 21 februari 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27490
</item>
         <item attribuut="Inhoud">Steeds meer zelfstandige winkels verdwijnen, terwijl het aantal franchisende winkelketens toeneemt. Hoe kan er voor gezorgd worden dat zelfstandige ondernemers een betere positie krijgen ten opzichte van formulewinkels, mede om te voorkomen dat steeds meer winkels in dorpen en steden in handen komen van enkele grote ketens en een eentonig straatbeeld ontstaat.</item>
         <item attribuut="Rubriek">Bedrijfsleven en industrie (Midden- en kleinbedrijf) Handel en economie (Binnenlandse handel)</item>
         <item attribuut="Trefwoorden">Winkels Zelfstandigen</item>
         <item attribuut="Vindplaats">Kamervragen met antwoord 2006-2007, nr. 966, Tweede Kamer</item>
         <item attribuut="Vraagnr_bij_indiening">2060708030</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gesthuizen</persoon>
            <persoon partij="SP">Van Leeuwen</persoon>
         </item>
         <item attribuut="Datum_reaktie">2007-03-13</item>
         <item attribuut="Datum_indiening">2007-02-21</item>
         <item attribuut="Document-id">KVR27490</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2059" allpagenumbers="2059 2060" vetnummer="2060708030" code="0607tkkvr966" lopendefooter="Tweede Kamer, vergaderjaar 2006–2007, Aanhangsel" filenaam="KVR27490" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="966" onderwerp="" indiendatum="2007-02-21">
         <vrager partij="SP" oorsprong="parlement">Gesthuizen</vrager>
         <vrager partij="SP" oorsprong="parlement">Van Leeuwen</vrager>
         <vraagt-aan>de ministers van Economische Zaken en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-03-13">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hoe interpreteert u het bericht dat de afgelopen jaren veel kleine zelfstandige winkels zijn verdwenen terwijl het aantal winkels dat onder één formule opereert fors is toegenomen? <voetnoot nummer="1"/>
      </vraag>
      <vraag nummer="2">Wat is uw oordeel over het feit dat kleine zelfstandigen met veel minder gunstige voorwaarden van doen krijgen wanneer zij een winkel openen – zoals ten aanzien van leningen, kapitaal, voorwaarden van levering van goederen – dan franchiseondernemingen? </vraag>
      <vraag nummer="3">Deelt u de redenering dat het een slechte zaak is dat het voor zelfstandigen in bepaalde branches, zoals die van de sportkleding, niet meer mogelijk is koopwaar geleverd te krijgen omdat grote leveranciers hen niet toestaan kleine hoeveelheden af te nemen? </vraag>
      <vraag nummer="4">Hoe denkt u over het feit dat, door deze problematiek, ondernemers gedwongen worden om franchiser te worden en dientengevolge te maken krijgen met de vaak zeer hoge eisen van de franchisende winkelketen, zoals het entree-geld en de termijnafdracht die een vast percentage van de omzet is? </vraag>
      <vraag nummer="5">Hoe kunt u ervoor zorgen dat (startende) zelfstandige ondernemers een betere positie krijgen ten opzichte van formulewinkels? </vraag>
      <vraag nummer="6">Bent u bereid door middel van het instellen van een lager maximaal vloeroppervlak de opkomst van de zogenaamde weidewinkels aan banden te leggen? </vraag>
      <vraag nummer="7">Deelt u de mening dat het een slechte ontwikkeling is dat steeds meer winkels in dorpen en steden in handen komen van enkele grote ketens? </vraag>
      <vraag nummer="8">Deelt u voorts de mening dat een steeds eentoniger wordend straatbeeld geen aantrekkelijk perspectief is? </vraag>
      <noten afkomstig="vraag">
         <noot nummer="1" datum="2007-02-17" bron="NRC Handelsblad">NRC Handelsblad, 17 februari 2007</noot>
      </noten>
   </vragen>
   <antwoorden aantal="8">
      <antwoord nummer="1">Het is een bekend fenomeen dat het aantal zelfstandige, niet onder een formule opererende, ondernemers sinds vele jaren afneemt, terwijl het aantal winkels dat onder één formule opereert toeneemt. Deze formulewinkels kunnen filiaal van een keten zijn of deelnemers aan een franchiseformule. Door deze ontwikkeling verdwijnt niet het zelfstandig ondernemerschap in de detailhandel, want franchisenemers zijn zelfstandige, voor eigen rekening en risico opererende bedrijven. </antwoord>
      <antwoord nummer="2">Samenwerking in de detailhandel kan grote voordelen bieden, maar legt tegelijkertijd ook beperkingen op aan de ondernemer, zoals ten aanzien van assortiment, reclame en uitstraling. Het is aan de individuele ondernemer om die afweging te maken. </antwoord>
      <antwoord nummer="3">De moderne detailhandel is een dynamische en ingewikkelde bedrijfstak die vrijwel niet zonder samenwerking kan. Een ondernemer kan samenwerking zoeken via een franchiseformule, maar bijvoorbeeld ook door het aansluiten bij een inkoopcombinatie. Voorzover bekend hanteren deze doorgaans geen stevige minimale afnamequota. Ons hebben hier vooralsnog geen klachten over bereikt. </antwoord>
      <antwoord nummer="4">Het zelfstandig ondernemerschap in de detailhandel stelt hoge eisen aan de ondernemers. Naast keuzes op het gebied van marketing (assortiment, reclame, prijsstelling etc.) moet de ondernemer bijvoorbeeld ook keuzes maken t.a.v. leveranciers, financiering, ICT en administratie. Daarom kiezen ondernemers zelf graag voor franchiseformules, omdat deze hen veel werk uit handen kunnen nemen en gunstige voorwaarden kunnen bieden. Het geeft ondernemers ook een zekere «garantie» dat het concept aanslaat in de markt. Daar staan verplichtingen tegenover zoals het moeten voldoen aan de formule-eisen en uiteraard moet de franchisenemer een vergoeding betalen aan de franchisegever. Gelet op de grote belangstelling van ondernemers voor het toetreden tot een formule, wegen de voordelen blijkbaar op tegen de nadelen. Ten algemene kan worden geconstateerd dat meer ondernemers de stap naar een eigen bedrijf durven te wagen juist omdat er franchisemogelijkheden (en dus meer zekerheden) bestaan. </antwoord>
      <antwoord nummer="5">Het beleid van mijn Ministerie is er op gericht om het starten van een onderneming zo makkelijk mogelijk te maken en de kwaliteit van de ondernemer zo hoog mogelijk te laten zijn. Om dit te bereiken zijn faciliteiten gecreëerd zoals de startersaftrek, de zelfstandigenaftrek en de borgstellingsregeling voor het MKB. Daarnaast wordt er – in samenwerking met de Kamers van Koophandel – voor gezorgd dat mensen zo eenvoudig mogelijk aan informatie en training kunnen komen om een bedrijf te starten. Voor een specifieke groep starters, de zogenaamde technostarters, zijn additionele faciliteiten in het leven geroepen omdat deze groep starters extra ondersteuning nodig heeft, vanwege de specifieke aard van de werkzaamheden. Met gebruik van deze mogelijkheden hebben naar mijn mening startende ondernemers voldoende mogelijkheden om zich een positie te verwerven ten opzichte van formulewinkels. </antwoord>
      <antwoord nummer="6">Nadat uw Kamer bij de behandeling van de Nota Ruimte haar zorgen had geuit over het fenomeen «weidewinkels», is in de richtlijnen van het Interprovinciaal Overleg (IPO) met betrekking tot perifere detailhandel aangegeven dat vestiging van detailhandel in het buitengebied, de zogenaamde weidewinkel, niet is toegestaan. In zijn brief aan uw Kamer van 10 november 2006 (Kamerstukken 2005–2006, 26 570, nr. 23H) heeft het Kabinet aangegeven akkoord te gaan met deze door de provincies opgestelde richtlijnen. </antwoord>
      <antwoord nummer="7">Zoals al geschetst bij het antwoord op vraag 1 zijn franchisers zelfstandige ondernemers. De groei van het aantal winkels dat opereert onder de vlag van een bepaalde formule houdt dus niet automatisch in dat de winkels in steden en dorpen steeds meer in handen komen van enkele grote ketens. In dorpen is dat zeker niet het geval. In de (grotere) steden wordt het winkellandschap wél steeds meer gedomineerd door de grote ketens, hoewel ook daar de zelfstandige ondernemer nog steeds een belangrijke rol speelt. </antwoord>
      <antwoord nummer="8">Door de toename van het aantal winkels dat onder een formule opereert wordt het straatbeeld qua winkelaanbod in de verschillende steden en wijken inderdaad wat gelijksoortiger. Een ieder zal dit op zijn eigen manier waarderen. </antwoord>
      <noten afkomstig="antwoord"/>
   </antwoorden>
</kvr>
