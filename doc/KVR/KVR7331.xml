<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Blerck-Woerdman (VVD), Oudkerk (PvdA) en Van Boxtel (D66) over de huisartsencapaciteit. (Ingezonden 2 juni 1998); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7331
</item>
         <item attribuut="Inhoud">Betreft het NIVEL-onderzoek waaruit blijkt dat er een groot tekort dreigt aan huisartsen.</item>
         <item attribuut="Rubriek">Gezondheidszorg (Medische beroepen)</item>
         <item attribuut="Trefwoorden">Artsen</item>
         <item attribuut="Vindplaats">Kamervragen met antwoord 1997-1998, nr. 1409, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="VVD">Van Blerck-Woerdman</persoon>
            <persoon partij="PvdA">Oudkerk</persoon>
            <persoon partij="D66">Van Boxtel</persoon>
         </item>
         <item attribuut="Datum_reaktie">1998-06-24</item>
         <item attribuut="Datum_indiening">1998-06-02</item>
         <item attribuut="Document-id">KVR7331</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2885" allpagenumbers="2885 2886" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7331" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1409" onderwerp="" indiendatum="1998-06-2">
         <vrager partij="VVD" oorsprong="parlement">Van Blerck-Woerdman</vrager>
         <vrager partij="PvdA" oorsprong="parlement">Oudkerk</vrager>
         <vrager partij="D66" oorsprong="parlement">Van Boxtel</vrager>
         <vraagt-aan/>
      </vraagdata>
      <antwoorddata antwoorddatum="1998-06-24">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het Nivel-onderzoek waarin wordt aangegeven dat er een groot tekort dreigt aan huisartsen? <voetnoot nummer="1"/>
      </vraag>
      <vraag nummer="2">Bent u het ermee eens dat het Nivel-onderzoek duidelijk maakt dat de capaciteit onvoldoende is? </vraag>
      <vraag nummer="3" voetnoot="2">Wilt u thans uitvoering geven aan de motie Van Blerck-Woerdman en Oudkerk <voetnoot nummer="2"/>volgens welke de huisartsencapaciteit door de overheid gewaarborgd dient te blijven? Bent u bereid daartoe ook de uitkomst van het overleg met de LHV aan de Kamer doen toekomen? </vraag>
      <vraag nummer="4">Vindt er in dit kader ook overleg plaats met de minister van OCW? Zo ja, hoe verloopt dat? </vraag>
      <vraag nummer="5">Welke concrete maatregelen gaat u treffen om de capaciteit aan huisartsen te waarborgen en welk tijdpad heeft u hierbij voor ogen? </vraag>
      <noten afkomstig="vraag">
         <noot nummer="1" datum="1998-05-28" bron="Trouw,">Trouw,, 28 mei 1998</noot>
         <noot nummer="2" documenttype="Kamerstuk" kamerstuk-id="25 604" documentnummer="14">Kamerstuk 25 604, nr. 14</noot>
      </noten>
   </vragen>
   <antwoorden aantal="5">
      <antwoord nummer="1">Ja, dat is mij bekend. </antwoord>
      <antwoord nummer="2">Het NIVEL-onderzoek geeft waardevolle informatie. Ik merk wel op dat de uitkomsten met het nodige voorbehoud dienen te worden bezien. Een voorbehoud betreft de aanname dat twintig procent van de artsen na voltooiing van de huisartsenopleiding geen huisarts wordt. Dit verdient naar mijn mening nader onderzoek. Wanneer inderdaad twintig procent geen huisarts wordt, zou moeten worden overwogen of een dergelijke uitval kan worden voorkomen dan wel worden verminderd door een heldere selectie- en screeningsmethodiek. De toelatingsprocedure omvat overigens sinds 1990 onder meer een schriftelijke sollicitatie en selectiegesprekken. Bovendien is de opleiding in september 1994 verlengd van twee naar drie jaar. De motivatie om huisarts te worden na de opleiding zal hierdoor zijn bevorderd. De aanname dat twintig procent geen huisarts wordt na voltooiing van de huisartsenopleiding, betekent dat bij de huidige toelatingscapaciteit van 325 plaatsen jaarlijks 65 huisartsen niet beschikbaar komen als huisarts. In deze 65 huisartsen is uit de collectieve middelen een bedrag geïnvesteerd van circa dertien miljoen gulden. Een tweede voorbehoud betreft de substitutie van huisartsen door anders opgeleiden. Substitutie zal naar mijn mening invloed hebben op de vraag naar huisartsen en daarmede op het aantal op te leiden huisartsen. Het NIVEL-onderzoek geeft echter aan dat de tijd die vrij komt door taakdelegatie niet leidt tot minder op te leiden huisartsen maar tot hetzelfde aantal vanwege een andere tijdsbesteding. Zo zou de tijd die vrij komt door de in het rapport genoemde inschakeling van 2 000 praktijkverpleegkundigen en 1 300 extra praktijk-assistenten, door de huisarts moeten worden besteed aan management en samenwerking in de huisartsengroep e.d.. Een nadere overweging van dit uitgangspunt is, mede gezien de financiële consequenties, op zijn plaats. Een derde voorbehoud heeft betrekking op de haalbaarheid van een eventuele uitbreiding van de opleidingscapaciteit. Het NIVEL-onderzoek doet daarover geen uitspraak. Een uitbreiding zal voor de afdelingen Huisartsopleiding logistieke, personele en materiële consequenties hebben. Ook dienen meer erkende huisartsopleiders en meer plaatsen voor het klinische jaar, de externe leerwerkperiode (ELWP), met de daarbij behorende begeleiding beschikbaar te komen. De discussie over de financiering van de ELWP is bovendien nog niet afgerond. Teneinde vertraging tijdens het opleidingstraject te voorkomen, dienen bij een eventuele uitbreiding de gevolgen ervan eerst in kaart te worden gebracht en de haalbaarheid ervan te worden getoetst. Wat betreft de uitkomsten van het NIVEL-onderzoek merk ik op dat hieruit blijkt dat de huidige opleidingscapaciteit van 325 plaatsen voldoende is om in de jaren 1997–2010 te kunnen voorzien in de vervangingsvraag (vertrek van 43% van de huisartsen door pensionering bij 62 jaar plus voortijdig vertrek), bevolkingsgroei (6,3% meer huisartsen nodig), vergrijzing van de bevolking (2,8% meer huisartsen nodig) en toeneming deeltijdwerken van 28 naar 40% van de huisartsen (4,7% meer huisartsen nodig). Tevens blijkt uit het NIVEL-onderzoek dat bij een toelatingscapaciteit van 325 plaatsen een extern rendement van de opleiding van tachtig procent kan worden aangehouden d.w.z. dat twintig procent na de opleiding niet gaat werken als huisarts. Vraag en aanbod zullen bij deze aannames in 2010 met elkaar in evenwicht zijn. De vraag naar huisartsen en het aantal beschikbare huisartsen bedragen dan bijna 8 200 respectievelijk ruim 8 200. De LHV stelt in haar reactie op het NIVEL-onderzoek dat naast eerdergenoemde factoren ook rekening moet worden gehouden met een vermindering van het aantal werkuren van een in voltijd werkende huisarts van bijna 55 uur naar vijftig uur per week (9,4% meer huisartsen nodig) en het opleiden van extra huisartsen voor waarneming (acht procent meer huisartsen nodig). De instroom in de huisartsenopleiding zou volgens haar moeten toenemen van 325 naar 525 basisartsen. Ik plaats daarbij de volgende kanttekeningen. Een verkleining van de praktijkomvang door minder uren te maken zal financiële consequenties hebben voor het inkomen van de huisarts of voor het macrobudget huisartsenzorg. Alvorens tot uitbreiding van de opleidingscapaciteit over te gaan dient eerst duidelijk te zijn of deze consequenties worden aanvaard en haalbaar zijn. Het maken van afspraken over een verkleining van de aantal werkweken per jaar per huisarts fte (full-time equivalent) bedraagt thans ongeveer veertig. Wel is bij de toelatingscapaciteit van 325 plaatsen al rekening gehouden met een verkleining van de praktijkomvang door de vergrijzing. Door de vergrijzing zullen het aantal contacten en de duur van de contacten toenemen. Bij een gelijkblijvend aantal uren per huisarts zal het aantal inwoners per huisarts daardoor afnemen en het aantal huisartsen, zoals eerder is gesteld, met 2,8% moeten toenemen. Deze verkleining van de praktijkomvang is al verwerkt in de huidige toelatingscapaciteit. De aanname dat de opleidingscapaciteit moet worden uitgebreid om te kunnen voorzien in een overschot van acht procent huisartsen voor waarneming zou nader moeten worden onderbouwd. Deze aanname leidt ertoe dat de huidige toelatingscapaciteit in de jaren 1998–2006 met ruim een kwart (85 plaatsen) zou moeten worden uitgebreid om dit overschot in 2010 beschikbaar te hebben. Gezien het gestelde externe rendement van de huisartsenopleiding van tachtig procent wordt ook hierbij aangenomen dat twintig procent van de opgeleiden het beroep van huisarts/waarnemer niet zal uitoefenen. Een duidelijk beeld van de wijze waarop thans in de waarneming wordt voorzien, ontbreekt. Het NIVEL geeft aan dat 316 praktijkzoekende huisartsen werkzaamheden verrichten als waarnemer. Dit aantal is gelijk aan vier procent van het aantal werkzame huisartsen. De praktijkzoekende huisartsen zijn door het NIVEL meegenomen bij de raming van het toekomstig aanbod. Wellicht dat er ook waarnemers afkomstig zijn uit het bestand van huisartsen dat wel is geregistreerd als huisarts maar noch werkzaam noch praktijkzoekend is als huisarts. Dit bestand bedraagt ongeveer duizend huisartsen. Of deze huisartsen beschikbaar zijn om waar te nemen of eventueel zullen herintreden blijft bij de raming buiten beschouwing. De komende jaren zullen huisartsen, die na de opleiding praktijkzoekend zijn of zich na verloop van tijd niet vestigen als huisarts (bij extern rendement van tachtig procent is de uitval bij de bestaande opleidingscapaciteit 65 huisartsen per geregistreerd als huisarts, maar noch werkzaam noch praktijkzoekend zijn, als waarnemer werkzaam kunnen zijn. Naar mijn mening zal op deze wijze, evenals dat nu het geval is, in de waarneming kunnen worden voorzien. Al met al kom ik tot de conclusie dat alvorens de opleidingscapaciteit uit te breiden de aannames eerst nog eens kritisch moeten worden bezien. In ieder geval zal moeten worden geprobeerd om de uitval na de huisartsenopleiding te verminderen. Bovendien zal duidelijkheid moeten bestaan over de kwantitatieve, financiële en organisatorische consequenties van de realisaties van de vooronderstellingen. De beroepskrachtenvoorziening van huisartsen dient immers te zijn gebaseerd op afspraken tussen betrokken partijen en niet op vooronderstellingen. </antwoord>
      <antwoord nummer="3">De huisartsencapaciteit blijkt bij de huidige opleidingscapaciteit voorshands voldoende gewaarborgd te zijn. Een aanpassing van de opleidingscapaciteit zal pas aan de orde zijn, wanneer afspraken met betrokkenen over bijvoorbeeld praktijkverkleining en substitutie leiden tot een wijziging in de vraag naar het aantal huisartsen. Wat betreft het doen toekomen van de uitkomst van het overleg met de LHV aan de Kamer, zal ik de Kamer, overeenkomstig mijn toezegging op 17 november 1997 tijdens het vervolgoverleg over het JOZ 1998, informeren over het overleg met de LHV over de benodigde opleidingscapaciteit voor huisartsen. </antwoord>
      <antwoord nummer="4">Nee, dat is in dit kader niet nodig. De verantwoordelijkheid voor de medische en tandheelkundige vervolgopleidingen en dus ook voor de capaciteit van de huisartsenopleiding berust bij mij als minister van VWS. De financiering van de huisartsenopleiding geschiedt uit de begroting van VWS. Wel geef ik aan de minister van OC&amp;W advies over de arbeidsmarktfixus geneeskunde voor de instroom in de initiële opleiding tot arts. </antwoord>
      <antwoord nummer="5">Een uitbreiding van de opleidingscapaciteit is, gezien het bovenstaande, thans niet aan de orde. </antwoord>
      <noten afkomstig="antwoord"/>
   </antwoorden>
</kvr>
