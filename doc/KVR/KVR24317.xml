<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Defensie en de minister van Binnenlandse Zaken en Koninkrijksrelaties over het aantreffen van militaire ontstekingsmechanismen bij de vuurwerkramp in Enschede en de vernietiging van de AP 23 mijn. (Ingezonden 20 oktober 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24317
</item>
         <item attribuut="Inhoud">Volgens een artikel in de Metro van 18 oktober 2005 zouden op het terrein van SE Fireworks mijnen opgeslagen zijn. Dit kan worden afgeleid door het aantreffen van delen van ontstekingsmechanismen van militaire explosieven op het terrein na de ontploffing van de vuurwerkfabriek.</item>
         <item attribuut="Rubriek">Criminaliteit en openbare orde (Rampenpreventie en -bestrijding) Milieu (Gevaarlijke stoffen) Veiligheidsbeleid en defensie (Militair materieel)</item>
         <item attribuut="Trefwoorden">Explosieven Gevaarlijke stoffen Rampenbestrijding</item>
         <item attribuut="Vindplaats">Kamervragen met antwoord 2005-2006, nr. 359, Tweede Kamer</item>
         <item attribuut="Vraagnr_bij_indiening">2050601830</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2005-11-16</item>
         <item attribuut="Datum_indiening">2005-10-20</item>
         <item attribuut="Document-id">KVR24317</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="775" allpagenumbers="775 776" vetnummer="2050601830" code="0506tkkvr359" lopendefooter="Tweede Kamer, vergaderjaar 2005–2006, Aanhangsel" filenaam="KVR24317" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="359" onderwerp="" indiendatum="2005-10-20">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Defensie en de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-11-16">
         <antwoorder functie="minister" ministerie="Defensie">Van der Knaap</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u het artikel «Mijnen in Enschede»? <voetnoot nummer="1"/>
      </vraag>
      <vraag nummer="2">Is het waar dat er delen van ontstekingsmechanismen van militaire explosieven zijn gevonden in Enschede na de ontploffing van de vuurwerkfabriek? Zo ja, om welke militaire explosieven gaat het hier? Waren hier ook AP-23 mijnen bij? Welke hoeveelheden waren er opgeslagen bij SEFireworks? Waarom is hiervan eerder geen melding gedaan? Hoe verklaart u het aantreffen van militaire ontstekingsmechanismen? </vraag>
      <vraag nummer="3">Kunt u expliciet uitsluiten dat er bij de vuurwerkexplosie in Enschede explosieven, munitie en/of ander defensiematerieel is ontploft? Zo neen, waarom niet? Welk defensiematerieel was opgeslagen op het terrein van SEFireworks en in welke hoeveelheden? </vraag>
      <vraag nummer="4">Is het waar dat militair getrainde experts op het gebied van gevaarlijke stoffen die tijdens hun hulpverlenende werkzaamheden deze militaire ontstekingsmechanismen aantroffen daags na de ramp rapport uitbrachten maar prompt werden weggestuurd met de mededeling dat zij hun bevindingen vooral niet wereldkundig moeten maken? Wie heeft het besluit genomen om deze hulpverleners te verhinderen hun ernstige bevindingen te rapporteren? Bent u bereid hier diepgravend onderzoek naar te doen? </vraag>
      <vraag nummer="5">Is het u bekend dat deze hulpverleners in de weken na de ramp diverse malen telefonisch anoniem met de dood zijn bedreigd? Is er technisch onderzoek geweest naar de herkomst van deze telefoongesprekken? Wat was hiervan de uitkomst? </vraag>
      <vraag nummer="6" voetnoot="2">Herinnert u zich de toezegging van uw ambtsvoorganger dat uiterlijk in mei 1998 alle AP-23 mijnen vernietigd zouden zijn? <voetnoot nummer="2"/>Is het waar dat in 1998 niet alle exemplaren van de AP-23 zijn vernietigd? Zo ja, waarom niet? Hoeveel exemplaren zijn er niet vernietigd? Zo neen, wanneer is het restant (20.073 mijnen) vernietigd? Waar is dit gebeurd? Bent u bereid de vernietigingsrapporten van de AP-23 openbaar te maken? Zo neen, waarom niet? </vraag>
      <vraag nummer="7">Is het waar dat het transport van de te vernietigen mijnen voor grote logistieke problemen zorgde? Zo ja, waaruit bestonden die problemen? Is dat probleem ooit opgelost? Zo ja, hoe? </vraag>
      <vraag nummer="8">Is het waar dat een deel van deze mijnen op particuliere opslagterreinen is opgeslagen? Zo ja, bent u bereid de Kamer te informeren welke terreinen het hier betrof, om welke periode het gaat en of u de plaatselijke autoriteiten (burgemeester en wethouders, politie en brandweer) hierover hebt ingelicht? Zo neen, waarom niet? Worden er nog steeds AP-23 mijnen op particuliere terreinen opgeslagen? Zo ja, waar? Zij er Nederlandse AP-23 mijnen in het buitenland terecht gekomen zonder uiteindelijk vernietigd te worden? Zo ja, waar en welke hoeveelheden? Zijn er mijnen opgekocht en zo ja, door wie en in welke hoeveelheden? </vraag>
      <vraag nummer="9">Kunt u aangeven of er nog ander defensiematerieel wordt of werd opgeslagen op particuliere terreinen? Om welke terreinen gaat het en in welke periode werd welk materieel bij particulieren opgeslagen? </vraag>
      <noten afkomstig="vraag">
         <noot nummer="1" datum="2005-10-18" bron="Metro">Metro, 18 oktober 2005</noot>
         <noot nummer="2" datum="1997-12-19" bron="Brief">Brief, 19 december 1997, Kamerstuk 25 600 X, nr. 39</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">Door de commissie Onderzoek vuurwerkramp (de zogenoemde «commissie Oosting») is uitvoerig onderzoek gepleegd naar onder meer de oorzaak en de toedracht van de vuurwerkontploffing op 13 mei 2000 te Enschede. Bij haar onderzoek heeft de commissie de resultaten kunnen betrekken van de onderzoeken die acht Rijksinspecties hebben gedaan naar de vuurwerkramp. Tevens is er over het strafrechtelijk onderzoek dat naar de ramp werd uitgevoerd overlegd en informatie uitgewisseld met het Openbaar Ministerie (OM) en met het regionale politiekorps Twente. De medewerking met het OM strekte zich onder meer uit tot het Nederlands Forensisch Instituut (NFI) en TNO, die in opdracht van het OM werden belast met technisch onderzoek naar het verloop en de oorzaak van de ramp. In dit kader heeft de commissie inzage gekregen in de resultaten van het onderzoek van NFI en TNO. Dit onderzoeksrapport is gepubliceerd als bijlage bij het rapport van de commissie Oosting. Uit het rapport van de commissie Oosting blijkt dat er geen aanwijzingen zijn gevonden die duiden op de aanwezigheid van materieel van Defensie (munitie of anderszins) bij het bedrijf SE Fireworks. </antwoord>
      <antwoord nummer="4 en 5">Tot de reikwijdte van de rapportage van de commissie Oosting behoorden naast de oorzaak en toedracht van de vuurwerkramp ook de rampenbestrijding en het afhandelen van de gevolgen van de ramp. Daaronder vallen ook de activiteiten die de verschillende betrokken instanties onmiddellijk of kort na de ramp hebben ondernomen. Naast het feit dat uit het rapport van de commissie Oosting blijkt dat er geen aanwijzingen zijn gevonden voor de aanwezigheid van defensiematerieel, blijkt ook op geen andere manier iets van de vermeende vondst van militaire ontstekingsmechanismen door hulpverleners. Ook van de vermeende anonieme telefonische dreigementen aan het adres van hulpverleners is ons niets bekend. Het ligt overigens in de rede dat er aangifte is gedaan, mochten zich dergelijke doodsbedreigingen hebben voorgedaan, en er derhalve een justitieel onderzoek is uitgevoerd. Van een dergelijke aangifte en/of een onderzoek is ons niets bekend. Met inachtneming van de omvang en reikwijdte van het rapport van de commissie Oosting zien wij geen reden om daar een nader onderzoek naar in te stellen. </antwoord>
      <antwoord nummer="6 t/m 8">Volgens de toezegging van mijn ambtsvoorganger in december 1997 (Kamerstuk 25 600 X, nr. 39) zouden alle toen nog niet vernietigde AP-23 antipersoneelmijnen uiterlijk in mei 1998 zijn vernietigd. Dit betrof een aantal van 20.073 mijnen. Daarvan heeft de Franse firma AF DEMIL, dat is gespecialiseerd in de vernietiging van munitie, 19.920 exemplaren vernietigd. Van de door u genoemde «grote logistieke problemen» daarbij is mij niets bekend. De laatste 153 mijnen zijn, zonder dat zich daarbij incidenten hebben voorgedaan, door Defensie zelf onschadelijk gemaakt. Over de levering van AP-23 antipersoneelmijnen aan het buitenland is de Kamer in 2003 ingelicht (Kamerstuk 28 686, nr. 5, van 14 april 2003). Daarbij is melding gemaakt van het feit dat de desbetreffende mijnen ofwel zonder incidenten tot ontploffing waren gebracht, ofwel onschadelijk waren gemaakt. </antwoord>
      <antwoord nummer="9">Met uitzondering van kleine aantallen mijnen en andere munitie die worden gebruikt voor onderzoeksactiviteiten, of waar door particuliere firma’s in opdracht van Defensie werkzaamheden aan worden uitgevoerd, worden geen mijnen of munitie opgeslagen bij particulieren. Ook in het verleden werden voor zover ik heb kunnen achterhalen mijnen en munitie nooit op dergelijke manier opgeslagen. Zoals mijn ambtsvoorganger heeft gemeld wordt van de AP-23 antipersoneelmijn geen voorraad aangehouden ten behoeve van onderzoeks- en beproevingsactiviteiten. </antwoord>
      <noten afkomstig="antwoord"/>
   </antwoorden>
</kvr>
