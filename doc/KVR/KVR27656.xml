<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de staatssecretaris van Verkeer en Waterstaat over de veiligheid op de Maaslijn (Noord-Limburg). (Ingezonden 8 maart 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27656
</item>
         <item attribuut="Inhoud">Vragen over problemen op de zogenoemde Maaslijn op de route Roermond-Venlo-Nijmegen, die geëxploiteerd wordt door Veolia. Onder andere wordt gevraagd wat de rol hierbij is van de Inspectie Verkeer en Waterstaat en wie verantwoordelijk is voor een eventuele onveilige situatie. Is de minster bereid een onderzoek in te stellen naar de fysieke en sociale veiligheid op deze lijn?</item>
         <item attribuut="Rubriek">Verkeer, vervoer en waterstaat (Openbaar vervoer) Verkeer, vervoer en waterstaat (Spoorwegen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Openbaar vervoer Spoorwegen Verkeersveiligheid</item>
         <item attribuut="Vindplaats">Kamervragen met antwoord 2006-2007, nr. 1111, Tweede Kamer</item>
         <item attribuut="Vraagnr_bij_indiening">2060709020</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2007-03-27</item>
         <item attribuut="Datum_indiening">2007-03-08</item>
         <item attribuut="Document-id">KVR27656</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2359" allpagenumbers="2359 2360" vetnummer="2060709020" code="0607tkkvr1111" lopendefooter="Tweede Kamer, vergaderjaar 2006–2007, Aanhangsel" filenaam="KVR27656" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1111" onderwerp="" indiendatum="2007-03-8">
         <vrager partij="D66" oorsprong="parlement">Van der Ham</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-03-27">
         <antwoorder functie="staatssecretaris" ministerie="Verkeer en Waterstaat">Huizinga-Heringa</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u bekend met problemen op de zogenoemde Maaslijn, waar treinvervoer geëxploiteerd wordt door Veolia op de route Roermond–Venlo–Nijmegen? </vraag>
      <vraag nummer="2">Klopt het dat Veolia gebruik maakt van zeer verouderd treinmateriaal (zogenaamde Wadlopers), waarbij er geen conducteur op de trein aanwezig is en de machinist geen verbinding heeft met de achtergelegen rijtuigen? Klopt het dat de treinen onvoldoende beveiligd zijn, waardoor de deur niet automatisch openspringt, zoals bij andere voertuigen gebruikelijk is wanneer een passagier klem zit? Klopt het dat door overvolle treinen, waar de machinist geen zicht op heeft, onverantwoorde situaties ontstaan? Hoe beoordeelt u dit? </vraag>
      <vraag nummer="3">Zijn er meerdere problemen inzake de veiligheid van het treinverkeer op deze lijn waar u van op de hoogte bent? Zo ja, welke? </vraag>
      <vraag nummer="4">Zijn er andere trajecten in Nederland waar met hetzelfde materieel (de zogenaamde Wadlopers) wordt gereden? Zo ja, waar? Zijn daar soortgelijke problemen? Hoe wordt daar mee omgegaan? </vraag>
      <vraag nummer="5">Kent de Inspectie voor Verkeer en Waterstaat (IVW) de situatie? Heeft de IVW ingegrepen? Ziet u aanleiding om in te grijpen in deze situatie? </vraag>
      <vraag nummer="6">Bij wie ligt de verantwoordelijkheid voor de eventueel onveilige situatie? Wie zou de verantwoordelijke partij moeten aanspreken wanneer de onveilige situatie niet aanvaardbaar blijkt? Bent u bereid naar de fysieke en sociale veiligheid op de Maaslijn een onderzoek in te stellen? Zo ja, hoe? Zo neen, waarom niet, welke actie zult u dan ondernemen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Veolia is in december 2006 gestart met de exploitatie van het reizigersvervoer op deze lijn. Gedurende de eerste twee weken na de start zijn er problemen geweest die werden veroorzaakt door tekort aan materieel. Dit leidde tot erg volle treinen. Ook heeft zich een aantal rood sein passages (STS) voorgedaan. </antwoord>
      <antwoord nummer="2">Voor het vervoer maakt Veolia gebruik van zogeheten DH materieel, ook wel Wadlopers genoemd. Dit materiaal dateert uit de jaren ’80 en is toegelaten op de Maaslijn. Veolia kon niet tijdig over moderner materieel beschikken. Het huidige materieel wordt naar verwachting in oktober/november van dit jaar vervangen. Deze treinen zijn ontworpen voor eenmansbediening; er is geen conducteur aanwezig. De deuren hebben geen inklembeveiliging. Daarom zijn specifieke eisen gesteld aan de vertrekprocedure. Die bestaan onder meer uit voorschriften voor de machinist om zich ervan te verzekeren dat geen reizigers tussen de deuren bekneld zitten. Daarnaast geeft een lichtsignaal in de cabine aan of de deuren goed gesloten zijn. De procedure is bekend en beproefd en levert geen extra veiligheidsrisico op. </antwoord>
      <antwoord nummer="3">Bij de start van de exploitatie heeft zich een aantal STS’en voorgedaan. STS’en vormen een belangrijk veiligheidsprobleem. De Inspectie Verkeer en Waterstaat heeft daarover direct Veolia aangesproken. De Inspectie en Veolia zijn beiden onderzoeken gestart naar de oorzaken, gericht op het voorkomen van STS’en. </antwoord>
      <antwoord nummer="4">In Groningen en Friesland wordt met hetzelfde materieel gereden. Er zijn mij daar geen problemen bekend met de eenmansbediening. </antwoord>
      <antwoord nummer="5">Het gebruik van de eenmansbediening met bijbehorende procedures is bekend en beproefd. De uitvoering van de exploitatie door Veolia is door de Inspectie geïnspecteerd. Er zijn geen relevante afwijkingen geconstateerd van de regelgeving, noch is een verhoogd veiligheidsrisico gesignaleerd buiten de bij vraag 3 genoemde STS’en. De Inspectie ziet buiten de gesignaleerde STS’en geen redenen om in te grijpen. </antwoord>
      <antwoord nummer="6">De vervoerder is verantwoordelijk voor een veilig vervoer. De Inspectie ziet toe of dit inderdaad het geval is en spreekt de vervoerder hier zonodig op aan. Uit de inspectie van de IVW naar de wijze van exploitatie van de Maaslijn blijkt geen sprake van een onveilige situatie. Ik zie dan ook geen noodzaak actie te ondernemen. </antwoord>
      <noten afkomstig="antwoord"/>
   </antwoorden>
</kvr>
