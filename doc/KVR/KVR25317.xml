<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Eijsink en Hamer (beiden PvdA) aan de minister van Onderwijs, Cultuur en Wetenschap over thuiszittende leerlingen. (Ingezonden 20 maart 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25317
</item>
         <item attribuut="Inhoud">Tien procent van de leerlingen die twee maanden of langer thuis zitten staan op een wachtlijst voor het speciaal onderwijs. Oorzaak van de wachtlijsten zijn de ingewikkelde bureaucratie rondom de indicering en het tekort aan mensen die diagnoses stellen. Welke concrete maatregelen kunnen genomen worden om de wachtlijsten terug te dringen én te voorkomen.</item>
         <item attribuut="Rubriek">Speciaal onderwijs (Bekostiging speciaal onderwijs) Speciaal onderwijs (Leerlingen)</item>
         <item attribuut="Trefwoorden">Leerlingen Speciaal onderwijs</item>
         <item attribuut="Vindplaats">Kamervragen met antwoord 2005-2006, nr. 1225, Tweede Kamer</item>
         <item attribuut="Vraagnr_bij_indiening">2050609850</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Eijsink</persoon>
            <persoon partij="PvdA">Hamer</persoon>
         </item>
         <item attribuut="Datum_reaktie">2006-04-11</item>
         <item attribuut="Datum_indiening">2006-03-20</item>
         <item attribuut="Document-id">KVR25317</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2613" allpagenumbers="2613 2614" vetnummer="2050609850" code="0506tkkvr1225" lopendefooter="Tweede Kamer, vergaderjaar 2005–2006, Aanhangsel" filenaam="KVR25317" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1225" onderwerp="" indiendatum="2006-03-20">
         <vrager partij="PvdA" oorsprong="parlement">Eijsink</vrager>
         <vrager partij="PvdA" oorsprong="parlement">Hamer</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2006-04-11">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het artikel «Leerlingen zitten steeds vaker thuis»? <voetnoot nummer="1"/>
      </vraag>
      <vraag nummer="2">Hoe beoordeelt u de constatering dat tien procent van de leerlingen die twee maanden of langer thuis zitten op een wachtlijst voor het speciaal onderwijs staat? </vraag>
      <vraag nummer="3">Wat is de trend van de groei van cluster 4? Wat zijn de actuele cijfers? </vraag>
      <vraag nummer="4" voetnoot="2">Wat gaat u concreet doen om de oorzaken van deze wachtlijsten, te weten de ingewikkelde bureaucratie rondom de indicering en het tekort aan mensen die de diagnoses stellen, zoals in het onderzoek <voetnoot nummer="2"/>van het onderzoeksinstituut GION is geconstateerd, weg te nemen? </vraag>
      <vraag nummer="5" voetnoot="3">Welke concrete maatregelen gaat u nu nemen om de wachtlijsten te voorkómen, gegeven de algemeen geconstateerde trend van groei van de wachtlijsten voor cluster 4 én de herhaalde Kamervragen <voetnoot nummer="3"/>over dit onderwerp? </vraag>
      <vraag nummer="6">Wat gaat u doen om de geïndiceerde kinderen die op een wachtlijst staan per direct aan een juiste schoolplek te helpen? </vraag>
      <noten afkomstig="vraag">
         <noot nummer="1" datum="2006-03-16" bron="Trouw">Trouw, 16 maart 2006</noot>
         <noot nummer="2" titel="Leerplichtige leerlingen zonder onderwijs">«Leerplichtige leerlingen zonder onderwijs», Th. Van Batenburg, GION: www.ppsw.rug.nl/bve/llzo/llzo.pdf</noot>
         <noot nummer="3" documenttype="Kamervragen">Aanhangsel Handelingen, nr. 295. vergaderjaar 2005–2006, nr. 301 en 277 vergaderjaar 2004–2005, nr. 2324 vergaderjaar 2003–2004.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ik vind het niet acceptabel dat leerlingen thuis zitten. In de afgelopen jaren zijn daarom diverse maatregelen getroffen om te voorkomen dat leerlingen thuis komen te zitten. Zo vinden veel leerlingen via bemiddeling van een onderwijsconsulent een goede plek in het onderwijs en worden via Herstart jaarlijks ruim 500 thuiszitters terug geleid naar het onderwijs. In veruit de meeste situaties gaat het om leerlingen die tijdelijk thuis zitten bij de overgang van de ene naar de andere school. Om dit te voorkomen is het van belang dat scholen samenwerken. In het najaar is daarom het project Gedragswerk van start gegaan. Over dit project, dat erop is gericht de samenwerking rondom leerlingen met gedragsproblemen te verbeteren heb ik u eind november geïnformeerd (Kamerstukken 2005/ 06, 27 728, nr. 87). </antwoord>
      <antwoord nummer="3">In het afgelopen jaar hebben wij diverse malen gesproken over de sterke toename van het aantal leerlingen met een cluster 4 indicatie. Ik heb aangegeven dat de groei mij zorgen baart en aanleiding is voor nader onderzoek. De resultaten van de eerste verkenning van de groei in cluster 4, door de LCTI heb ik u eind november toegestuurd (Kamerstukken 2005/06, 27 728, nr. 87). In vervolg op die eerste verkenning vindt op dit moment een nadere (kwantitatieve) analyse plaats van de ontwikkelingen in het (voortgezet) speciaal onderwijs en de het aantal leerlingen met een leerlinggebonden budget, waarbij het accent ligt op de groei in cluster 4. Daarnaast voert de LCTI een vervolgonderzoek uit. In dat onderzoek, dat meer kwalitatief van aard is, ligt de nadruk op de regionale verschillen. Tijdens het Algemeen overleg op 2 februari jl. heb ik u toegezegd nog dit voorjaar, in juni met een brief te komen over de ontwikkelingen in cluster 4. </antwoord>
      <antwoord nummer="4">Sinds de invoering van de landelijke indicatiestelling zijn al verschillende vereenvoudigingen gerealiseerd om de bureaucratie terug te dringen. Zo zijn de criteria voor een aantal clusters vereenvoudigd, is het protocol ingekort en is de indicatietermijn verlengd van twee naar drie jaar. Om tot verdere vereenvoudiging en vermindering van de bureaucratie te komen loopt binnen het Jong-traject een aantal pilots. Ook is onlangs met Actal gesproken en met hen wordt bekeken hoe verdere stappen in de vereenvoudiging gemaakt kunnen worden. Overigens is mijn beeld niet dat de procedure rond de indicatiestelling landelijk een belangrijke oorzaak is van thuiszitters. Op veel plaatsen loopt de indicatiestelling goed en volgen de leerlingen gedurende de indicatieprocedure onderwijs op de school van herkomst. Een generieke maatregel lijkt mij dan ook niet nodig. Bij een enkel REC zijn er wel problemen met de indicatiestelling. Daar waar dit het geval is wordt in overleg met het REC bezien hoe de situatie kan worden verbeterd. </antwoord>
      <antwoord nummer="5">Voor leerlinggebonden financiering/plaatsing in het (voortgezet) speciaal onderwijs geldt een openeinde bekostiging. Dit betekent dat voor alle geïndiceerde leerlingen die een plaats krijgen in het onderwijs ook extra middelen worden toegekend. In die zin hoeven er dus geen wachtlijsten te ontstaan. De groei is echter groter dan de mogelijkheden om de capaciteit uit te breiden. In het antwoord op vraag 3 heb ik al aangegeven dat de groei van cluster 4 mij zorgen baart. Wat we zien is dat de groei de sector steeds zwaarder belast waardoor de kwaliteit van het onderwijs in gevaar komt. Zo wordt het vinden van huisvesting en kwalitatief goed personeel steeds moeilijker, etc. In de analyse van de groei in cluster 4 wordt daarom ook bezien welke maatregelen getroffen kunnen worden om tot een oplossing te komen. Zoals ik in het antwoord in vraag 3 heb aangegeven, wordt u in juni geïnformeerd over de resultaten van de analyse. </antwoord>
      <antwoord nummer="6">Het is niet altijd mogelijk om een geïndiceerde leerling direct te plaatsen in een cluster 4-school. Dat is ook niet altijd nodig. Vaak wordt de indicatie in het voorjaar aangevraagd, gericht op plaatsing in het (voortgezet) speciaal onderwijs met ingang van het nieuwe schooljaar. Ouders weten hier ook van. In die situatie kan de leerling in tussentijd worden begeleid op de reguliere school. Wanneer zich toch problemen voordoen met de plaatsing, dan kunnen ouders terecht bij de Onderwijsconsulenten. Zij adviseren aan de hand van de concrete situatie over plaatsing van de leerling. </antwoord>
      <noten afkomstig="antwoord"/>
   </antwoorden>
</kvr>
