<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hoekema (D66) over een wapenbeurs in Den Haag. (Ingezonden 5 februari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6455
</item>
         <item attribuut="Rubriek">Veiligheidsbeleid en defensie (Militair materieel) Veiligheidsbeleid en defensie (Wapenbeheersing)</item>
         <item attribuut="Trefwoorden">Wapenbeheersing Wapens</item>
         <item attribuut="Vindplaats">Kamervragen met antwoord 1997-1998, nr. 668, Tweede Kamer</item>
         <item attribuut="Afkomstig_van">Ontwikkelingssamenwerking Defensie</item>
         <item attribuut="Indiener">
            <persoon partij="D66">Hoekema</persoon>
         </item>
         <item attribuut="Datum_reaktie">1998-02-06</item>
         <item attribuut="Datum_indiening">1998-02-05</item>
         <item attribuut="Document-id">KVR6455</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1361" allpagenumbers="1361 1362" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6455" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="668" onderwerp="" indiendatum="1998-02-5">
         <vrager partij="D66" oorsprong="parlement">Hoekema</vrager>
         <vraagt-aan/>
      </vraagdata>
      <antwoorddata antwoorddatum="1998-02-6">
         <antwoorder functie="minister" ministerie="Ontwikkelingssamenwerking">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Waarom zou een in Nederland te organiseren wapenbeurs van de Armed Forces in Communications and Electronics Association (Afcea), waarin high tech communicatie-apparatuur en elektronica worden getoond, in strijd zijn met «een coherent beleid gericht op conflictpreventie en vredeshandhaving»? <voetnoot nummer="1"/>
      </vraag>
      <vraag nummer="2" voetnoot="3">Hoe verhoudt zich uw mededeling dat u «op dit punt niet bevoegd bent» <voetnoot nummer="3"/>met uw nadrukkelijke stellingname om via politieke druk de organisatie van deze beurs in Nederland te vermijden? </vraag>
      <vraag nummer="3">Had u van uw Belgische collega andere informatie over deze beurs dan dat zij in België aanleiding was tot politieke controverses, bijvoorbeeld dat illegale activiteiten werden ondernomen, en had in dat geval een beroep op de burgemeester van Den Haag (openbare orde) of de bewindslieden van Justitie en Binnenlandse Zaken niet meer voor de hand gelegen? </vraag>
      <noten afkomstig="vraag">
         <noot nummer="1">Volkskrant, 31-1-98</noot>
         <noot nummer="2">Idem</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Sipkes, ingezonden 4 februari 1998 </toelichting>
   <antwoorden aantal="3">
      <antwoord nummer="1">In de afgelopen jaren is bewust gestreefd naar een bijdrage aan conflictpreventie en vredeshandhaving in ontwikkelingslanden waarin alle onderdelen van het Nederlandse beleid zo goed mogelijk op elkaar zouden zijn afgestemd. Daarin past terughoudendheid met betrekking tot de internationale handel in wapens. Dit is onder meer met zoveel woorden gesteld in de Memorie van Toelichting op de Begroting Buitenlandse Zaken en Ontwikkelingssamenwerking 1996 en in beleidsstukken welke zijn gepubliceerd in het kader van het Nederlandse voorzitterschap van de Europese Unie, gedurende het eerste halfjaar van 1997. Het is door Nederland met nadruk uitgedragen in de discussie binnen de Europese Unie over de coherentie van het internationale ontwikkelingsbeleid. In de besprekingen daarover is van het begin af aan door ondergetekende nauw overleg gevoerd met de Belgische staatssecretaris voor Ontwikkelingssamenwerking, Moreels. </antwoord>
      <antwoord nummer="2">Ik ben niet bevoegd een wapenbeurs te verbieden. Ik acht mij daarentegen wel bevoegd de politieke boodschap van de noodzaak van coherentie in het internationale ontwikkelingsbeleid systematisch uit te dragen. Die noodzaak alleen in algemene termen noemen, doch in concrete gevallen verbloemen, zou hypocriet zijn. </antwoord>
      <antwoord nummer="3">Mijn Belgische collega heeft mij meegedeeld dat hij van het begin van zijn mandaat diverse acties van de Belgische vredesbeweging tegen de door de vereniging AFCEA georganiseerde hoogtechnologische wapenbeurs heeft gesteund. Toen hij vernam dat deze acties resultaat hadden, in die zin dat de wapenbeurs niet meer in België zou doorgaan doch het voornemen had naar Nederland uit te wijken heeft hij met mij contact opgenomen. Zijn argumentatie was, dat voor deze beurs «alle deuren dicht» moeten gaan omdat makkelijk hanteerbare wapens en – dankzij hoogtechnologisch onderzoek – «gebruiksvriendelijke wapens» de spiraal van geweld versterken waar ook steeds meer kindsoldaten in worden meegezogen. Daarom heeft hij mij gevraagd te onderzoeken welke mogelijkheden er zijn om de organisatie van deze beurs in Nederland te «vermijden» en hem daarover te berichten. In reactie daarop heb ik mij niet zelf gewend tot mijn collega’s van Binnenlandse Zaken en Justitie of tot de burgemeester van Den Haag. Ik heb er de voorkeur aan gegeven contact op te nemen met mijn meest betrokken collega’s verantwoordelijk voor de coherentie van het buitenlands beleid. Met collega Moreels ben ik het namelijk eens wanneer hij schrijft dat binnen de internationale samenwerking conflictpreventie en vredeshandhaving voorop dienen te staan en dat de negatieve invloed van de overbewapening en de wapenhandel in onstabiele en economisch stagnerende regio’s overduidelijk is. Daarom zie ik dit niet als een aangelegenheid van openbare orde, zoals de vragensteller veronderstelt, doch van coherentie van het internationaal beleid. </antwoord>
      <noten afkomstig="antwoord"/>
   </antwoorden>
</kvr>
