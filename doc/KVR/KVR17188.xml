<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister van Landbouw, Natuurbeheer en Visserij over de consequenties voor natuur en boeren van de bezuinigingen op aankoop gebieden. (Ingezonden 3 februari 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17188
</item>
         <item attribuut="Rubriek">Landbouw (Landbouwers) Landbouw (Landbouwgronden) Natuur (Algemeen) Natuur (Natuurmonumenten)</item>
         <item attribuut="Trefwoorden">Landbouwers Landbouwgronden Natuurbescherming</item>
         <item attribuut="Vindplaats">Kamervragen met antwoord 2002-2003, nr. 774, Tweede Kamer</item>
         <item attribuut="Vraagnr_bij_indiening">2020306530</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2003-02-13</item>
         <item attribuut="Datum_indiening">2003-02-03</item>
         <item attribuut="Document-id">KVR17188</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1629" allpagenumbers="1629 1630" vetnummer="2020306530" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17188" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="774" onderwerp="" indiendatum="2003-02-3">
         <vrager partij="GroenLinks" oorsprong="parlement">Vos</vrager>
         <vraagt-aan>de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2003-02-13">
         <antwoorder functie="minister" ministerie="Landbouw, Natuurbeheer en Visserij">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het artikel «Geen geld voor boer en tureluur»? <voetnoot nummer="1"/>Kent u het geval van deze specifieke boerenfamilie, die in de problemen komt door de bezuiniging op het budget voor natuurverwerving? Wat is uw mening over dit geval? </vraag>
      <vraag nummer="2">Vindt u dat door de bezuiniging op natuuraankopen ook individuele boeren in de problemen komen? </vraag>
      <vraag nummer="3">Vindt u dat het verlaten van de aankoopplicht vanuit de overheid van vrijkomende gebieden in begrensde relatienota-, reservaat- en natuurontwikkelingsgebieden leidt tot onzekerheden bij boeren die rekenden op uitkoop en tot het niet op tijd tot stand komen van de Ecologische Hoofdstructuur? </vraag>
      <vraag nummer="4">Heeft u reeds een overzicht van boeren waarmee vergaande afspraken zijn gemaakt voor aankoop van het land en waarbij de aankoop nu door de bezuiniging op het budget van verwerving niet doorgaat? Zo ja, kunt u dit overzicht toezenden? Zo neen, bent u bereid direct een overzicht hiervan op te stellen om de ernst van de situatie in beeld te brengen? </vraag>
      <vraag nummer="5">Bent u bereid, indien blijkt dat hier van een ernstige situatie sprake is, om op korte termijn extra financiële voorzieningen te treffen opdat verwerving wel plaats kan vinden? Zo neen, waarom niet? </vraag>
      <noten afkomstig="vraag">
         <noot nummer="1" datum="2003-01-28" bron="NRC">NRC, 28 januari 2003</noot>
      </noten>
   </vragen>
   <antwoorden aantal="5">
      <antwoord nummer="1">Ja. Ik kan mij goed voorstellen dat door het tijdelijk opschorten van de aankoopplicht voor het betreffende bedrijf een ongewenste situatie is ontstaan. In dit concrete geval waren echter nog geen vergaande afspraken over aankoop van de grond gemaakt. Het is namelijk mijn intentie om vergaande afspraken met boeren wel na te komen, zie ook mijn antwoord bij vraag 4. </antwoord>
      <antwoord nummer="2">Er zijn mij verschillende voorbeelden bekend van bedrijven die op korte termijn hun grond niet kunnen verkopen. Overigens wordt er in 2003 wel degelijk grond voor natuur aangekocht. Er is 85 miljoen beschikbaar voor projecten en grondtransacties waarvoor vorig jaar al bestuurlijke en juridische verplichtingen zijn aangegaan. Vanaf 2004 zal er weer budget zijn voor nieuwe grondaankopen. </antwoord>
      <antwoord nummer="3">Ik wil nogmaals benadrukken dat ik blijf vasthouden aan de doelstelling om de Ecologische Hoofdstructuur (EHS) in 2018 te realiseren. Als er tussentijds een vertraging wordt opgelopen, zal dit op een later moment door een extra inzet moeten worden goedgemaakt. Verder wil ik een nieuwe weg inslaan. Aankoop van gronden is naar mijn mening niet de enige manier om de EHS te realiseren. Boeren en andere particulieren moeten en kunnen meer dan tot op heden hiervoor worden ingezet. Uitgangspunt hierbij is dat dit moet leiden tot realisatie van de gewenste natuurkwaliteit. Inzet van particulier en agrarisch natuurbeheer kan niet overal. Sommige gebieden met natuurdoelen die een specifiek beheer vereisen, hebben de inspanningen van een terreinbeherende organisatie nodig. Hiervoor zal grondaankoop blijven plaatsvinden. Deze nieuwe benadering maakt dat grondaankoop van agrarische bedrijven geen vanzelfsprekende zaak meer is. </antwoord>
      <antwoord nummer="4">Er is een overzicht van boeren met wie vergaande afspraken over aankoop van hun land zijn gemaakt. Om privacyredenen wil ik dit overzicht niet openbaar maken. Het gaat om ruim 700 gevallen, waarvan een belangrijk deel betrekking heeft op grondaankopen voor natuur. Hierbij is sprake van juridische verplichtingen die ik zal nakomen. </antwoord>
      <antwoord nummer="5">Vanwege de huidige financiële situatie zie ik thans geen mogelijkheden om voor dit jaar extra budget beschikbaar te stellen voor grondaankopen voor natuur. Vanaf 2004 zal er weer budget beschikbaar zijn voor nieuwe grondaankopen. </antwoord>
      <noten afkomstig="antwoord"/>
   </antwoorden>
</kvr>
