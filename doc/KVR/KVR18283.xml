<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer-Mudde (SP) aan de ministers van Onderwijs, Cultuur en Wetenschappen, van Landbouw, Natuurbeheer en Visserij en voor Vreemdelingenzaken en Integratie over inburgering. (Ingezonden 3 juni 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18283
</item>
         <item attribuut="Inhoud">Het AOC Wellantcollege geeft geïntegreerde inburgerings- en taalcursussen, maar ontvangt hiervoor geen middelen, terwijl de ROC's hiervoor wel middelen krijgen.</item>
         <item attribuut="Rubriek">Beroepsonderwijs en volwasseneneducatie (Volwasseneneducatie) Cultuur en taal (Nederlandse taal) Welzijn (Minderheden) Welzijn (Vreemdelingen en asielzoekers)</item>
         <item attribuut="Trefwoorden">Minderheden Nederlandse taal Vluchtelingen Volwasseneneducatie</item>
         <item attribuut="Vindplaats">Kamervragen met antwoord 2002-2003, nr. 1718, Tweede Kamer</item>
         <item attribuut="Vraagnr_bij_indiening">2020312340</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Vergeer-Mudde</persoon>
         </item>
         <item attribuut="Datum_reaktie">2003-08-15</item>
         <item attribuut="Datum_indiening">2003-06-03</item>
         <item attribuut="Document-id">KVR18283</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3591" allpagenumbers="3591 3592" vetnummer="2020312340" code="0203tkkvr1718" lopendefooter="Tweede Kamer, vergaderjaar 2002–2003, Aanhangsel" filenaam="KVR18283" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1718" onderwerp="" indiendatum="2003-06-3">
         <vrager partij="SP" oorsprong="parlement">Vergeer-Mudde</vrager>
         <vraagt-aan>de ministers van Onderwijs, Cultuur en Wetenschappen, van Landbouw, Natuurbeheer en Visserij en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="15 augustus 2003), zie ook Aanhangsel Handelingen nr. 1577, vergaderjaar 2002–2003">
         <antwoorder functie="staatssecretaris" ministerie="Onderwijs, Cultuur en Wetenschappen">Nijs</antwoorder>
         <mede-antwoorder>de ministers van Landbouw, Natuur en Voedselkwaliteit en voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Wat is uw oordeel over de geïntegreerde inburgering- en taalcursussen (waaronder NT2 met vaktaal/vaktechniek) die worden aangeboden op het AOC Wellantcollege? </vraag>
      <vraag nummer="2">Is het waar dat ROC’s wel en AOC’s geen middelen ontvangen voor het geven van taalcursussen als onderdeel van de inburgering? Kunt u toelichten op wat voor manier ROC’s en AOC’s verschillen als het gaat om de financiering van taalcursussen als onderdeel van de inburgering? </vraag>
      <vraag nummer="3">Deelt u de mening dat AOC’s net zo goed als ROC’s middelen moeten krijgen voor inburgering? Zo ja, wanneer gaat u deze gelijkstelling realiseren? Zo nee, waarom niet? </vraag>
      <vraag nummer="4">Indien u geen middelen ter beschikking stelt voor taalcursussen aan de AOC’s, hoe verhoudt zich dit tot uw standpunt in het hoofdlijnenakkoord dat nader af te bakenen groepen, waaronder oudkomers, een inburgeringsexamen moeten halen? </vraag>
      <vraag nummer="5">Is het u bekend dat geïntegreerde trajecten (NT2 als onderdeel van de beroepsopleiding) ongeveer de helft minder uitval kennen dan bij de reguliere beroepsopleidingen? Wat is hierover uw oordeel? </vraag>
      <vraag nummer="6">Wat gaat u ondernemen om de geïntegreerde trajecten, zoals die bij het AOC Wellantcollege, ook bij andere instellingen te bevorderen? </vraag>
      <vraag nummer="7">Is het waar dat inburgeraars (waaronder asielzoekers) moeilijkheden ondervinden vanwege de werkvergunning die verplicht is om deel te nemen aan een geïntegreerde inburgeringcursus? Zo ja, wat gaat u hiertegen ondernemen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Bovenstaande cursussen betreffen niet het door het Agrarisch Opleidingscentrum (AOC) aangeboden reguliere onderwijs. De door u bedoelde cursussen worden niet door de minister van Landbouw, Natuur en Voedselkwaliteit (LNV) bekostigd. Het gaat om cursussen voor allochtone werknemers in de glastuinbouw: drie cursussen Nederlandse taal en vaktechniek en een cursus over gewasbescherming (spuitlicentie 1). Het ministerie van Sociale Zaken en Werkgelegenheid, LTO-Nederland, FNV bondgenoten en CNV bedrijvenbond hebben de ontwikkeling van deze cursussen betaald. De Stichting Tot Ontwikkeling en Scholing van werknemers in de Agrarische Sector (STOSAS) vergoedt het opleidingstraject aan bedrijven die hun allochtone werknemers laten deelnemen. Sinds januari 2001 zijn er ongeveer 150 mensen geschoold voor 4 grote bedrijven. De uitval is vrijwel nihil. Van degenen die aan de cursussen hebben deelgenomen is vrijwel iedereen nog werkzaam in de glastuinbouw, in dezelfde of in een hogere functie. </antwoord>
      <antwoord nummer="2">In de Wet Educatie en Beroepsonderwijs is bepaald dat AOC’s uitsluitend beroepsonderwijs verzorgen. Ook is in de WEB geregeld dat alleen de minister van Onderwijs, Cultuur en Wetenschappen middelen ten behoeve van educatie aan gemeenten beschikbaar stelt. Die middelen mogen alleen bij ROC’s worden besteed. Ook de middelen ten behoeve van de educatieve programma’s bedoeld in artikel 6, eerste lid, van de Wet Inburgering Nieuwkomers, worden uitsluitend aan ROC’s beschikbaar gesteld. </antwoord>
      <antwoord nummer="3">Vooralsnog zijn er in het kader van de WEB geen wettelijke mogelijkheden om AOC’s middelen voor inburgering te geven. Na afschaffing van de gedwongen winkelnering voor inburgering zullen de gemeenten meer vrijheid krijgen om te bepalen welke instellingen inburgeringscursussen kunnen verzorgen. Ik ben positief over de kansen die dat AOC’s biedt voor het aanbieden van geïntegreerde trajecten. Dat zal ten goede komen aan werknemers en bedrijven in de groene sector en aan de positionering van AOC’s in het onderwijssysteem </antwoord>
      <antwoord nummer="4">In het kader van de WEB en van de huidige WIN zijn gemeenten verplicht in te kopen bij ROC’s. Op het terrein van oudkomers bestaat geen gedwongen winkelnering. Het staat gemeenten dus vrij om AOC’s in te schakelen bij het verzorgen van inburgeringsprogramma’s voor oudkomers, mits deze programma’s aan de in de oudkomersregeling gestelde voorwaarden voldoen. Dat betekent dat de inburgeraar een duaal traject moet volgen, waarbij een combinatie van Nederlandse als tweede taal (NT2) en een beroepsopleiding wordt aangeboden, al dan niet aangevuld met mogelijkheden om werkervaring op te doen. In het najaar wordt u bij de uitwerking van het Hoofdlijnenakkoord nader geïnformeerd over onder andere het inburgeringsexamen voor oudkomers. </antwoord>
      <antwoord nummer="5">In de vierde voortgangsrapportage van het Groot Project Inburgering Oudkomers (Kamerstuk 2002–2003, 27 083, nr. 31) is het onderzoek waarin een vergelijking wordt gemaakt tussen personen die een duaal traject volgen en inburgeraars die alleen een cursus NT2 doorlopen opgenomen. Daar is ook een parallel getrokken met ervaringen in het middelbaar beroepsonderwijs. Het uitvalpercentage bij duale trajecten werd in het onderzoek bepaald op 28%. Bij de beroepsopleidingen schommelen de gemiddelde uitvalpercentages rond de 35%, terwijl dat voor de opleidingen op assistent-niveau (het niveau waarop de meeste geïntegreerde trajecten zich richten) bijna 44% is. Uit dat onderzoek blijkt verder dat de meerwaarde van de duale trajecten vooral is gelegen in het feit dat niet alleen het NT2-niveau wordt verbeterd, maar dat de inburgeraar tegelijkertijd een beroepsopleiding volgt en een (deel)kwalificatie kan behalen. Dit sluit aan bij het beleid van de minister van OCenW om zoveel mogelijk mensen een startkwalificatie te laten behalen. </antwoord>
      <antwoord nummer="6">Bij ROC’s bestaan reeds geruime tijd geïntegreerde trajecten. De Taskforce Inburgering (TI) heeft in 2002 de publicatie van de Digitale werkwijzer verzorgd om gemeenten en andere organisaties te ondersteunen bij de ontwikkeling van duale trajecten, dat wil zeggen een combinatie van het leren van de Nederlandse taal en op de participatie in een maatschappelijke, educatieve of arbeidssituatie. Dit kan zijn werk, opleiding, maar ook opvoeding of andere sociale activiteiten. De geïntegreerde trajecten binnen de ROC’s hebben deel uitgemaakt van het zelfreinigend onderzoek en behoren tot categorieën waar de taakomschrijving van de commissie vervolgonderzoek rekenschap specifiek op gericht is. De resultaten van de rapportage van deze commissie zullen consequenties hebben voor het verdere beleid ten aanzien van geïntegreerde trajecten. Op grond van de Regeling Groen Cursusonderwijs worden door de minister van LNV jaarlijks subsidies toegekend voor het geven van cursussen over specifieke LNV-thema’s. Daarbij wordt specifiek aandacht gevraagd voor de doelgroep etnische minderheden. </antwoord>
      <antwoord nummer="7">Het onderwijs in de beroepsopleidende leerweg (BOL) en in de beroepsbegeleidende leerweg (BBL) bevat een praktijkdeel, de beroepspraktijkvorming (BPV). Bij de BOL bedraagt de BPV tenminste 20% en ten hoogste 60% van de studieduur en bij de BBL is dat tenminste 60%. De Wet arbeid vreemdelingen (WAV) regelt de tewerkstelling voor vreemdelingen op de Nederlandse arbeidsmarkt. De uitvoering van de WAV is gedelegeerd aan de Centrale organisatie voor Werk en Inkomen (CWI), waar de tewerkstellingsvergunning moet worden aangevraagd. Voor asielzoekers die als deelnemer in een ROC de BPV beginnen moet een tewerkstellingsvergunning worden aangevraagd. Deze vergunning wordt afgegeven voor een termijn van maximaal één jaar. Daaruit volgt dat deelnemers alleen een opleiding in de BOL kunnen volgen, omdat de maximale termijn van de tewerkstellingsvergunning niet voldoende is om de opleiding in de BBL te volgen. De minister van Sociale Zaken en Werkgelegenheid heeft in december 2002 op verzoek van de minister van Onderwijs, Cultuur en Wetenschappen aangegeven dat de aanwezigheid van een tewerkstellingsvergunning van belang is voor de controle op oneigenlijk gebruik en dat hij daarom hecht aan het handhaven van de verplichte tewerkstellingsvergunning. Naar de mening van de minister van SZW is bij de beroepsbegeleidende leerweg sprake van een arbeidsovereenkomst bij de beroepspraktijkvorming. In dat geval moet de tewerkstellingsvergunning volledig getoetst worden aan de aanwezigheid van prioriteitsgenietend aanbod die voor asielzoekers maximaal 12 weken geldig is. De minister van SZW acht het niet wenselijk een uitzondering te maken voor asielzoekers als potentiële deelnemers aan de BBL en hiervoor de bestaande wet-en regelgeving te veranderen. De minister van OCenW heeft deze kwestie eerder aan de Kamer gemeld in haar beleidsreactie op het rapport van Defence for Children «Tussen recht en realiteit» (OCWO 201 016 en kamerstuk 25 828/19 637, nr. 21). </antwoord>
      <noten afkomstig="antwoord"/>
   </antwoorden>
</kvr>
