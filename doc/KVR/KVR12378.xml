<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Ardenne-van der Hoeven (CDA) aan de staatssecretaris van Landbouw, Natuurbeheer en Visserij over verhoging van de leges voor beroepsvissers. (Ingezonden 5 september 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12378
</item>
         <item attribuut="Inhoud">Vragen naar aanleiding van een artikel in Visserijnieuws van 11 augustus j.l. over de verhoging van de leges van elektro-visdocumenten voor beroepsbinnenvissers.</item>
         <item attribuut="Rubriek">Belastingen (Leges) Visserij (Binnenvisserij)</item>
         <item attribuut="Trefwoorden">Binnenvisserij Leges</item>
         <item attribuut="Vindplaats">Kamervragen met antwoord 2000-2001, nr. 53, Tweede Kamer</item>
         <item attribuut="Vraagnr_bij_indiening">2990015220</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">2000-10-03</item>
         <item attribuut="Datum_indiening">2000-09-05</item>
         <item attribuut="Document-id">KVR12378</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="107" allpagenumbers="107 108" vetnummer="2990015220" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12378" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="53" onderwerp="" indiendatum="2000-09-5">
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2000-10-3">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Heeft u kennisgenomen van een artikel in Visserijnieuws van 11 augustus 2000 over de verhoging van de leges voor elektro-visdocumenten? </vraag>
      <vraag nummer="2">Moet een beroepsvisser indien hij over meerdere en verschillende viswateren beschikt per viswater een elektro-vergunning aanvragen en derhalve per vergunning daarvoor leges betalen? </vraag>
      <vraag nummer="3">Staat deze aanzienlijke leges-verhoging niet haaks op de bedoeling van het Beleidsbesluit Binnenvisserij om juist de economische positie van de beroepsbinnenvisser te versterken? </vraag>
      <vraag nummer="4">Bent u bereid het concept-lesgesbesluit zoals bedoeld, te heroverwegen? </vraag>
      <vraag nummer="5">Heeft u overleg gevoerd met de sector van beroepsvissers over de voornemens tot verhoging van de leges? Zo ja, wat is daarvan het resultaat? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. Het artikel heeft echter geen betrekking op de verhoging van leges voor elektro-visvergunningen, doch maakt melding van het besluit om legesheffing in te voeren voor bescheiden, die op basis van de Visserijwet worden uitgegeven. Het gaat hierbij om de verlening van vergunningen, ontheffingen en de uitreiking van andere bescheiden op het terrein van de zee-, kust- en binnenvisserij. De elektro-visvergunning is dus slechts één van de documenten, waarvoor leges in rekening zullen worden gebracht. In het kader van het pakket maatregelen om de visserijsector tegemoet te komen in verband met de kostenstijgingen als gevolg van de hoge brandstofprijzen, is echter overeengekomen dat de inwerkingtreding van het besluit is uitgesteld tot een nader te bepalen datum in 2001. </antwoord>
      <antwoord nummer="2">Een elektro-visvergunning wordt verleend voor die wateren, waarvoor de visser op basis van één vergunning c.q. huurovereenkomst gerechtigd is de visserij uit te oefenen. Indien de vergunning c.q. huurovereenkomst geldt voor meerdere wateren, zal een elektro-visvergunning dienovereenkomstig voor al deze wateren worden uitgegeven. Voorzover een visser beschikt over meerdere vergunningen en/of huurovereenkomsten, zullen ook meerdere elektro-visvergunningen benodigd zijn met bijbehorende leges. </antwoord>
      <antwoord nummer="3 en 4">De vastgestelde bedragen beogen de kosten, verbonden aan de verlening van vergunningen, ontheffingen en de uitreiking van documenten, te dekken. Dit is in overeenstemming met het uitgangspunt van de regering dat zoveel mogelijk kostendekkende tarieven in rekening moeten worden gebracht voor door het Rijk aan derden geleverde prestaties (Kamerstukken II 1990/91, 21 481, nr. 53). Voorts strookt het besluit ook met het rapport «Maat houden: een kader voor de doorberekening van toelatings- en handhavingskosten», waarvan de regering te kennen heeft gegeven de uitgangspunten en aanbevelingen over te nemen (Kamerstukken II 1995/96, 24 036, nr. 22). Ik zie dan ook geen aanleiding om het Legesbesluit als zodanig te heroverwegen. Echter, zoals reeds vermeld onder vraag 1 in het kader van het pakket maatregelen om de visserij tegemoet te komen vanwege de kostenstijgingen als gevolg van de hoge brandstofprijzen, is voorzien in beperkt uitstel van de invoering van de legesheffingen. </antwoord>
      <antwoord nummer="5">Op 15 maart 1999 heb ik het Productschap Vis, vertegenwoordiger van de beroepsvissers, schriftelijk geïnformeerd over het voornemen om leges te heffen. Voorts is dit onderwerp in het periodiek overleg met het Productschap Vis op 20 juli 1999 besproken. Het Productschap heeft bij brief van 6 juli 2000 commentaar geleverd op het ontwerpbesluit. Hierover heeft op ambtelijk niveau een gesprek plaatsgevonden. Het schap betwist niet de rechtmatigheid van het invoeren van leges voor de afgifte van documenten, doch meent dat eerst bezien moet worden in hoeverre er efficiencywinst te behalen is indien de afgifte van de onderscheiden documenten op andere wijze zou geschieden. Ik heb 29 augustus 2000 aan het Productschap bericht dat ik regelmatig zal bezien in hoeverre de bestaande procedures, op grond waarvan de documenten worden afgegeven, meer gestroomlijnd en vereenvoudigd kunnen worden. Vertegenwoordigers van de sector zullen daar nadrukkelijk bij worden betrokken. </antwoord>
      <noten afkomstig="antwoord"/>
   </antwoorden>
</kvr>
