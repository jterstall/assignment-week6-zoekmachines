<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over de besmetting en behandeling van Hepatitis C. (Ingezonden 16 januari 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17131
</item>
         <item attribuut="Inhoud">Aanvullende vragen over een bericht in het programma 'AVRO Radio 1 op de middag' (13 januari 2003), waarin gesteld is dat ziekenhuizen al jaren lang verzuimen om patiënten te informeren over het feit dat zij door middel van donorbloed geïnfecteerd (kunnen) zijn met hepatitis-C en dat deze groep tot op heden niet opgespoord is (aanvulling op vragen van het lid Tonkens, ingezonden 16 januari 2003).</item>
         <item attribuut="Rubriek">Gezondheidszorg (Ziekten en ziektepreventie) Gezondheidszorg (Zorginstellingen)</item>
         <item attribuut="Trefwoorden">Bloedtransfusies Infectieziekten Ziekenhuizen</item>
         <item attribuut="Vindplaats">Kamervragen met antwoord 2002-2003, nr. 736, Tweede Kamer</item>
         <item attribuut="Vraagnr_bij_indiening">2020305800</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2003-02-05</item>
         <item attribuut="Datum_indiening">2003-01-16</item>
         <item attribuut="Document-id">KVR17131</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1547" allpagenumbers="1547 1548" vetnummer="2020305800" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17131" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="736" onderwerp="" indiendatum="2003-01-16">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-02-5">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van het bericht dat er naar schatting duizenden mensen rondlopen met Hepatitis C als gevolg van een bloedtransfusie zonder dat ze daarvan afweten? <voetnoot nummer="1"/>
      </vraag>
      <vraag nummer="2">Kunt u aangeven om welke groep het gaat en waarom deze groep tot op heden niet actief is opgespoord en behandeld? Wat staat het opsporen en behandelen van deze groep volgens u op dit moment in de weg? </vraag>
      <vraag nummer="3">Bent u bereid om op zeer korte termijn maatregelen te treffen om deze groep mensen op te sporen en te behandelen? </vraag>
      <vraag nummer="4">Welke rol spelen ziekenhuizen bij het opsporen van deze groep? Bent u bereid met (vertegenwoordigers van) ziekenhuizen in contact te treden om tot een snelle oplossing te komen? </vraag>
      <noten afkomstig="vraag">
         <noot nummer="1" datum="2003-01-13" bron="AVRO Radio 1">AVRO Radio 1, 13 januari 2003</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Tonkers, ingezonden 16 januari 2003. </toelichting>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ik onderschrijf de bevindingen dat er, voordat de test voor hepatitis C werd ingevoerd, mensen besmet zijn geraakt door het hepatitis C virus. Ik wil hierbij wel aantekenen dat het aantal van 60 000 dat in het radioprogramma is genoemd een schatting betreft. De Gezondheidsraad schatte in 1997 het totaal aantal mensen besmet met het hepatitis C virus op 15 000 tot 60 000 mensen (zie rapport «Opsporing en behandeling van mensen met hepatitis C», 1997/19). Een deel hiervan is vóór 1991 besmet geraakt door bloedtransfusies. Uit het hierboven reeds aangehaalde rapport van de Gezondheidsraad blijkt dat er wel gepoogd is deze groep op te sporen. Er is een actieve en gerichte lookback opgestart om alle ontvangers van besmet bloed op te sporen na het beschikbaar komen van de test voor hepatitis C. Bij de evaluatie van die lookback door de federatie van de Nederlandse Rode Kruis Bloedbanken bleek dat er van de 577 bloedproducten van hepatitis C positieve donors er 368 gebruikt zijn. Daarvan konden 115 ontvangers niet worden achterhaald en van 125 ontvangers werd geen bericht terug ontvangen. Van de overige 125 ontvangers waren er 22 niet traceerbaar en 59 overleden. Van de 44 opgespoorde levende ontvangers bleken er 8 niet getest te willen worden. Van de geteste patiënten waren er 31 hepatitis C positief, 5 negatief. Het bleek dus erg moeilijk om ontvangers van hepatitis C positieve bloedproducten op te sporen. Het College voor de Bloedtransfusie voorzag dit reeds in 1991, omdat de administratie in ziekenhuizen op dat moment hier niet op ingericht was. Momenteel is de traceerbaarheid van donor naar ontvanger en vice versa overigens wel gewaarborgd. Naast de gerichte lookback heeft de Gezondheidsraad in haar rapport ook de werkzaamheid van een algemene opsporingsactie onderzocht, mede gebaseerd op ervaringen in het buitenland. De Raad concludeerde dat zowel de algemene als de gerichte lookback niet efficiënt zijn en niet moeten worden nagestreefd. In plaats daarvan heeft de Gezondheidsraad aanbevolen om de mensen in risicogroepen te informeren over de ziekte, zodat zij zelfstandig de beslissing kunnen nemen om zich in verband met een mogelijke hepatitis C besmetting tot huisarts of GGD te wenden en zich, zo nodig, te laten behandelen. De Gezondheidsraad achtte het destijds wél noodzakelijk dat vóórdat wordt overgegaan tot voorlichting aan de bevolking, allereerst (huis)artsen beter worden (bij)geschoold. Op deze manier zijn zij beter in staat vragen die door de voorlichtingscampagne worden opgeroepen adequaat te beantwoorden. De toenmalige minister van VWS heeft de aanbevelingen van de Gezondheidsraad in haar standpunt, 3 juli 1998 (GZB/GZ 98-3132), overgenomen. In lijn met dit standpunt is aan Zorg Onderzoek Nederland (ZON, het huidige ZonMw) gevraagd om activiteiten te ondernemen om allereerst de deskundigheid bij huisartsen en specialisten te bevorderen. Deze activiteiten zijn inmiddels afgerond. </antwoord>
      <antwoord nummer="3">Nee, althans niet in de zin van een actieve of gerichte lookback (zie ook het antwoord op vraag 4). Ik ben echter wel bereid om in overleg met de beroepsgroep en patiëntenverenigingen te onderzoeken welke mogelijkheden er zijn voor een voorlichtingscampagne op korte termijn. </antwoord>
      <antwoord nummer="4">De ziekenhuizen zijn betrokken geweest bij de actieve en gerichte lookback die is opgestart na het beschikbaar komen van de test voor hepatitis C om alle ontvangers van besmet bloed op te sporen. Dit is indertijd slechts ten dele gelukt (zie ook het antwoord op vraag 2). Zoals ook in het radioprogramma is aangegeven wordt het momenteel niet haalbaar geacht om alle patiënten te traceren. Hiertoe zou in alle dossiers van alle patiënten in Nederland van vóór 1991 moeten worden nagegaan of er sprake is van een bloedtransfusie met besmet bloed. Dit is in theorie mogelijk, maar in de praktijk niet haalbaar. Ziekenhuizen kunnen dus slechts een zeer beperkte rol spelen in de verdere tracering van patiënten. Zoals aangegeven in het antwoord op vraag 3 ben ik wel bereid te kijken naar de mogelijkheden van een algemene campagne. </antwoord>
      <noten afkomstig="antwoord"/>
   </antwoorden>
</kvr>
