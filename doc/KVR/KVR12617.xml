<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de staatssecretaris van Onderwijs, Cultuur en Wetenschappen, dhr. Van der Ploeg, over netbesturen. (Ingezonden 19 oktober 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12617
</item>
         <item attribuut="Inhoud">Vragen over bestuurders van omroepverenigingen die nog steeds in zowel de Raad van Toezicht van de NOS zitten als in netbesturen, terwijl dit bij wet verboden is.</item>
         <item attribuut="Rubriek">Communicatie, media en informatievoorziening (Omroepen)</item>
         <item attribuut="Trefwoorden">Omroepen</item>
         <item attribuut="Vindplaats">Kamervragen met antwoord 2000-2001, nr. 255, Tweede Kamer</item>
         <item attribuut="Vraagnr_bij_indiening">2000101270</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2000-11-13</item>
         <item attribuut="Datum_indiening">2000-10-19</item>
         <item attribuut="Document-id">KVR12617</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="525" allpagenumbers="525 526" vetnummer="2000101270" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12617" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="255" onderwerp="" indiendatum="2000-10-19">
         <vrager partij="GroenLinks" oorsprong="parlement">Halsema</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van der Ploeg,</vraagt-aan>
      </vraagdata>
      <antwoorddata antwoorddatum="13 november 2000), zie ook Aanhangsel Handelingen nr. 212, vergaderjaar 2000–2001">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Klopt het dat bestuurders van omroepverenigingen nog steeds, terwijl dat bij wet verboden is, in zowel de Raad van Toezicht van de NOS zitten als in netbesturen? <voetnoot nummer="1"/>
      </vraag>
      <vraag nummer="2">Zo ja, kunt u daar per omgaande een einde aan laten maken? </vraag>
      <vraag nummer="3">Klopt het ook dat er informele netoverleggen zijn opgericht ten behoeve van Nederland 1 en 2 die grotendeels dezelfde functie hebben als de oude netbesturen? </vraag>
      <vraag nummer="4">Zo ja, wat gaat u eraan doen om te zorgen dat omroepbestuurders zich de geest van de Concessiewet – te weten één, ongedeelde concessie voor het hele publieke omroepbestel en verdergaande journalistiek onafhankelijke vormgeving van de netten – eigen maken? </vraag>
      <vraag nummer="5">Wat vindt u met name van de uitspraken van EO-voorzitter Ter Veer: «Ons netoverleg is een aanklacht tegen het beleid van de staatssecretaris en van NCRV-voorzitter Brink dat je de dagelijkse gang van zaken aan full-time bestuurders moet overlaten?» </vraag>
      <vraag nummer="6">Blijft u nog steeds afwijzend staan tegenover het amendement Halsema ingediend bij de concessiewet dat de netbesturen geheel afschafte? Zo neen, komt u dan met wetswijziging bij de eerstvolgende wijziging van de Mediawet? </vraag>
      <noten afkomstig="vraag">
         <noot nummer="2"/>
         <noot nummer="1" datum="2000-10-17" bron="Zie het Algemeen Dagblad">Zie het Algemeen Dagblad, 17 oktober 2000</noot>
         <noot nummer="2" documenttype="Kamerstuk" kamerstuk-id="26 660" documentnummer="38">Kamerstuk 26 660, nr. 38</noot>
      </noten>
   </vragen>
   <antwoorden aantal="3">
      <antwoord nummer="1 en 3">In de netbesturen van Nederland 1 en 2 hebben geen personen zitting die lid zijn van de raad van toezicht van de NOS. Het netbestuur van Nederland 3 is sinds de inwerkingtreding van de Concessiewet niet meer bijeen geweest, op korte termijn zal de samenstelling van dit netbestuur op orde worden gebracht. Voorts ben ik van mening dat de Mediawet geen belemmering hoeft te zijn voor het in het leven roepen van informele overleggen. Reeds eerder heb ik naar aanleiding van een brief van het netbestuur van Nederland 1 over deze kwestie aangegeven dat informele contacten en afstemming voortgezet kunnen worden waar dat bijdraagt aan goede communicatie binnen de organisatie van de landelijke publieke omroep. Maar het moge duidelijk zijn dat die overleggen niet ter vervanging kunnen dienen van de organen van de bestuurlijke structuur en de bevoegdheden van die organen kunnen overnemen. In die brief heb ik nogmaals uiteengezet waarom ik van mening ben dat het lidmaatschap van de raad van toezicht onverenigbaar is met het lidmaatschap van het netbestuur. Een afschrift van die brief, die ik ook heb doen toekomen aan de raad van toezicht en de raad van bestuur van de NOS, treft u bijgaand aan. Inmiddels is mij via de NOS gebleken dat de informele netoverleggen niet de functie hebben welke voorheen bij de netbesturen lagen. </antwoord>
      <antwoord nummer="2 en 4">Voor mij staat uiteraard buiten kijf dat alle betrokkenen binnen de organisatie van de publieke omroep de wet tot uitgangspunt dienen te nemen. Voor zover de wet uitdrukkelijke voorzieningen en regels heeft gesteld dient niet alleen in de geest, maar allereerst naar de letter van de wet gehandeld te worden. Ik ga er dan ook van uit dat de samenstelling van de organen binnen de publieke omroep, in het bijzonder die van de netbesturen, in overeenstemming worden gebracht met de wet. Ik zal daartoe de raad van toezicht van de NOS nadrukkelijk wijzen op zijn verantwoordelijkheid om er op toe te zien en te bevorderen dat de organisatie van de landelijke publieke omroep en de samenstelling van de onderdelen daarvan is zoals de wetgever het heeft gewild. Het betreft hier een kwestie van bestuurlijke verantwoordelijkheid van de organen van de landelijke publieke omroep waar ik hen als uiteindelijk verantwoordelijke bewindspersoon op kan aanspreken. </antwoord>
      <antwoord nummer="5 en 6">De organisatiestructuur zoals die na de Concessiewet er uit ziet is resultaat van zorgvuldige afwegingen met betrekking tot de rol en positie van de samenstellende delen van de landelijke publieke omroep, zowel op het bestuurlijke als het professionele niveau, waarbij ook acht is geslagen op de opvattingen die binnen de publieke omroep leven. Er zal altijd wel verschil van inzicht blijven over de keuzes die gemaakt zijn en het is goed dat daar ook over gediscussieerd kan worden. Ik ga er van uit dat kritiek voortkomt uit oprechte betrokkenheid en bezorgdheid. Het moedwillig omzeilen van de wet zou van een opvatting van bestuurlijke én professionele verantwoordelijkheid getuigen die ik niet aan de in deze vraag genoemde omroepvoorzitters wil toeschrijven. In het wetsvoorbereidende proces (zowel in de schriftelijke voorbereiding als in het parlementaire debat) ook naar aanleiding van het genoemde amendement (vervangen door het amendement Halsema/Nicolaï, kamerstukken II, 1999/2000, 26 660, nr. 54), is de bestuurlijke vormgeving van de publieke omroep uit en te na bediscussieerd. De opvattingen van het kabinet werden gedeeld door een ruime meerderheid van de Kamer. Het amendement is verworpen. Ik zie geen reden om nu, zo kort na de invoering van de Concessiewet (enkele maanden geleden), de bestuurlijke organisatie van de publieke omroep opnieuw ter discussie te stellen. Aan de Kamer is toegezegd dat de bestuurlijke structuur een apart onderdeel zal zijn van de evaluatie binnen vijf jaar. Verder verwijs ik naar mijn brief over de mediabegroting 2001. Daarin zet ik uiteen welke prestaties ik van de publieke omroep verwacht en wanneer en op welke wijze ik uitvoering van en verantwoording daarover verwacht. Op het punt van de accountability zal ik binnenkort overleg voeren met de raad van bestuur van de NOS. In dat verband zal ik ook het functioneren van de bestuurlijke organisatie van de publieke omroep aan de orde stellen. </antwoord>
      <noten afkomstig="antwoord"/>
   </antwoorden>
</kvr>
