<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hermann (GroenLinks) aan de ministers van Volksgezondheid, Welzijn en Sport en van Onderwijs, Cultuur en Wetenschappen over stagevergoeding voor verpleegkunde studenten. (Ingezonden 3 mei 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11797
</item>
         <item attribuut="Inhoud">Vragen naar aanleiding van het artikel "Waarom moet het op een koopje bij verpleegkundestudenten?" (Trouw, 28 april 2000).</item>
         <item attribuut="Rubriek">Beroepsonderwijs en volwasseneneducatie (Leerlingen) Gezondheidszorg (Opleidingen)</item>
         <item attribuut="Trefwoorden">Gezondheidszorgonderwijs Stages</item>
         <item attribuut="Vindplaats">Kamervragen met antwoord 1999-2000, nr. 1364, Tweede Kamer</item>
         <item attribuut="Vraagnr_bij_indiening">2990010570</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">Hermann</persoon>
         </item>
         <item attribuut="Datum_reaktie">2000-06-07</item>
         <item attribuut="Datum_indiening">2000-05-03</item>
         <item attribuut="Document-id">KVR11797</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3035" allpagenumbers="3035 3036" vetnummer="2990010570" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11797" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1364" onderwerp="" indiendatum="2000-05-3">
         <vrager partij="GroenLinks" oorsprong="parlement">Hermann</vrager>
         <vraagt-aan>de ministers van Volksgezondheid, Welzijn en Sport en van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2000-06-7">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder>de minister van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het bericht «Waarom moet het op een koopje bij verpleegkunde studenten»? <voetnoot nummer="1"/>
      </vraag>
      <vraag nummer="2">Is het waar dat de duur van de verplichte stageperiodes in de opleidingen tot verpleegkundige onlangs verdubbeld is? </vraag>
      <vraag nummer="3">Is het waar dat verpleegkunde studenten tijdens verplichte stages geen stagevergoeding krijgen, dan wel een vergoeding ontvangen die niet voldoende is om hun studiebeurs aan te vullen tot een bedrag waarmee zij in hun onderhoud kunnen voorzien? </vraag>
      <vraag nummer="4">Kunt u bevestigen dan wel ontkennen dat financiële aspecten rondom de stages studenten doen besluiten hun opleiding af te breken? </vraag>
      <vraag nummer="5">Wat zijn de financiële afspraken tussen de opleidingsinstituten voor verpleegkundigen en de stageverlenende instellingen over het verlenen van stages? </vraag>
      <vraag nummer="6">Bent u bereid de betrokken instellingen te wijzen op het grote belang van de stageperiode voor de beroepsvorming van studenten èn voor het behoud van deze verpleegkundigen-in-opleiding voor de beroepsuitoefening? </vraag>
      <vraag nummer="7">Hebt u mogelijkheden om dit belang ook financieel te onderstrepen, en bent u bereid hier gebruik van te maken? </vraag>
      <noten afkomstig="vraag">
         <noot nummer="1" datum="2000-04-28" bron="Trouw">Trouw, 28 april 2000</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2" voetnoot="2">Bij de invoering van het nieuwe stelsel van verplegende en verzorgende beroepen is door de onderwijs- en zorginstellingen afgesproken dat de zogeheten «BIG-norm» <voetnoot nummer="2"/>van 2300 praktijkuren in het HBO-V zal gelden. Die norm is geëffectueerd per 1 augustus 1997 en sedertdien niet veranderd. De spreiding van die praktijkuren over de diverse studiejaren kan van opleiding tot opleiding verschillen. In het eerste studiejaar vinden in de regel snuffelstages plaats van twee tot tien weken. In het tweede, derde en vierde studiejaar is meestal sprake van meer uitgebreide stages, waarbij de stagiair volgens het dienstrooster van zijn of haar studiebegeleider meeloopt. </antwoord>
      <antwoord nummer="3">In het HBO-V is, evenals bij een aantal andere HBO-opleidingen, een stagevergoeding niet gebruikelijk maar niet uitgesloten. Wat betreft de stagevergoeding gelden afspraken tussen afzonderlijke opleidingen en stagebiedende instellingen. De studiefinanciering is gebaseerd op een normbudget voor studiekosten en kosten van levensonderhoud. Het normbudget bedraagt voor uitwonende HBO-V-studenten per maand f 1399,29 (particulier verzekerd) en f 1327,85 (ziekenfonds verzekerd). Voor thuiswonende studenten is dat respectievelijk f 1064,29 en f 992,85. Bij de vaststelling van het normbudget in de studiefinanciering wordt niet uitgegaan van bijverdiensten. Naast de in het artikel in Trouw genoemde basisbeurs wordt er van de ouders van de studerenden een bijdrage verwacht. Indien zij hiertoe niet in staat zijn, kan de student aanspraak maken op een aanvullende beurs. Daarnaast kan de student een studielening afsluiten. </antwoord>
      <antwoord nummer="4" voetnoot="2">Er zijn geen onderzoeksgegevens beschikbaar over het mogelijke effect van een stagevergoeding op het afbreken van een studie. Uit onderzoek <voetnoot nummer="2"/>is wel bekend dat de belangrijkste factoren bij de keuze voor een opleiding in het hoger onderwijs zijn: interesse in het onderwerp van de studie, de mogelijkheid tot zelfontplooiing en een goed vooruitzicht op een betaalde baan. </antwoord>
      <antwoord nummer="5">Omdat een stage volgen geen arbeid is en een stagiair dus geen werknemer, biedt de CAO geen kader. Er bestaan noch in de zorg, noch in andere bedrijfstakken afspraken op landelijk sectoraal niveau. Het is wel mogelijk dat er afspraken bestaan tussen een zorginstelling en een onderwijsinstelling of stagiair. Het gaat dan veelal om beperkte voorzieningen als de beschikbaarheid van kleding, woonruimte (waarvoor overigens huur betaald moet worden) of vergoeding van reis- en verblijfkosten. </antwoord>
      <antwoord nummer="6">De onderwijs- en zorginstellingen, zo blijkt uit diverse rapporten en afspraken met landelijk betrokken partijen (in convenanten, referentiekaders, rondetafelgesprekken over opleidingen en arbeidsmarkt), zijn zich wel bewust van het belang van stages voor de beroepsvorming. De kern van het probleem is echter het bepalen en het feitelijk scheppen van het noodzakelijk aantal stages (of breder: beroepspraktijk- vormingsplaatsen) plus de kwaliteit daarvan. Belangrijke oorzaken zijn dat tussen zorg- en onderwijsinstellingen perceptieverschillen bestaan over dat noodzakelijke aantal, dat er te weinig wordt samengewerkt en dat te veel naar de korte termijn wordt gekeken. Tussen landelijke vertegenwoordigers van de zorg- en onderwijsinstellingen is er consensus over deze analyse en over de kern van de oplossingsrichting, namelijk een stevige inzet op samenwerking in het kader van een planmatig regionaal arbeidsmarktbeleid in de zorgsector. </antwoord>
      <antwoord nummer="7">In het kader van het Convenant Arbeidsmarkt Zorgsector zijn met sociale partners plannen uitgewerkt. Instroombevordering is een speerpunt. Daartoe zijn personeelsplanning door zorginstellingen, regionaal arbeidsmarktbeleid en in dat kader afstemming tussen instellingen en scholen over de beroepspraktijkvorming belangrijke maatregelen, waaraan door VWS financieel wordt bijgedragen in het kader van het Jaarplan 2000. Voor 2001 is in een verdere intensivering voorzien. </antwoord>
      <noten afkomstig="antwoord">
         <noot nummer="1">Wet Beroepen in de Individuele Gezondheidszorg</noot>
         <noot nummer="2">Verkenning van stimulansen voor het keuzegedrag van leerlingen en studenten; rapport van de Stichting voor Economisch Onderzoek (SEO, april 2000), de Kamer toegezonden bij brief, 22 mei 2000 van de minister van OCenW</noot>
      </noten>
   </antwoorden>
</kvr>
