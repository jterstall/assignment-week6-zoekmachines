<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Spoelman (PvdA) aan de minister van Sociale Zaken en Werkgelegenheid over de toegankelijkheid van het bovenregionaal vervoer voor gehandicapten door TRaXX. (Ingezonden 12 september 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12391
</item>
         <item attribuut="Inhoud">Betreft een passage in de algemene reisvoorwaarden van TraXX, dat reizigers die geen gebruik kunnen maken van het openbaar vervoer ook geen gebruik kunnen maken van TraXX.</item>
         <item attribuut="Rubriek">Verkeer, vervoer en waterstaat (Openbaar vervoer) Verkeer, vervoer en waterstaat (Personenvervoer) Verkeer, vervoer en waterstaat (Spoorwegen) Welzijn (Lichamelijk gehandicapten)</item>
         <item attribuut="Trefwoorden">Lichamelijk gehandicapten Openbaar vervoer Personenvervoer Spoorwegen</item>
         <item attribuut="Vindplaats">Kamervragen met antwoord 2000-2001, nr. 63, Tweede Kamer</item>
         <item attribuut="Vraagnr_bij_indiening">2990015590</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Spoelman</persoon>
         </item>
         <item attribuut="Datum_reaktie">2000-10-04</item>
         <item attribuut="Datum_indiening">2000-09-12</item>
         <item attribuut="Document-id">KVR12391</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="129" allpagenumbers="129 130" vetnummer="2990015590" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12391" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="63" onderwerp="" indiendatum="2000-09-12">
         <vrager partij="PvdA" oorsprong="parlement">Spoelman</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2000-10-4">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van de volgende passage in de algemene reisvoorwaarden van TraXX: «Alle TraXX-reizigers dienen zelfstandig van het openbaar vervoer gebruik te kunnen maken en met verstoringen om te kunnen gaan. Reizigers die per definitie geen gebruik kunnen maken van het Openbaar Vervoer kunnen geen gebruik maken van TraXX». <voetnoot nummer="1"/>
      </vraag>
      <vraag nummer="2" voetnoot="2">Deelt u de mening dat dit haaks staat op uw antwoord <voetnoot nummer="2"/>op de vraag of in het contract met Connexxion rekening is gehouden met de individuele vervoersbehoefte van mensen met een WVG-indicatie, die niet in staat zijn met het regulier openbaar vervoer te reizen? </vraag>
      <vraag nummer="3">Deelt u de mening dat ook mensen met een WVG-indicatie, die niet in staat zijn met het regulier openbaar vervoer te reizen, in staat gesteld moeten worden met TraXX te reizen? </vraag>
      <vraag nummer="4">Bent u bereid op korte termijn maatregelen te treffen die hierin voorzien, en de doelgroep en gemeenten hierover te informeren? </vraag>
      <noten afkomstig="vraag">
         <noot nummer="1">Bijgevoegd kopie pagina Algemene reisvoorwaarden voor de TraXX-reiziger</noot>
         <noot nummer="2">Bijgevoegd kopie van betreffende vraag en antwoord (8 juni 1999, BZ/UK/99/31717)</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Conform het vorig jaar maart gesloten contract met het ministerie, organiseert TraXX als ketenmanager bovenregionaal vervoer van de pashouder waarbij in beginsel gebruik wordt gemaakt van het reguliere openbaar vervoer, het collectief vraagafhankelijk vervoer (CVV), Wvg-vervoer en andere deeltaxisystemen. Het hoofdtransport zal volgens het contract in de regel per spoor plaatsvinden. Teneinde het openbaar vervoer toegankelijk te maken voor gehandicapte reizigers is met TraXX contractueel afgesproken dat zij assistentie bieden bij het in-, uit- en overstappen. Deze assistentie strekt zich echter niet uit tot begeleiding tijdens de hele reis. Op deze wijze dient de passage met betrekking tot het zelfstandig gebruik kunnen maken van het openbaar vervoer, te worden begrepen. Inmiddels hebben ConneXXion en het ministerie afgesproken dat de voorwaarde in bovenaangegeven zin verduidelijkt wordt. Deze aanpassing zal gelijktijdig worden meegenomen met de berichtgeving over het medisch indicatietraject (zie het antwoord op vraag 3). </antwoord>
      <antwoord nummer="3" voetnoot="1">Het regeringsbeleid is erop gericht om het openbaar vervoer structureel toegankelijk te maken voor mensen met een mobiliteitsbeperking. TraXX fungeert als een tijdelijke voorziening. Daarom geldt bij de uitvoering van TraXX het primaat van het openbaar vervoer. Zoals uit de parlementaire geschiedenis <voetnoot nummer="1"/>blijkt, is TraXX niet bedoeld als een alternatief vervoerssysteem naast het openbaar vervoer. Zou TraXX als alternatief voor het openbaar vervoer fungeren dan zou dat de totstandkoming van toegankelijk openbaar vervoer negatief beïnvloeden. Volgens het onderhavig contract dient TraXX gelet op de indicatiestelling te bepalen welke vervoersvoorziening het goedkoopst adequaat is. Contractueel is vastgelegd dat voor individuele vervoersvoorzieningen wordt zorggedragen indien andere voorzieningen in redelijkheid niet als adequaat kunnen worden aangemerkt. TraXX heeft echter gemerkt dat Wvg-indicaties in veel gevallen geen indicatie inhouden ten aanzien van het vervoer per trein. Naar aanleiding hiervan is in september onder leiding van ConneXXion een overleg gestart met de Gehandicaptenraad, de Vereniging voor Indicerende artsen, de Vereniging voor Nederlandse Gemeenten en het Ministerie van Sociale Zaken en Werkgelegenheid. Doel van dit overleg is om een goed indicatietraject te bepalen, zodat voor TraXX duidelijk is welke gehandicapten met de trein kunnen reizen en of reizigers, gelet op hun handicap binnen het contract ander adequaat vervoer van TraXX moeten krijgen. TraXX is bijvoorbeeld contractueel niet gehouden om speciaal of aangepast materieel (een huurauto bijvoorbeeld) aan pashouders te bieden. </antwoord>
      <antwoord nummer="4">Naar verwachting zal bovenaangegeven overleg in de loop van dit najaar zijn afgerond. Vervolgens zal TraXX de doelgroep en betrokken instanties informeren. Het Ministerie van Sociale Zaken en Werkgelegenheid en TraXX zullen dit najaar tevens zorgen voor schriftelijke informatie aan de gemeenten. </antwoord>
      <noten afkomstig="antwoord">
         <noot nummer="1">Kamerstukken 1997–1998, 25 847, nr. 11</noot>
      </noten>
   </antwoorden>
</kvr>
