<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Depla en Van Dam (beiden PvdA) aan de minister van Volkshuisvesting, Ruimtelijke en Milieubeheer over het onderzoek van de Nederlandse Mededingingsautoriteit (NMa) naar de voorgenomen fusie tussen woningcorporaties Hertog Hendrik van Lotharingen (Hhvl) en SWS. (Ingezonden 20 februari 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25196
</item>
         <item attribuut="Inhoud">Het ministerie heeft toestemming gegeven voor de fusie tussen de woningcorporatie HHvL en SWS. De NMa gaat de fusie onderzoeken omdat de NMa van mening is dat het een ontstaan van grote lokale woningcorporaties die een groot deel van de sociale huursector in het bezit hebben, vermeden moet worden.</item>
         <item attribuut="Rubriek">Bedrijfsleven en industrie (Concentraties) Volkshuisvesting (Huurwoningen) Volkshuisvesting (Overig)</item>
         <item attribuut="Trefwoorden">Concentraties Woningbouwverenigingen</item>
         <item attribuut="Vindplaats">Kamervragen met antwoord 2005-2006, nr. 1123, Tweede Kamer</item>
         <item attribuut="Vraagnr_bij_indiening">2050608320</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Depla</persoon>
            <persoon partij="PvdA">Van Dam</persoon>
         </item>
         <item attribuut="Datum_reaktie">2006-03-21</item>
         <item attribuut="Datum_indiening">2006-02-20</item>
         <item attribuut="Document-id">KVR25196</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2385" allpagenumbers="2385 2386" vetnummer="2050608320" code="0506tkkvr1123" lopendefooter="Tweede Kamer, vergaderjaar 2005–2006, Aanhangsel" filenaam="KVR25196" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1123" onderwerp="" indiendatum="2006-02-20">
         <vrager partij="PvdA" oorsprong="parlement">Depla</vrager>
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Volkshuisvesting, Ruimtelijke en Milieubeheer</vraagt-aan>
      </vraagdata>
      <antwoorddata antwoorddatum="2006-03-21">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de berichten over het onderzoek van de Nederlandse Mededingingsautoriteit (NMa) naar de voorgenomen fusie tussen de woningcorporaties Hertog Hendrik van Lotharingen (HHvL) en SWS te Eindhoven? <voetnoot nummer="1"/>
      </vraag>
      <vraag nummer="2">Is het waar dat uw ministerie toestemming heeft gegeven voor de fusie tussen de woningcorporatie HHvL en SWS? Zo ja, kunt u motiveren wat de meerwaarde is van deze fusie? </vraag>
      <vraag nummer="3">Deelt u de mening van het NMa dat het ontstaan van grote lokale woningcorporaties die een groot deel van de sociale huursector in het bezit hebben, vermeden moet worden? Zo neen, waarom deelt u die mening niet? </vraag>
      <vraag nummer="4">Hebt u de mogelijkheid van het ontstaan van een te groot economisch machtsblok op de markt voor sociale huurwoningen meegenomen in uw afweging voor het verlenen van toestemming voor de fusie? Zo ja, kunt u motiveren waarom u tot een andere conclusie bent gekomen dan de NMa? Zo neen, waarom niet? </vraag>
      <vraag nummer="5" voetnoot="2">Hebt u bij de beoordeling van andere grote fusies meegenomen wat de effecten op de lokale woningmarkt zijn door het ontstaan van één grote speler die de lokale huurmarkt domineert? <voetnoot nummer="2"/>
      </vraag>
      <vraag nummer="6">Kunt u aangeven wat de gevolgen van het NMA-onderzoek zijn voor het toetsingskader bij fusies? </vraag>
      <vraag nummer="7">Kunt u aangeven in hoeverre uw houding ten opzichte van megafusies tussen woningcorporaties consistent is met het kabinetsbeleid, gelezen de nieuwe beleidslijn van de bewindslieden van Onderwijs, Cultuur en Wetenschap, inzake de fusiegolf in het onderwijs? </vraag>
      <noten afkomstig="vraag">
         <noot nummer="3"/>
         <noot nummer="1" datum="2006-02-3" bron="Cobouw, 31 januari 2006, «NMa onderzoekt fusie corporaties»; Cobouw" titel="Corporaties moeten het ondernemen nog leren">Cobouw, 31 januari 2006, «NMa onderzoekt fusie corporaties»; Cobouw, 3 februari 2006: «Corporaties moeten het ondernemen nog leren»</noot>
         <noot nummer="2" documenttype="Kamervragen" documentnummer="164" documentjaargang="2004-2005">Aanhangsel Handelingen, nr. 164, vergaderjaar 2004–2005.</noot>
         <noot nummer="3" datum="2006-02-14" bron="de Volkskrant" titel="Rem op fusiegolf in onderwijs">de Volkskrant, 14 februari 2006: «Rem op fusiegolf in onderwijs»</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Indien corporaties voornemens hebben te fuseren moeten zij daarover eerst de visie van de betrokken gemeente(n) en de huurdersorganisaties vragen. De primaire beoordeling of een fusie in het belang is van de volkshuisvesting ligt daarmee bij de lokaal betrokken partijen. In het geval van de fusie tussen SWS en Hertog Hendrik van Lotharingen hebben de betrokken gemeenten aangegeven zeer positief te staan tegenover de voorgenomen fusie (de gemeente Eindhoven verwacht van de gefuseerde corporaties een krachtige organisatie en een belangrijke bijdrage aan de stad en ondersteunt van harte het voornemen tot fusie). De huurdersorganisaties staan niet onwelwillend tegenover de voorgenomen fusie en werken inmiddels samen. Mede gezien die adviezen heb ik toestemming gegeven voor de fusie tussen SWS en HHvL. Bij de beoordeling van een fusie hanteer ik een aantal toetsingscriteria, die zijn neergelegd in MG 2002-18. Bij de beoordeling zal aan de hand van door de fuserende corporaties overlegde documenten als beleids- en prestatieplannen, samenwerkingsovereenkomsten met betrokken huurdersorganisaties en prestatiecontracten met betrokken gemeenten worden bezien – wat de gevolgen van de fusie voor de huurontwikkeling (prijs–kwaliteit verhouding) zijn; – of de lokale binding behouden blijft; – of de investeringscapaciteit van de gefuseerde corporaties, in termen van meetbare jaarlijkse prestaties, wordt ingezet ten behoeve van de lokale en/of regionale behoeften; – of de professionaliteit en de doelmatigheid van de organisatie enerzijds en de kwaliteit van de dienstverlening aan huurders anderzijds verbeteren en – of er sprake is van matching tussen «rijke» en «arme» corporaties. De meerwaarde van deze fusie is primair gelegen in het feit dat een corporatie die door het Centraal Fonds voor de Volkshuisvesting is beoordeeld als financieel zwak (HHvL) gaat fuseren met een financieel sterke corporatie (SWS). Daarnaast voldoet het fusievoorstel aan de overige in MG 2002-18 neergelegde toetsingscriteria. De professionaliteit en doelmatigheid van de organisatie en de kwaliteit van de dienstverlening aan huurders verbeteren en de corporaties zijn als gefuseerde instelling beter in staat de opgaven op het gebied van nieuwbouw en stedelijke vernieuwing te vervullen. </antwoord>
      <antwoord nummer="3">Het is de taak van de NMa om voorgenomen fusies te toetsen aan het criterium of er als gevolg daarvan een economische machtspositie kan ontstaan of wordt versterkt die tot gevolg heeft dat daadwerkelijke mededinging op de Nederlandse markt of een deel daarvan op significante wijze wordt belemmerd. Zelf wil ik het «level playing field» tussen woningcorporaties bevorderen, in bijzonder door het in principe openstellen van landelijke toelating voor iedere corporatie. Ik heb dat aangegeven in mijn brief, 12 december 2005 aan Uw Kamer: «Beleidsvisie toekomst van woningcorporaties». </antwoord>
      <antwoord nummer="4">Zoals in het antwoord op vraag 2 aangegeven, beschouw ik, net als gemeenten en huurdersorganisaties in hun oordeel doen, voorgenomen fusies vanuit het belang van de volkshuisvesting. Ik zie fusies in beginsel als een goede mogelijkheid om de maatschappelijke prestaties van corporaties te verbeteren, bijvoorbeeld wanneer door een fusie de investeringskracht toeneemt. De NMa toetst of er door een concentratie van aanbieders een economische machtspositie kan ontstaan of wordt versterkt. Die toetspunten worden naast elkaar toegepast. </antwoord>
      <antwoord nummer="5">Neen. Zoals hiervoor reeds verwoord hebben de beoordelingscriteria van het ministerie van VROM betrekking op de prestatie van de fuserende corporaties en de meerwaarde die dit heeft bij het vervullen van de lokale c.q. regionale woonopgave (zie ook mijn antwoord op vraag 2). Overigens heeft de NMa, tot het recente oordeel inzake de fusieplannen in Eindhoven, reeds een aanzienlijk aantal voorgenomen fusies tussen woningcorporaties getoetst en daarbij geen aanleiding gevonden om hiermee niet in te stemmen of nader onderzoek te doen. </antwoord>
      <antwoord nummer="6">Er van uitgaande dat HHvL en SWS op korte termijn een vergunning aanvragen, zal het NMa-onderzoek op korte termijn worden gestart. Ik kan op de uitkomsten daarvan niet vooruitlopen. Hoe dan ook hebben VROM en de NMa ieder een eigen verantwoordelijkheid waar het gaat om het verlenen van goedkeuring aan een fusie tussen woningcorporaties. Overigens hebben SWS en HHvL op advies van VROM hun voornemen tot fusie aan de NMa voorgelegd. VROM en de NMa hebben inmiddels afgesproken te bezien op welke wijze er procedurele stroomlijning van het toetsingsproces tot stand kan komen. </antwoord>
      <antwoord nummer="7">Bij de toetsing van fusies tussen woningcorporaties staat voor mij het belang van de volkshuisvesting voorop. Dat belang moet worden aangetoond en waargemaakt. Deze lijn past geheel in de beleidslijnen van het kabinet, gericht op een beter presterende overheid en beter presterende maatschappelijke organisaties, zoals woningcorporaties. </antwoord>
      <noten afkomstig="antwoord"/>
   </antwoorden>
</kvr>
