<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hermans en Nawijn (beiden LPF) aan de ministers van Volksgezondheid, Welzijn en Sport en voor Vreemdelingenzaken en Integratie over het mogelijk organiseren van spreekuren in Marokko door RIAGG Rijnmond. (Ingezonden 1 juli 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18578
</item>
         <item attribuut="Inhoud">Aanvullende vragen op eerder gestelde vragen door de leden Kant en Lazrak, ingezonden 1 juli 2003, over de inzet van hulpverleners van de RIAGG Rotterdam, die hun cliënten achterna willen reizen naar Marokko, om hen ook op vakantie van dienst te kunnen zijn. Moeten er nu ook in andere vakantielanden spreekuren georganiseerd worden?</item>
         <item attribuut="Rubriek">Gezondheidszorg (Maatschappelijke gezondheidszorg) Vrijetijdsbesteding (Vakanties) Welzijn (Minderheden)</item>
         <item attribuut="Trefwoorden">Geestelijke gezondheidszorg Minderheden Vakanties</item>
         <item attribuut="Vindplaats">Kamervragen met antwoord 2003-2004, nr. 49, Tweede Kamer</item>
         <item attribuut="Vraagnr_bij_indiening">2020314250</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="LPF">Hermans</persoon>
            <persoon partij="LPF">Nawijn</persoon>
         </item>
         <item attribuut="Datum_reaktie">2003-09-25</item>
         <item attribuut="Datum_indiening">2003-07-01</item>
         <item attribuut="Document-id">KVR18578</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="107" allpagenumbers="107 108" vetnummer="2020314250" code="0304tkkvr49" lopendefooter="Tweede Kamer, vergaderjaar 2003–2004, Aanhangsel" filenaam="KVR18578" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="49" onderwerp="" indiendatum="2003-07-1">
         <vrager partij="LPF" oorsprong="parlement">Hermans</vrager>
         <vrager partij="LPF" oorsprong="parlement">Nawijn</vrager>
         <vraagt-aan>de ministers van Volksgezondheid, Welzijn en Sport en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="25 september 2003), zie ook Aanhangsel Handelingen nr. 1738, vergaderjaar 2002–2003">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de minister voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kan de minister van VWS aangeven of hij het wenselijk vindt ook spreekuren te organiseren voor vakantiegangers in andere landen als Spanje en Frankrijk die immers jaarlijks door duizenden Nederlandse vakantiegangers bezocht worden? Zo neen, waarom niet? <voetnoot nummer="1"/>
      </vraag>
      <vraag nummer="2">Acht de minister van V&amp;I de gekozen beleidslijn van RIAGG Rijnmond in overeenstemming met het integratiebeleid van de regering? Zo ja, waarom? Zo neen, waarom niet? </vraag>
      <vraag nummer="3">Kan de minister van VWS aangeven wat de kosten zijn van dit initiatief van RIAGG Rijnmond? Kan de minister ook aangeven wat hij vindt van deze kosten in het licht van de stijgende collectieve uitgaven voor de zorg en de benodigde bezuinigingen op dit beleidsterrein? </vraag>
      <noten afkomstig="vraag">
         <noot nummer="1" datum="2003-06-26" bron="Algemeen Dagblad">Algemeen Dagblad, 26 juni 2003</noot>
      </noten>
   </vragen>
   <toelichting>Deze vragen dienen ter aanvulling op eerdere vragen ter zake van de leden Kant en Lazrak, ingezonden 1 juli 2003. </toelichting>
   <antwoorden aantal="3">
      <antwoord nummer="1">Het is niet aan mij om spreekuren voor de zorg te organiseren, in Nederland noch in het buitenland. De Algemene Wet Bijzondere Ziektekosten (AWBZ) laat een initiatief als dat van de RIAGG RNW toe. Het gaat hier om AWBZ-zorg door een op grond van artikel 8, eerste lid, van de AWBZ toegelaten instelling die door het zorgkantoor is gecontracteerd. De zorg wordt verleend aan AWBZ-verzekerden. De plaats waar de zorg wordt verleend, wordt niet bij of krachtens de AWBZ geregeld. Het is dus aan de instelling en het zorgkantoor om daar desgewenst afspraken over te maken. Een algemeen oordeel over de wenselijkheid van dergelijke vormen van hulpverlening in vakantiegebieden ten laste van de AWBZ valt niet te geven. Dat moet per situatie beoordeeld worden. Een belangrijke factor daarbij is de doelmatigheid en de kosten/batenverhouding van dergelijke hulpverlening ter plaatse. Het pilotproject van de RIAGG RNW is er mede op gericht om die verhouding tussen kosten en baten in de praktijk te onderzoeken. </antwoord>
      <antwoord nummer="2">Het integratiebeleid van de regering is erop gericht dat algemene instellingen, zoals in dit geval het RIAGG, algemeen toegankelijk zijn voor zowel autochtonen als leden van minderheden. Hoe een instelling invulling geeft aan deze algemene toegankelijkheid is primair een eigen verantwoordelijkheid van deze instelling. </antwoord>
      <antwoord nummer="3">Blijkens ontvangen informatie van initiatiefnemer en zorgkantoor bedragen de kosten van het project 22.000. Het betreft hier de loonkosten van de beide medewerkers van de RIAGG en hun reis- en verblijfskosten. Zorguitgaven dienen kritisch beoordeeld te worden; ook als het gaat om relatief geringe bedragen, zoals in dit geval. Belangrijk daarbij is de afweging tussen de kosten enerzijds en de baten op financieel-economisch, zorginhoudelijk en kwalitatief terrein anderzijds. Als de balans daartussen positief uitvalt, dan is er sprake van doelmatige en verantwoorde uitgaven. De RIAGG en het zorgkantoor verwachten van dit pilotproject dergelijke financieel-economische en zorginhoudelijke baten. Het gaat onder meer om het optimaal gebruik van de capaciteit van de desbetreffende afdeling van de RIAGG, anders zou deze capaciteit in de zomermaanden onderbenut zijn. Ook is het project gericht op het garanderen van de continuïteit van de behandeling en het voorkómen van een intensivering van de zorgvraag na de terugkeer van de patiënten als gevolg van terugval. Daardoor wordt onder meer een piekbelasting met bijkomende wachttijden voorkomen na de zomer en kan de hulpverleningscapaciteit van de desbetreffende afdeling optimaal benut blijven. Daarnaast verwacht het zorgkantoor een besparing op de kosten van somatische zorg; deze verwachting is gestoeld op de ervaring dat deze groep psychiatrische patiënten bij verblijf in Marokko, als gevolg van verschillende sociaal-culturele factoren, zoals druk van de familie of de omgeving die psychiatrische problemen vooral als lichamelijke problemen wil zien, een intensiever beroep doet op de somatische gezondheidszorg in Marokko. De kosten daarvan slaan uiteindelijk neer bij de desbetreffende ziektekostenverzekeraar In Nederland. Met de inzet van de beide hulpverleners in Marokko wordt beoogd de kosten van dit ondoelmatige gebruik van somatische zorg te beperken. Initiatiefnemer en zorgkantoor hebben afgesproken dat zij het project na de zomer zullen evalueren. Een kosten batenanalyse is onderdeel van de evaluatie. </antwoord>
      <noten afkomstig="antwoord"/>
   </antwoorden>
</kvr>
