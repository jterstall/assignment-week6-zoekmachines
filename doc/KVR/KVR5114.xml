<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Soutendijk-van Appeldoorn en Doelman-Pel (beiden CDA) over een verzoek om subsidiëring van de justitiële jeugdinrichting «Het Poortje». (Ingezonden 25 april 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5114
</item>
         <item attribuut="Inhoud">Betreft vragen in vervolg op eerdere Kamervragen gesteld over dit onderwerp (Zie ook Aanhangsel Handelingen nr. 1057 en 1218, vergaderjaar 1996-1997).</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Welzijn (Jeugdigen)</item>
         <item attribuut="Trefwoorden">Gevangeniswezen Jeugdigen Subsidies</item>
         <item attribuut="Vindplaats">Kamervragen met antwoord 1996-1997, nr. 1371, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Soutendijk-van Appeldoorn</persoon>
            <persoon partij="CDA">Doelman-Pel</persoon>
         </item>
         <item attribuut="Datum_reaktie">1997-06-10</item>
         <item attribuut="Datum_indiening">1997-04-25</item>
         <item attribuut="Document-id">KVR5114</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2801" allpagenumbers="2801 2802" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1371" onderwerp="" indiendatum="1997-04-25">
         <vrager partij="CDA" oorsprong="parlement">Soutendijk-van Appeldoorn</vrager>
         <vrager partij="CDA" oorsprong="parlement">Doelman-Pel</vrager>
         <vraagt-aan/>
      </vraagdata>
      <antwoorddata antwoorddatum="10 juni 1997), zie ook Aanhangsel Handelingen nr. 1218, vergaderjaar 1996–1997">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Waarop baseert u de stelling in uw antwoord op vraag 1, <voetnoot nummer="1"/>dat de Intensieve Justitiële Gezinsbehandeling in principe door de provincie vanuit de doeluitkering Jeugdhulpverlening moet worden gefinancierd, gelet op het feit dat het in het projectvoorstel gaat om het uitvoeren van een combinatie van detentie gekoppeld aan thuisbegeleiding, en het derhalve moet worden gezien in het licht van de strafoplegging en niet als jeugdhulpverlening? </vraag>
      <vraag nummer="2">Deelt de provincie uw opvatting ten aanzien van de vraag welk overheidsorgaan voor de financiering van dit proefproject verantwoordelijk is? </vraag>
      <vraag nummer="3">Heeft over uw opvatting, dat de doeluitkering de aangewezen bron van financiering is, overleg plaatsgevonden met de provincie en/of de instelling? </vraag>
      <vraag nummer="4">Is het denkbaar, dat uiteindelijk geen subsidie zal worden verleend, doordat noch de provincie noch het rijk het tot hun verantwoordelijkheid rekenen om voor financiering zorg te dragen? </vraag>
      <vraag nummer="5">Is uw antwoord op vraag 2, te weten dat u niet kunt beoordelen of intensieve gezinsbegeleiding een rol zou kunnen leveren bij het terugdringen van recidive, niet juist een aanleiding om een proef te doen? </vraag>
      <vraag nummer="6">Hoe denkt u op termijn de effectiviteit te kunnen beoordelen als u niet bereid bent een proef te nemen? </vraag>
      <vraag nummer="7">Hoe valt uw weigering subsidie te verlenen te rijmen met het feit dat u meermalen aandacht heeft gevraagd voor de rol van het gezin bij het tegengaan van criminaliteit? </vraag>
      <vraag nummer="8">Komt subsidiëring in deze kabinetsperiode in beeld, zo niet, wanneer is dan «subsidiëring in de toekomst», zoals genoemd in uw antwoord op vraag 1? Zal dat nog in deze kabinetsperiode zijn? </vraag>
      <vraag nummer="9">Is het pas uit uw beantwoording over de justitiële Jeugdinrichting «Het Poortje» duidelijk geworden (ruim een jaar na het subsidieverzoek) dat u van mening bent, dat de aanvraag onvoldoende is uitgewerkt om er subsidie op te verlenen? Bent u bereid de instelling aan te geven op welke punten u nadere uitwerking wenselijk acht om tot een gefundeerd (tweede) oordeel te komen? </vraag>
      <noten afkomstig="vraag">
         <noot nummer="1">Deze vragen worden gesteld in vervolg op eerdere vragen ter zake, Aanhangsel Handelingen nr. 1057, vergaderjaar 1996–1997</noot>
      </noten>
   </vragen>
   <antwoorden aantal="6">
      <antwoord nummer="1">In mijn eerdere antwoord heb ik de huidige taakverdeling ten aanzien van de financiering van activiteiten in de jeugdzorg weergegeven. Bij de huidige taakverdeling tussen de overheden worden vergelijkbare vormen van begeleiding uit de Doeluitkering Jeugdhulpverlening bekostigd. In principe wordt ook voor justitiepupillen gebruik gemaakt van de «algemene voorzieningen voor jeugdzorg». Het feit dat een jeugdige met het strafrecht in aanraking is gekomen, verandert daar niets aan. Een nieuw element in het voorstel is dat men intensieve gezinsbegeleiding ook in het kader van een strafrechtelijke afdoening wil gaan toepassen. Een nader standpunt over het al dan niet stimuleren van de toepassing van gezinsbehandeling in het kader van een strafrechtelijke afdoening heb ik nog niet bepaald. Dit vraagt verdere uitwerking van het beleid op dit punt. </antwoord>
      <antwoord nummer="2, 3 en 4">Naar aanleiding van uw vragen is bovenstaande opvatting aan de provincie Groningen voorgelegd. De provincie is van mening dat intensieve gezinsbehandeling als een vorm van toepassing van een sanctie in het kader van het strafrecht door het ministerie van Justitie bekostigd zou dienen te worden. Zij stelt dat deze verplichte gezinsbegeleiding een justitie-aangelegenheid is. Indien ik na een nadere afweging tot de conclusie kom dat de toepassing van de genoemde vorm van behandeling gestimuleerd dient te worden, zal ik financieel aan dit project bijdragen. </antwoord>
      <antwoord nummer="5 en 6">Een inschatting van de mogelijke effectiviteit kan gemaakt worden op basis van gegevens die reeds beschikbaar zijn. Nagegaan kan worden of er vergelijkbare projecten in Nederland of elders zijn geweest waarvan evaluatiegegevens beschikbaar zijn. Is dit niet het geval dan kan het zinvol zijn door middel van een proef de effectiviteit van deze vorm van intensieve gezinsbegeleiding te beoordelen. </antwoord>
      <antwoord nummer="7">Dat is daarmee niet strijdig omdat gekozen is voor een meer fundamentele benadering. De discussie over herwaardering van de positie van het gezin en de rol van de opvoeding bij het voorkomen en bestrijden van criminaliteit krijgt reeds uitwerking. In dit verband is begin 1997 de Interdepartementale werkgroep opvoedingsondersteuning en ontwikkelingsstimulering ingesteld. Medio 1997 zal deze werkgroep advies uitbrengen over de volgende vraag: «Hoe kan de rijksoverheid stimuleren dat een meer samenhangend en effectief aanbod op het gebied van opvoedingsondersteuning en ontwikkelingsstimulering tot stand komt waarmee ouders en kinderen in meervoudige risicosituaties (achterstandswijken) goed worden bereikt teneinde uitval en onmaatschappelijk gedrag (w.o. jeugdcriminaliteit) te voorkomen?» Er is voorts een beleidsconferentie in voorbereiding. </antwoord>
      <antwoord nummer="8">Ja. In het najaar zal een nadere beslissing op dit punt worden genomen. Alvorens ik een beslissing neem, zal tevens met de noordelijke provincies en de instellingen nader gesproken worden. </antwoord>
      <antwoord nummer="9">Over de aanvraag is op verschillende momenten mondeling contact geweest met de aanvragers. Een dergelijk aftasten van de mogelijkheid of een bepaald experiment voor subsidie in aanmerking kan komen, is niet ongebruikelijk. De uitwerking bevindt zich dan vaak nog in een rudimentaire vorm en de aanvragers lopen dan vooruit op een beleid dat in ontwikkeling is. Dat kan er toe leiden dat definitieve afhandeling wordt aangehouden. Dat is ook in dit geval gebeurd. Het vragen om een meer gedetailleerde uitwerking is een stap verder. Of dit zinvol is, zal in het najaar worden bezien. </antwoord>
      <noten afkomstig="antwoord"/>
   </antwoorden>
</kvr>
