<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over de afhandelingsbranche op Schiphol. (Ingezonden 7 januari 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22179
</item>
         <item attribuut="Inhoud">Vragen over berichten dat de afhandeling van bagage en passagiers op Schiphol door steeds meer verschillende verschillende bedrijven wordt verzorgd. Deze bedrijven zouden de bedrijfsCAO ontduiken en uitsluitend met uitzendkrachten werken. Deze ontwikkeling zou de veiligheid en kwaliteit op de luchthaven in gevaar kunnen brengen. Welke eisen kan Schiphol stellen aan de bedrijven die de afhandeling verzorgen?</item>
         <item attribuut="Rubriek">Arbeid (Overig) Criminaliteit en openbare orde (Handhaving openbare orde) Inkomen en rechtspositie (Arbeidsovereenkomsten en CAO's) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">CAO's Openbare orde en veiligheid Schiphol Uitzendbureaus</item>
         <item attribuut="Vindplaats">Kamervragen met antwoord 2004-2005, nr. 882, Tweede Kamer</item>
         <item attribuut="Vraagnr_bij_indiening">2040506060</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-02-08</item>
         <item attribuut="Datum_indiening">2005-01-07</item>
         <item attribuut="Document-id">KVR22179</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1869" allpagenumbers="1869 1870" vetnummer="2040506060" code="0405tkkvr882" lopendefooter="Tweede Kamer, vergaderjaar 2004–2005, Aanhangsel" filenaam="KVR22179" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="882" onderwerp="" indiendatum="2005-01-7">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2005-02-8">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Bent u er van op de hoogte dat de afhandeling van bagage en passagiers op Schiphol door steeds meer verschillende bedrijven wordt verzorgd? Zo ja, wat is uw mening hierover? </vraag>
      <vraag nummer="2">Klopt het dat veel van deze nieuwe bedrijven de bedrijfsCAO’s ontduiken? Zo ja, wat is uw mening hierover? </vraag>
      <vraag nummer="3">Wat is uw mening over het feit dat veel nieuwe afhandelingsbedrijven gebruik maken van enkel uitzendkrachten? </vraag>
      <vraag nummer="4">Welke eisen mag Schiphol stellen aan de bedrijven die de afhandeling verzorgen? Welke van deze eisen worden ook gesteld door Schiphol? Is dit naar uw mening voldoende? Zo ja, waarom? Zo neen, wat gaat u doen? </vraag>
      <vraag nummer="5">Bent u van mening dat door het werken met uitzendkrachten de veiligheid en kwaliteit op de luchthaven kan verminderen? Zo neen, waarom niet? Zo ja, wat voor maatregelen gaat u hiertegen nemen? </vraag>
      <vraag nummer="6">Bent u bereid maatregelen te nemen tegen de liberalisering van de afhandelingsbranche op Schiphol? Zo ja, wat voor maatregelen gaat u nemen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Er zijn thans op Schiphol vijf bedrijven actief die afhandelingsdiensten verrichten op het gebied van passagiers en bagage. Dit aantal is de afgelopen jaren niet toegenomen. De markt voor afhandelingsdiensten is in de EU geliberaliseerd op basis van Richtlijn 96/67/EG van 15 oktober 1996. In Nederland is deze Richtlijn geïmplementeerd door middel van de Regeling grondafhandeling luchtvaartterreinen van 4 februari 1999. </antwoord>
      <antwoord nummer="2">Het ministerie van Verkeer en Waterstaat heeft hierover geen informatie en heeft ook geen rol ten aanzien van de naleving van CAO’s. </antwoord>
      <antwoord nummer="3">Er zijn op Schiphol geen afhandelingsbedrijven actief die uitsluitend gebruik maken van uitzendkrachten. Een aantal van deze bedrijven maakt in het geheel geen gebruik van uitzendkrachten, maar wel van freelance oproepkrachten. Voor de afhandelingsbedrijven is de mogelijkheid van een flexibele arbeidsinzet belangrijk vanwege het sterke piekpatroon in de vluchten en dus ook de afhandeling op de luchthaven. </antwoord>
      <antwoord nummer="4">Schiphol is als luchthavenexploitant medeverantwoordelijk voor de handhaving van de orde en veiligheid op de luchthaven. In dat kader hanteert Schiphol criteria en regels voor het gebruik van het luchthaventerrein en voorzieningen. Op het gebied van veiligheid (safety) kunnen onder meer de volgende regels worden genoemd: • afhandelingsbedrijven moeten voor toelating een veiligheids- en milieuplan opstellen en elke drie jaar actualiseren; • afhandelingsbedrijven moeten de eisen inzake veiligheid en milieu in een ISO of vergelijkbaar auditeerbaar managementsysteem vastleggen; • Schiphol onderzoekt veiligheidsincidenten en stelt rapportages op; • iedere werknemer die op het platform werkt moet een veiligheidstest afleggen en een cursus «safety awareness» volgen. Op het gebied van beveiliging (security) gelden onder andere de volgende eisen: • binnen de zogenaamde beschermde gebieden geldt voor alle werknemers, in vaste dienst, uitzend- of oproepkracht hetzelfde security regime, met een wettelijk verplicht screeningsonderzoek; • voor toegang tot de beschermde gebieden is een Schipholpas verplicht die alleen na een antecedentenonderzoek en vervolgens verstrekte «verklaring van geen bezwaar«wordt verstrekt; • iedere medewerker die op het platform werkt moet een securitytest afleggen en een cursus «security awareness«volgen. Naar mijn mening wordt door de door Schiphol gehanteerde eisen en het toezicht van de luchthaven daarop, in combinatie met het reguliere toezicht op de luchthaven door de overheid (Inspectie Verkeer en Waterstaat en Koninklijke Marechaussee), de veiligheid van de afhandeling in voldoende mate geborgd. Aanvullende maatregelen acht ik dan ook niet nodig. </antwoord>
      <antwoord nummer="5">Naar mijn mening is er geen relatie tussen het werken met uitzendkrachten en de veiligheid en kwaliteit, mits zeker wordt gesteld dat zowel uitzendkrachten als vaste medewerkers voldoende opleiding krijgen voor de uit te voeren taken en aan de dezelfde eisen moeten voldoen ten aanzien van veiligheid en beveiliging. In dat verband wijs ik op het antwoord op vraag 4. Daarnaast wijs ik erop dat veel afhandelingswerkzaamheden dermate specialistische kennis en vaardigheden vereisen dat ook uitzendkrachten gewoonlijk eerst een interne training moeten doorlopen en daarnaast werken met vaste pools van uitzendkrachten. Ik zie in de huidige situatie geen redenen om maatregelen te nemen. </antwoord>
      <antwoord nummer="6">Ik zie geen aanleiding om de liberalisering van de markt voor afhandelingsdiensten terug te draaien. Zoals bij het antwoord op vraag 1 aangegeven is de markt voor afhandelingsdiensten in de EU geliberaliseerd op basis van genoemde Richtlijn. Nederland heeft deze liberalisering destijds krachtig gesteund. Hiermee is er een eind gekomen aan de destijds op veel buitenlandse luchthavens nog bestaande monopolie-situatie die vaak gepaard ging met een ongunstige verhouding tussen prijs en kwaliteit van afhandelingsdiensten. </antwoord>
      <noten afkomstig="antwoord"/>
   </antwoorden>
</kvr>
