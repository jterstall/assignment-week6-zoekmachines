<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Mulder-van Dam (CDA) over hygiëne richtlijnen voor tandartsen. (Ingezonden 9 juli 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3517
</item>
         <item attribuut="Inhoud">Vragen over de nieuwe hygiënerichtlijn voor tandartsen, die medio 1995 door de Werkgroep Infectie Preventie (WIP) is opgesteld.</item>
         <item attribuut="Rubriek">Gezondheidszorg (Tandheelkunde) Gezondheidszorg (Ziekten en ziektepreventie)</item>
         <item attribuut="Trefwoorden">Infectieziekten Preventieve gezondheidszorg Tandheelkunde</item>
         <item attribuut="Vindplaats">Kamervragen met antwoord 1995-1996, nr. 1549, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Mulder-van Dam</persoon>
         </item>
         <item attribuut="Datum_reaktie">1996-08-14</item>
         <item attribuut="Datum_indiening">1996-07-09</item>
         <item attribuut="Document-id">KVR3517</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3151" allpagenumbers="3151 3152" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1549" onderwerp="" indiendatum="1996-07-9">
         <vrager partij="CDA" oorsprong="parlement">Mulder-van Dam</vrager>
         <vraagt-aan/>
      </vraagdata>
      <antwoorddata antwoorddatum="1996-08-14">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is medio 1995 door de Werkgroep Infectie Preventie (WIP) een nieuwe hygie¨nerichtlijn voor tandartsen opgesteld? </vraag>
      <vraag nummer="2">Zijn de nieuwe richtlijnen tot stand gekomen door nauwe samenwerking van de NMT met de vroegere Nationale Commissie Aids Bestrijding en is de WIP voor haar werkzaamheden door het ministerie van VWS gesubsidieerd? </vraag>
      <vraag nummer="3">Is het WIP-advies thans in het bezit van alle tandartsen? </vraag>
      <vraag nummer="4">Bent u op de hoogte van een motie, die de Algemene Vergadering van de NMT heeft aangenomen, het hoofdbestuur opriep er voor zorg te dragen dat het advies van de werkgroep WIP niet tot professionele standaard kan worden geheven? </vraag>
      <vraag nummer="5">Welke oorzaken liggen uw inziens ten grondslag aan het verzet van de tandartsen tegen de bedoelde nieuwe hygie¨nerichtlijnen? </vraag>
      <vraag nummer="6" voetnoot="1">Hoe beoordeelt u deze gang van zaken? <voetnoot nummer="1"/>
      </vraag>
      <vraag nummer="7">Wat is uw oordeel, gelet op uw beleid gericht op het voorkomen van besmetting met het HIV-virus? Bent u voornemens maatregelen te treffen? Zo ja, welke? </vraag>
      <noten afkomstig="vraag">
         <noot nummer="1">In 1993 bleek dat 73% van de tandartsen de richtlijn van de Gezondheidsraad negeerde door boorkoppen niet te steriliseren en daarom de uitkomsten van het WIP-advies werden afgewacht. NMT = Nederlandse Maatschappij (tot Bevordering der) Tandheelkunde</noot>
      </noten>
   </vragen>
   <antwoorden aantal="7">
      <antwoord nummer="1">Ja. Deze WIP-richtlijn is zodanig opgezet dat de aanbevelingen die er in worden gedaan, enerzijds wetenschappelijk verantwoord zijn en anderzijds goed uitvoerbaar in de tandheelkundige praktijk. In het verleden waren adviezen ten aanzien van infectiepreventie in de tandheelkunde verschenen, die de hoofdlijnen van de preventie beschreven maar niet zonder meer direct toepasbaar bleken te zijn in de dagelijkse praktijk. </antwoord>
      <antwoord nummer="2">Het antwoord op beide onderdelen van de vraag is bevestigend. De WIP is een onafhankelijk en door mij gesubsidieerd samenwerkingsverband van een viertal wetenschappelijke verenigingen op het terrein van infectiepreventie. De WIP heeft, op verzoek van mijn ambtsvoorganger, eerder geformuleerde aanbevelingen voor de tandheelkundige praktijk door de Gezondheidsraad, nog eens bestudeerd naar aanleiding van de resultaten van een onderzoek «Hygie¨nische maatregelen binnen de tandheelkundige praktijk» (1991). Dit onderzoek liet zien dat een aantal aanbevelingen goed werd opgevolgd. Sommige aanbevelingen echter bleken moeilijker realiseerbaar, zoals bijvoorbeeld het steriliseren van hand- en hoekstukken (door sommigen genoemd: «boorkoppen»; zie ook mijn antwoord op vraag 6). Voor een oplossing van de ervaren knelpunten werd toen een subcommissie van de WIP ingesteld waarin naast de deskundigen op het gebied van de infectiepreventie ook deskundigen uit de tandheelkundige praktijk zitting hadden. Deze laatsten waren voorgedragen door de NMT. Tijdens de werkzaamheden is er nauw overleg geweest met de Nationale Commissie AIDS-bestrijding. Nadat er een concept-richtlijn tot stand was gekomen behoefde deze, volgens vooraf gemaakte afspraken, de goedkeuring van de Gezondheidsraad (met betrekking tot de wetenschappelijke merites) en de NMT (voor de aspecten van uitvoerbaarheid). Deze goedkeuringen zijn gegeven waarna de definitieve richtlijn: «Advies Werkgroep Infectiepreventie Tandheelkunde» door de WIP kon worden vastgesteld en aan mij aangeboden. </antwoord>
      <antwoord nummer="3">Door de NMT zijn gerichte activiteiten ondernomen om het WIP-advies onder de aandacht te brengen van alle tandartsen (ook de niet-leden), mondhygie¨nisten en tandartsassistenten. Zo is een themanummer over «Infectiepreventie», met daarin opgenomen de integrale tekst van het WIP-advies, uitgegeven door het Nederlandse Tandartsenblad (2 juli 1995) en op ruime schaal verspreid. Ook is er een brochure (met als bijlage geplastificeerde kaarten) vervaardigd die als geheugensteun in de dagelijkse praktijk kan dienen en waarop tandartsen en hun assistenten in een oogopslag kunnen zien op welke wijze de verschillende instrumenten uit het oogpunt van infectiepreventie moeten worden behandeld. Daarnaast zijn in het najaar van 1995 een dertigtal instructiebijeenkomsten georganiseerd, waar ruim 2000 tandartsen en 3000 mondhygie¨nisten en assistenten aan hebben deelgenomen. </antwoord>
      <antwoord nummer="4">Tijdens de Algemene Vergadering van de NMT op 31 mei 1996 zijn moties van die strekking ingediend. Na uitvoerige discussies zijn de moties echter niet in stemming gebracht. Deze discussies gingen overigens niet zozeer over de vraag of de richtlijn voor praktijkhygie¨ne wel of niet zou worden nagevolgd. Want de noodzaak van een goede praktijkhygie¨ne lijkt voor de tandartsen buiten kijf. De discussie ging voornamelijk over de formele status van de WIP-richtlijn en over de effectiviteit van enkele onderdelen ervan. Heel concreet werden er bezwaren geuit tegen het standpunt van de Inspectie voor de Gezondheidszorg dat de WIP-richtlijn door het Staatstoezicht op de Volksgezondheid zal worden beschouwd als de professionele standaard ter zake van hygie¨nische maatregelen in de tandheelkundige praktijk. Het zal u echter duidelijk zijn dat dit standpunt de verantwoordelijkheid van de Inspectie voor de Gezondheidszorg betreft en niet die van de NMT. Het Staatstoezicht op de Volksgezondheid zal de richtlijn in dit opzicht hanteren als referentiekader bij het beoordelen van de kwaliteit van hygie¨nische maatregelen die in de tandheelkundige praktijken worden getroffen. Het Staatstoezicht neemt zich voor om in 1997 een onderzoek in dezen uit te voeren. </antwoord>
      <antwoord nummer="5">Zoals u uit mijn antwoord op vraag 4 zult begrijpen is mij niet gebleken dat er bij de beroepsgroep een wezenlijk verzet is tegen het uitvoeren van de richtlijnen. Wel is het blijkbaar zo dat er, ondanks het feit dat ook de NMT de eigen verantwoordelijkheid van het Staatstoezicht op de Volksgezondheid ten volle onderschrijft, bij sommige leden bedenkingen leven tegen de gedachte dat er in de samenleving buiten de beroepsgroep, consequenties aan deze richtlijnen worden verbonden. Voorts worden er kennelijk vraagtekens gezet bij de zin en effectiviteit van bepaalde details van het advies. </antwoord>
      <antwoord nummer="6">Het is niet aan mij om een oordeel uit te spreken over discussies die er binnen de NMT worden gevoerd. Wel wil ik hierbij, met het oog op de vraagtekens die er binnen NMT gezet worden bij onderdelen van de WIP-richtlijn, nog eens herhalen dat het advies tot stand is gekomen na ampel beraad tussen deskundigen uit de wetenschap en de praktijk van de infectiepreventie. In de voetnoot bij uw vraag refereert u aan de resultaten van een onderzoek uit 1993. U bedoelt waarschijnlijk het onderzoek uit 1991, dat ik in mijn antwoord op vraag twee hem gememoreerd. Zoals ik daar al heb aangegeven was gebleken dat bepaalde onderdelen van het advies van de Gezondheidsraad van 1986 (waaronder het steriliseren van de «boorkoppen») in het algemeen te moeilijk uitvoerbaar waren. Dat was de aanleiding om nog eens opnieuw naar de problematiek te kijken en dan vanuit een gedegen risico-analyse en met het oog op de praktische uitvoerbaarheid. In het WIP-advies is nu een richtlijn gegeven tot het optimaal blokkeren van mogelijke besmettingswegen bij het gebruik van hand- en hoekstukken, die gedragen wordt door de wetenschap (WIP en Gezondheidsraad) en praktijk (NMT). De aanbeveling in het verleden om deze instrumenten telkens te steriliseren werd niet gevolgd omdat daar kennelijk te grote praktische bezwaren aan kleefden. De nieuwe richtlijn gaat ervan uit dat na een goede voorreiniging van hand- en hoekstukken, thermische desinfectie voldoende effectief is om mogelijke besmettingswegen te blokkeren. Deze procedure is aanzienlijk minder belastend voor de praktijkvoering. Daarmee zijn er goede gronden om de verwachting op te baseren dat deze procedure toegepast gaat worden in de tandheelkundige praktijk. </antwoord>
      <antwoord nummer="7">Met het bedoelde WIP-advies is het oordeel van de deskundigen over effectieve en doelmatige infectiepreventie in de tandartspraktijk gegeven; ook voor wat betreft de mogelijke besmetting met het HIV-virus. Ik verlaat mij gaarne op dit oordeel en heb op goede gronden de verwachting dat deze richtlijnen geı¨mplementeerd zullen worden in de tandheelkundige zorgverlening. Ik zie dan nu ook geen enkele aanleiding om enige maatregel te treffen. </antwoord>
      <noten afkomstig="antwoord"/>
   </antwoorden>
</kvr>
