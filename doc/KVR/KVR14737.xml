<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gijzel (PvdA) en Leers (CDA) aan de ministers van Justitie en van Verkeer en Waterstaat over het optreden van het NMA inzake de bouwfraude. (Ingezonden 22 november 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14737
</item>
         <item attribuut="Inhoud">Vragen inzake kennelijke verschillen tussen de mening van de NMa (in april 1999) en de bewindslieden van Justitie en Verkeer en Waterstaat (Kamerdebat 14 november 2001) over de zwaarte van de bewijslast inzake dossiers van de heer Bos over de bouwfraude.</item>
         <item attribuut="Rubriek">Bouw (Algemeen) Criminaliteit en openbare orde (Fraude)</item>
         <item attribuut="Trefwoorden">Bouwnijverheid Fraude</item>
         <item attribuut="Vindplaats">Kamervragen met antwoord 2001-2002, nr. 366, Tweede Kamer</item>
         <item attribuut="Vraagnr_bij_indiening">2010202680</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Van Gijzel</persoon>
            <persoon partij="CDA">Leers</persoon>
         </item>
         <item attribuut="Datum_reaktie">2001-12-10</item>
         <item attribuut="Datum_indiening">2001-11-22</item>
         <item attribuut="Document-id">KVR14737</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="761" allpagenumbers="761 762" vetnummer="2010202680" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14737" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="366" onderwerp="" indiendatum="2001-11-22">
         <vrager partij="PvdA" oorsprong="parlement">Van Gijzel</vrager>
         <vrager partij="CDA" oorsprong="parlement">Leers</vrager>
         <vraagt-aan>de ministers van Justitie en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-12-10">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de berichten dat de NMA al in april 1999 vergaand inzicht had in de dossiers van de heer Bos met betrekking tot de bouwfraude? <voetnoot nummer="1"/>
      </vraag>
      <vraag nummer="2">Klopt het dat de NMA toentertijd al sprak over «fantastisch» materiaal en dat het voldoende was om «direct een onderzoek te beginnen en zelfs mensen aan te houden»? </vraag>
      <vraag nummer="3">Hoe verhoudt zich deze informatie tot de uitspraken van de bewindslieden tijdens het Kamerdebat van woensdag 14 november jl. waarbij gesteld werd dat het ter inzage gekregen materiaal «flinterdun» was en onvoldoende om tot verder strafrechtelijk onderzoek te besluiten? </vraag>
      <vraag nummer="4">Wat is de reden dat de NMA vervolgens geen verder onderzoek meer heeft gedaan? Welke afspraken zijn destijds gemaakt tussen CRI en de NMA? </vraag>
      <vraag nummer="5">Welk standpunt heeft de officier van Justitie De Groot op basis van de gesprekken en de beschikbare stukken ingenomen en welke stappen heeft hij op basis daarvan genomen? Kan het gespreksverslag tussen de officier van Justitie en de heer Bos ter beschikking van de Kamer komen? </vraag>
      <vraag nummer="6">Wilt u deze vragen met spoed beantwoorden? </vraag>
      <noten afkomstig="vraag">
         <noot nummer="1" datum="2001-11-16" bron="Telegraaf en Algemeen Dagblad">Telegraaf en Algemeen Dagblad, 16 november 2001</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2, 3 en 4">Zoals al in de brief van 14 november jl. en ook door de Minister van Economische Zaken in de Tweede Kamer op 14 november jl. is gezegd, heeft de NMa in maart en april 1999 de beslissing genomen om geen onderzoek te starten naar aanleiding van de korte blik die zij op kopieën van de schaduwboekhouding van de heer Bos heeft kunnen werpen. Afgesproken is dat het voortouw bij het OM zou liggen en dat het OM een beroep kon doen op de mededingingsrechtelijke expertise van de NMa. De NMa constateerde dat het materiaal waardevol was, maar dat alleen met medewerking van de heer Bos een onderzoek zou kunnen worden gestart. In de contacten met de heer Bos, waarbij medewerkers van de NMa en het Openbaar Ministerie (OM) aanwezig waren, bleek dat de heer Bos een financiële vergoeding vroeg voordat hij de schaduwboekhouding wilde afstaan. Hierop heeft de NMa met het OM afgesproken dat het OM het voortouw zou nemen. De NMa kent namelijk niet de mogelijkheid van het geven van tipgeld. Over het verdere verloop van de gesprekken met de heer Bos heeft de Minister van Justitie u zowel mondeling als schriftelijk geïnformeerd. De door de heer Bos getoonde schaduwboekhouding had grotendeels betrekking op de periode voor 1998. Gedurende die periode was de NMa nog niet bevoegd, aangezien de Mededingingswet pas op 1 januari 1998 in werking is getreden. Hierbij komt dat de NMa werd geacht met voorrang de meer dan duizend ontheffingsverzoeken die waren ingediend bij het inwerkingtreden van de Mededingingswet af te handelen (art. 100 van de Mededingingswet eist dat deze ontheffingsverzoeken maximaal binnen 18 maanden na indiening moeten zijn afgehandeld). Dit feit en de bovenstaande overwegingen hebben de NMa doen besluiten dat zij op dat moment niet voldoende mensen en middelen beschikbaar had om naast het OM een eigen onderzoek te starten naar de kartelvorming in de bouw, zonder de beschikking te hebben over de schaduwboekhouding van de heer Bos. </antwoord>
      <antwoord nummer="5">Zoals ook reeds door de Minister van Justitie is aangegeven tijdens het interpellatiedebat van 14 november jl. was de officier van Justitie na het gesprek met de heer Bos in april 1999 van oordeel dat de boekhouding, samen met de medewerking van de heer Bos, aanknopingspunten bood om de gesprekken met de heer Bos voort te zetten. Omdat de heer Bos een financiële vergoeding verlangde heeft de officier van Justitie in mei 1999 contact opgenomen met het Ministerie van Justitie, ingevolge de procedure die geldt bij toekenning van tipgelden. Daarnaast heeft hij het College van procureurs-generaal geïnformeerd, dat in november 1999 heeft ingestemd dat de mogelijkheden zouden worden onderzocht om de heer Bos een financiële tegemoetkoming te verstrekken. U bent bekend met het verdere verloop daarvan. Zoals gebruikelijk in lopende opsporingsonderzoeken, acht de Minister van Justitie het onjuist en ongewenst nadere informatie uit het verslag van het gesprek dat de officier van Justitie in april 1999 met de heer Bos heeft gevoerd aan uw Kamer ter beschikking te stellen. </antwoord>
      <antwoord nummer="6">Ja. </antwoord>
      <noten afkomstig="antwoord"/>
   </antwoorden>
</kvr>
