<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Cornielje en Korthals (beiden VVD) over handhaving van de leerplicht. (Ingezonden 21 maart 1996); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3047
</item>
         <item attribuut="Inhoud">Betreft vragen naar aanleiding van berichten dat het Openbaar Ministerie grote moeite heeft met het strafrechtelijk vervolgen van spijbelaars.</item>
         <item attribuut="Rubriek">Rechterlijke organisatie (Openbaar ministerie) Voortgezet onderwijs (Leerlingen)</item>
         <item attribuut="Trefwoorden">Leerplicht Openbaar ministerie</item>
         <item attribuut="Vindplaats">Kamervragen met antwoord 1995-1996, nr. 1092, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Cornielje</persoon>
            <persoon partij="VVD">Korthals</persoon>
         </item>
         <item attribuut="Datum_reaktie">1996-05-07</item>
         <item attribuut="Datum_indiening">1996-03-21</item>
         <item attribuut="Document-id">KVR3047</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2221" allpagenumbers="2221 2222 2223" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1092" onderwerp="" indiendatum="1996-03-21">
         <vrager partij="VVD" oorsprong="parlement">Cornielje</vrager>
         <vrager partij="VVD" oorsprong="parlement">Korthals</vrager>
         <vraagt-aan/>
      </vraagdata>
      <antwoorddata antwoorddatum="7 mei 1996). Zie ook aanhangsel handelingen nr. 987, vergaderjaar 1995–1996">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de staatssecretaris van Onderwijs, Cultuur en Wetenschappen, mw</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de recente berichten als zouden leerplichtambtenaren die chronische spijbelaars vanaf twaalf jaar voor de rechter willen brengen bij Justitie oplopen tegen een muur van onbegrip omdat het Openbaar Ministerie grote moeite heeft met strafrechtelijke vervolging van deze categorie spijbelaars? <voetnoot nummer="1"/>
      </vraag>
      <vraag nummer="2">Berusten deze berichten op waarheid? </vraag>
      <vraag nummer="3">Welke opvatting heeft u over het voorgaande, gegeven het feit dat de wetgever in 1994 uitdrukkelijk gekozen heeft voor handhaving van de leerplicht mede via het strafrecht, in het bijzonder door de mogelijkheid van strafbedreiging met hechtenis en een geldboete als bedoeld in artikel 26 van de Leerplichtwet? </vraag>
      <vraag nummer="4">Verloopt het overleg binnen het Platform Uitvoering Leerplichtwet, dat de invoering van de in 1994 gewijzigde Leerplichtwet begeleidt, ten aanzien van het bepalen van de strafmaat voor chronische spijbelaars moeizaam? Wat is hiervan de oorzaak? Op welke wijze kan deze impasse worden doorbroken? </vraag>
      <vraag nummer="5">Acht u het wenselijk, dat – zolang richtlijnen van het Platform Uitvoering Leerplichtwet uitblijven – Officieren van Justitie niet tot vervolging van door de inspectie aangebrachte chronische spijbelaars overgaan? Welke andere oplossingen acht u wenselijk ten einde chronisch spijbelende leerplichtige leerlingen te bewegen weer naar school te gaan? </vraag>
      <vraag nummer="6">Hoe oordeelt u in dit verband over de uitspraak van een Officier van Justitie te Alkmaar, dat «het strafrecht niet moet worden gebruikt om problemen van scholen op te lossen, want dan gebeurt er in het onderwijs niets meer»? </vraag>
      <vraag nummer="7">Moet het Openbaar Ministerie, als, indien er sprake is van chronisch spijbelgedrag zonodig de wet toepassen, omdat de wet anders verwordt tot een dode letter? </vraag>
      <vraag nummer="8">Welke maatregelen gaat u treffen om een en ander in goede banen te leiden? Bent u bereid via een richtlijn het Openbaar Ministerie op haar verantwoordelijkheden aan te spreken? </vraag>
      <noten afkomstig="vraag">
         <noot nummer="1" datum="1996-03-20" bron="Trouw">Trouw, 20 maart 1996</noot>
      </noten>
   </vragen>
   <antwoorden aantal="5">
      <antwoord nummer="1">Ja, het betreffende artikel in Trouw, d.d. 20 maart jl. is ons bekend. </antwoord>
      <antwoord nummer="2 en 7">Het schooljaar 1994–1995 was het eerste waarin chronische spijbelaars vanaf 12 jaar zelf strafrechtelijk vervolgbaar waren, namelijk indien hun ouders/verzorgers niet (meer) zelf in staat bleken hen tot naleving van de leerplicht te bewegen. In dat schooljaar zijn ruim 800 vervolgingsbeslissingen door het OM genomen op processen-verbaal betreffende Leerplichtwet-overtredingen, waarvan 53 (6,5%) ten aanzien van 12 t/m 17-jarigen. In het schooljaar 1994–1995 heeft ten aanzien van bijna 85% van de opgemaakte processen-verbaal enige vorm van strafrechtelijke interventie door het OM plaatsgevonden. Daarbij betrof het 68,8% dagvaardingen. Ten aanzien van 53% van de processen-verbaal tegen 12 t/m 17-jarigen is strafrechtelijk geı¨ntervenieerd; in 35,8% van deze gevallen door middel van een dagvaarding. </antwoord>
      <antwoord nummer="3 en 6">Bij het OM aangemelde leerplichtzaken zijn onder te verdelen in zaken van zogenaamd luxe verzuim en zaken van zogenaamd signaalverzuim. Bij «luxe verzuim» gaat het om verzuim uit behoefte aan extra vrije tijd of vakantie en daarmee om een berekend risico. Dit type verzuim moet naar onze mening met een hoge pakkans en straf worden bestreden. Het OM heeft ons bericht dat, voor zover op basis van ervaring valt na te gaan (het desbetreffende justitie¨le informatiesysteem maakt geen onderscheid in type zaken), het OM in aangemelde en erkende gevallen van luxe verzuim consequent vervolging instelt. «Signaalverzuim» is verzuim dat wordt gezien als een uiting van sociale problematiek. Toepassing van uitsluitend het strafrecht is dan niet alleen weinig zinvol maar ook onwenselijk. Uitstel of afwezigheid van maatregelen die de bron(nen) van het signaalverzuim aanpakken, leidt immers eerder tot persoonlijke en maatschappelijke schade dan tot oplossing van leerplichtproblemen. Toepassing van het strafrecht in geval van signaalverzuim lijkt daarom alleen verantwoord in combinatie met maatregelen in de sfeer van de hulpverlening of, na tussenkomst van de Raad voor de Kinderbescherming, het civiele jeugdrecht. Maar liever wordt het strafrecht alleen als stok achter de deur gebruikt om deze maatregelen te ondersteunen. Evident is dat (justitie¨le) handhaving van signaalverzuim maatwerk vereist. Dit geldt naar onze mening eens te meer wanneer het gaat om de chronische spijbelaars zelf. Omdat deze alleen zelf vervolgbaar zijn wanneer hun ouders niet zelf (meer) in staat zijn hen tot naleving van de leerplicht te bewegen, gaat het in dergelijke gevallen meestal om maatschappelijke zeer kwetsbare jongeren en signaalverzuim. Het is niet voor niets dat het uitgangspunt van de Leerplichtwet 1969 is dat de leerplicht vooral het karakter van «maatschappelijke zorg» moet hebben. Dat wil zeggen dat bovenal de scholen zelf en de hen ondersteunende instellingen ervoor moeten zorgdragen dat leerplichtige jongeren naar school gaan. Dat dezen zich thuis voelen op school in de zin van het naar school gaan inzien. Het strafrecht kan alleen een ultimum remedium zijn. Overigens werd bij de herziening 1994 daarom ook slechts een spaarzaam gebruik van het jeugdstrafrecht verondersteld. Ten aanzien van signaalverzuim zij verder nog opgemerkt dat leerplichtambtenaren, al dan niet in overleg met de scholen, de Raad voor de Kinderbescherming altijd in algemene zin kunnen consulteren. Daarnaast kunnen zij opvoedingssituaties melden om deze te doen onderzoeken en ondersteunigsbehoeften van ouders ten aanzien van de leerplicht te laten nagaan. Officieren van Justitie vragen bij meldingen van leerplichtzaken dan ook vaak naar rapporten van de Raad voor de Kinderbescherming. Zo kunnen zij hun eventuele strafvordering toetsen aan de manier waarop het uitgangspunt van maatschappelijke zorg gestalte is gegeven. Het is dit uitgangspunt van maatschappelijke zorg waarop de Alkmaarse officier van Justitie, lid van het Platform Uitvoering Leerplichtwet, heeft gedoeld met zijn, overigens onvolledig geciteerde, uitspraak in Trouw. Navraag leerde ons dat hij de school als belangrijke verantwoordelijke ziet voor het terugdringen van in het bijzonder signaalverzuim. Als middelen daartoe ziet hij onder meer het participeren in spijbel-opvangprojecten en extra zorg voor leerlingen van decanen en leerlingbegeleiders. Deze visie past in de hiervoor geschetste beleidslijn. </antwoord>
      <antwoord nummer="4">De wijziging van de Leerplichtwet 1969 en 1994 is voor de minister van OCW aanleiding geweest tot de oprichting van het Platform Uitvoering Leerplichtwet (PUL). Hierin zijn vertegenwoordigd de instellingen en groeperingen die bij de handhaving van de leerplicht een rol spelen, van ouders en scholen tot en met het OM. Als waarnemers nemen deel vertegenwoordigers van de departementen van OCW en Justitie en de onderwijsinspectie. Het PUL vergadert onder leiding van een onafhankelijke voorzitter en heeft tot taak de gewenste samenwerking tussen de genoemde instellingen en groeperingen te bevorderen en de uitvoering van de gewijzigde leerplichtwet kritisch te volgen, onder meer door de begeleiding van een evaluatie-onderzoek. Het bepalen van de strafmaat is een verantwoordelijkheid van de onafhankelijke, zittende magistratuur. In de PUL-vergadering vindt hierover derhalve geen afstemming plaats. Vanzelfsprekend wordt deze kwestie wel in algemene zin door het PUL besproken maar niet dan als onderdeel van de – veel bredere – inhoudelijke discussie over (de uitvoering van) adequaat leerplichtbeleid. Deze discussie verloopt overigens buitengewoon constructief en is gericht op een gedeelde en als gezamenlijk ervaren maatschappelijke doelstelling. </antwoord>
      <antwoord nummer="5 en 8">De cijfers en voorbehouden ten aanzien van de toepassing van het (jeugd)strafrecht in leerplichtkwesties zoals die in de voorgaande antwoorden zijn besproken, laten onverlet dat harmonisering van de aandacht door ook het OM mogelijk is. Want ook al verschillen scholen, gemeenten en leerplichtambtenaren soms aanzienlijk in hun verzuimbeleid, de verschillen in aantallen processen-verbaal betreffende Leerplichtwet-overtredingen tussen de arrondissementen zijn zodanig dat niet ontkend kan worden dat ook het OM in zijn aanpak verschilt. Desalniettemin is de minister van Justitie met het College van Procureurs-Generaal van oordeel dat er onvoldoende aanleiding bestaat voor het opstellen van strafvorderlijke richtlijnen inzake de strafrechtelijke handhaving van de Leerplichtwet. Voor het opstellen van dergelijke richtlijnen geldt als algemene regel dat dit in beginsel niet is aangewezen tenzij de noodzaak daarvan overtuigend is aangetoond. Nu, voor zover valt na te gaan, het OM luxe verzuim reeds consequent aanpakt, zou een richtlijn slechts betekenis kunnen hebben voor de bestrijding van signaalverzuim. Ten aanzien daarvan is echter, als hiervoor geschetst, slechts een secundaire rol voor het strafrecht weggelegd. Bovendien participeert het OM in voorkomende gevallen reeds aktief in alternatieve vormen van bestrijding van signaalverzuim. Daar werken leerplichtambtenaren en officieren van Justitie reeds in een vroegtijdig stadium samen in gezamenlijke gesprekken met de (chronische) spijbelaar en zijn ouders. De impliciete dreiging van de strafsanctie wordt aldus gee¨xpliciteerd. Aanbevelingen voor harmonisering van de aanpak van signaalverzuim in een zo vroeg mogelijk stadium en voor andere vormen van een alternatieve aanpak signaalverzuim hopen wij te krijgen uit een reeds enige tijd in voorbereiding zijnde, door het ministerie van Justitie te organiseren «expert meeting». Hiervoor worden de in het PUL vertegenwoordigde instellingen en groeperingen uitgenodigd, alsmede overige relevante (justitie)-organisaties. </antwoord>
      <noten afkomstig="antwoord"/>
   </antwoorden>
</kvr>
