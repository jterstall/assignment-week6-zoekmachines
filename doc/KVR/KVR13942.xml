<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Biesheuvel en Stroeken (beiden CDA) aan de staatssecretaris van Verkeer en Waterstaat over de maaswerken. (Ingezonden 23 mei 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13942
</item>
         <item attribuut="Inhoud">Vragen over de beveiliging tegen overstromingen van de Maas in Limburg.</item>
         <item attribuut="Rubriek">Ruimtelijke ordening en infrastructuur (Rivieren) Verkeer, vervoer en waterstaat (Waterkeringen)</item>
         <item attribuut="Trefwoorden">Dijken Limburg Rivieren</item>
         <item attribuut="Vindplaats">Kamervragen met antwoord 2000-2001, nr. 1419, Tweede Kamer</item>
         <item attribuut="Vraagnr_bij_indiening">2000111150</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Biesheuvel</persoon>
            <persoon partij="CDA">Stroeken</persoon>
         </item>
         <item attribuut="Datum_reaktie">2001-06-29</item>
         <item attribuut="Datum_indiening">2001-05-23</item>
         <item attribuut="Document-id">KVR13942</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2959" allpagenumbers="2959 2960" vetnummer="2000111150" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13942" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1419" onderwerp="" indiendatum="2001-05-23">
         <vrager partij="CDA" oorsprong="parlement">Biesheuvel</vrager>
         <vrager partij="CDA" oorsprong="parlement">Stroeken</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-06-29">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Is het u bekend dat er nog steeds grote onrust bestaat in Limburg over de uitvoering van de beveiliging tegen overstroming van de Maas, zowel in het Grensmaasgebied als in het Zandmaasgebied? </vraag>
      <vraag nummer="2" voetnoot="1">Deelt u het standpunt van de CDA-fractie en dat van de voorzitter van de PvdA-fractie <voetnoot nummer="1"/>, dat nog deze kabinetsperiode f 500 miljoen beschikbaar gesteld moet worden, om beveiliging annex natuurontwikkeling in het Zandmaasgebied mogelijk te maken? </vraag>
      <vraag nummer="3">Wat is de startdatum en wat is de einddatum voor de uitvoering van het Kadeplan fase 1? </vraag>
      <vraag nummer="4">Is het in de beleidslijn Ruimte voor de rivier genoemde beschermingsniveau, bestaande uit de zogenaamde waterhoogte plus waakhoogte in het gehele winterbed van de Zandmaas van toepassing? </vraag>
      <vraag nummer="5">Wat is de startdatum en wat is de einddatum voor de uitvoering van de beoogde natuurontwikkeling in het Maascorridorplan? </vraag>
      <vraag nummer="6">Op welk moment zijn industriecomplexen als Océ en Venlo Tradeport voldoende beveiligd? </vraag>
      <vraag nummer="7">Van welke hoogte dienen gemeenten uit te gaan bij het verlenen van bouwvergunningen voor bouwwerken die gelegen zijn in het bergend winterbed binnen de stedelijke contour, van bijvoorbeeld Venlo en Roermond, om te voldoen aan het vereiste beschermingsniveau? </vraag>
      <vraag nummer="8">Wanneer worden de «oeverloze» discussies over de beveiliging van Limburg tegen overstromingen van de Maas afgerond? </vraag>
      <noten afkomstig="vraag">
         <noot nummer="1" datum="2001-05-18" bron=" Dagblad de Limburger" titel="Melkert doet beloftes">«Melkert doet beloftes» Dagblad de Limburger, 18 mei 2001</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Voor de uitvoering van De Maaswerken is, zoals bekend, in principe een taakstellend budget vastgesteld. Met dit budget wordt in het Zandmaasgebied 100% hoogwaterbescherming gerealiseerd voor de bewoners achter de kaden, alsmede circa 550 hectares natuurontwikkeling. Wel is door LNV een ICES-claim ingediend voor de financiering van de uitvoering van maatregelenpakket II voor de Zandmaas. Dit maatregelenpakket II bevat in hoofdzaak maatregelen gericht op ontwikkeling van natuur. De door LNV ingediende claim wordt door mij van harte ondersteund. Eerdere toewijzing van dat bedrag nog binnen deze kabinetsperiode acht ik echter geen noodzaak; bovendien past dat niet in de hierover in het kabinet gemaakte afspraken. </antwoord>
      <antwoord nummer="3">De uitvoering van de kademaatregelen bij de bevolkingscentra Roermond, Venlo en Gennep (Kadeplan fase 1) start eind 2003 en zal eind 2005 zijn afgerond. </antwoord>
      <antwoord nummer="4">Gezien de specifieke problematiek van de onbedijkte Maas kent de beleidslijn Ruimte voor de Rivier hiervoor afzonderlijk beleid, waarbij wordt aangesloten bij het beleid voor de bedijkte rivieren. Ten aanzien van de bescherming tegen hoogwater geldt voor het gehele winterbed van de onbedijkte Maas een beschermingsniveau van 1:250 voor bestaande bebouwingsconcentraties en 1:1250 voor nieuwbouw. Bouwen op een lager beschermingsniveau dan 1:1250 is alleen aanvaardbaar indien vooraf duidelijk is hoe schade bij hoogwater geregeld zal worden (met een garantie tot een vrijwaring van het verhalen van deze schade op het Rijk). Het vereiste beschermingsniveau zal geregeld worden via de voorschriften in de bestemmingsplannen. Bij de realisatie van de beschermende voorzieningen moet rekening worden gehouden met een waakhoogte. </antwoord>
      <antwoord nummer="5">Het plan Maascorridor maakt geen deel uit van het Ontwerp Tracébesluit en is ook in het ontwerp-streekplan voor de Zandmaas (in Limburg bekend als «Ontwerp Provinciaal Omgevingsplan Limburg – aanvulling Zandmaas») niet als concrete beleidsbeslissing opgenomen. Wel is het plan Maascorridor in het ontwerp-streekplan globaal beschreven. Tijdens het bestuurlijk overleg Maaswerken (van 13 december 2000) is afgesproken dat ná de eventuele toewijzing van ICES-gelden de uitvoering van plan Maascorridor wordt bezien binnen de kaders van het maatregelenpakket II van de Zandmaas. Óf, en zo ja wanneer de uitvoering van het plan Maascorridor plaatsvindt, is dus momenteel nog niet te zeggen. </antwoord>
      <antwoord nummer="6">Genoemde industriecomplexen zijn niet meegenomen in de eerste fase kademaatregelen. De beveiliging van deze complexen is uiterlijk in 2015 gerealiseerd. </antwoord>
      <antwoord nummer="7">Het verlenen van bouwvergunningen vindt plaats onder vigeur van de Woningwet. Bij de vraag of een vergunning verleend kan worden en welke voorwaarden gesteld kunnen worden, wordt getoetst aan het bestemmingsplan, de gemeentelijke bouwverordening en de redelijke eisen van welstand. In veel van de in het winterbed van de Maas geldende bestemmingsplannen is in de toelichting aangegeven dat indien men op een bepaalde plek bouwt beneden een bepaald beschermingsniveau, men kans op schade loopt. In de bouwvergunning zelve wordt normaliter geen beschermingsniveau voorgeschreven. </antwoord>
      <antwoord nummer="8">Naar verwachting zullen eind 2001, respectievelijk begin 2002 definitieve besluiten worden genomen over de pakket I maatregelen van de Zandmaas (via het vaststellen van het Tracébesluit, respectievelijk de POL-aanvulling Zandmaas). Afhankelijk van het al dan niet toekennen van de ICES-claim zal in 2002/2003 de besluitvorming rondom de maatregelen uit pakket II van de Zandmaas plaatsvinden. Tijdens het bestuurlijk overleg van 13 juni 2001 zijn besluiten genomen over het vervolgtraject van de Grensmaas. Hierover heb ik u separaat geïnformeerd bij mijn brief aan de Tweede Kamer van 21 juni 2001. </antwoord>
      <noten afkomstig="antwoord"/>
   </antwoorden>
</kvr>
