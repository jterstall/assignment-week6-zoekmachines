<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Ardenne-van der Hoeven (CDA) over overtredingen van de WHO/UNICEF Gedragscode voor het op de markt brengen van vervangingsmiddelen voor moedermelk. (Ingezonden 28 april 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7442
</item>
         <item attribuut="Inhoud">Betreft de aanpak van klachten en kritiek op de verkooppraktijken die in de Europese Unie gevestigde fabrikanten van vervangingsmiddelen voor moedermelk hanteren ten opzichte van derde landen, met name ontwikkelingslanden.</item>
         <item attribuut="Rubriek">Consument (Voedings- en productveiligheid) Gezondheidszorg (Maatschappelijke gezondheidszorg) Ontwikkelingssamenwerking (Overig)</item>
         <item attribuut="Trefwoorden">Babyvoeding Ontwikkelingssamenwerking</item>
         <item attribuut="Vindplaats">Kamervragen met antwoord 1997-1998, nr. 1481, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">1998-07-09</item>
         <item attribuut="Datum_indiening">1998-04-28</item>
         <item attribuut="Document-id">KVR7442</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3041" allpagenumbers="3041 3042" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7442" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1481" onderwerp="" indiendatum="1998-04-28">
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan/>
      </vraagdata>
      <antwoorddata antwoorddatum="9 juli 1998), zie ook Aanhangsel Handelingen nr. 1243, vergaderjaar 1997–1998">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder>de ministers voor Ontwikkelingssamenwerking, van Landbouw, Natuurbeheer en Visserij en van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het rapport «Breaking the Rules, Europe» over overtredingen betreffende de WHO/UNICEF Internationale Borstvoedingscode? <voetnoot nummer="1"/>Wat is uw reactie op dit rapport? </vraag>
      <vraag nummer="2">Bent u op de hoogte van klachten en kritiek ten aanzien van verkooppraktijken van vervangingsmiddelen voor moedermelk van in de Europese Unie gevestigde fabrikanten? Zo ja, waaruit bestaan deze? </vraag>
      <vraag nummer="3">Worden deze klachten en kritiek via de bevoegde instanties bij de delegaties in de derde landen ingediend? Wat gebeurt er vervolgens met deze klachten en kritiek? </vraag>
      <vraag nummer="4">Kunt u aangeven op welke onderdelen de EU-resolutie van de Raad inzake verkooppraktijken voor vervangingsmiddelen voor moedermelk door de Europese Commissie zijn uitgevoerd en welke onderdelen niet? </vraag>
      <vraag nummer="5" voetnoot="2">Waren hierover tot nu toe geen resultaten te melden, gelet op uw toezegging in de beantwoording van vragen van 17 maart 1997 om de Kamer te informeren? <voetnoot nummer="2"/>
      </vraag>
      <vraag nummer="6">Op welke wijze hebt u bij de WHO en UNICEF aangedrongen op versterking van hun activiteiten ten aanzien van de bescherming en bevordering van borstvoeding? Welke resultaten zijn daarvan te melden? </vraag>
      <vraag nummer="7">Bent u bereid om in internationaal verband een eenduidige en gezamenlijk geaccepteerde interpretatie van de Internationale Gedragscode voor het op de markt brengen van vervangingsmiddelen voor moedermelk te bepleiten? </vraag>
      <noten afkomstig="vraag">
         <noot nummer="1" titel="Breaking the Rules, Europe">WEMOS-rapport «Breaking the Rules, Europe», april 1998</noot>
         <noot nummer="2">Zie aanhangsel Handelingen nr. 864, vergaderjaar 1996–1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. Het rapport heeft als uitgangspunt dat borstvoeding de beste manier is om een optimale gezondheid te garanderen voor een kind. Dit uitgangspunt onderschrijf ik volledig en is ook de basis voor het te voeren beleid op dit terrein. Dit betekent dat borstvoeding zoveel mogelijk bevorderd dient te worden, zowel in Nederland als daarbuiten. </antwoord>
      <antwoord nummer="2">Ik ben op de hoogte van klachten en kritiek ten aanzien van verkooppraktijken van vervangingsmiddelen voor moedermelk door in de Europese Unie gevestigde fabrikanten. Dit geldt in het bijzonder voor overtredingen van de Warenwetregeling Zuigelingenvoeding. Deze klachten worden regelmatig onder de aandacht gebracht van de Inspectie Gezondheidsbescherming die toeziet op de naleving van de Warenwet. De klachten betreffen voornamelijk het maken van reclame voor zuigelingenvoeding in Nederland. Andere klachten met betrekking tot overtredingen van de WHO-code en bijbehorende WHA resoluties door in de Europese Unie gevestigde fabrikanten zijn in het rapport «Cracking the Code – Monitoring the International Code of Marketing of Breastmilk Substitutes» gepubliceerd. Naar aanleiding van dit rapport is gesproken met vertegenwoordigers van Nederlandse fabrikanten. Deze hebben naar aanleiding van het rapport hun visie uiteengezet. Gesteld werd dat de onderzoekers verkeerde definities hebben gebruikt en verkeerde interpretaties hebben gemaakt. Tegelijkertijd werd erkend dat er het een en ander schort aan de implementatie van de Code. Toegezegd werd hier de nodige aandacht aan te blijven besteden. </antwoord>
      <antwoord nummer="3, 4 en 5">Volgens de «Resolutie van de Raad inzake de verkooppraktijken in derde landen van in de Gemeenschap gevestigde fabrikanten van vervangingsmiddelen voor moedermelk verzoekt de Europese Commissie haar delegaties op te dragen om in derde landen op te treden als contactpunten voor de bevoegde instanties. Bij hen kunnen klachten en kritiek ten aanzien van de verkooppraktijken van een in de Gemeenschap gevestigde fabrikant worden ingediend. De regering heeft Commissaris Joao de Deus de Pinheiro per brief dringend om informatie gevraagd inzake de uitvoering van genoemde Resolutie van de Raad. Ondanks herhaald verzoek heeft een antwoord mij nooit bereikt. Inmiddels wordt wederom een brief aan de Europese Commissie gestuurd en wordt dringend gevraagd aan te geven in hoeverre er vooruitgang is geboekt bij het uitvoering geven van de Resolutie. Over het antwoord van de Commissie zal ik de Tweede Kamer informeren. </antwoord>
      <antwoord nummer="6 en 7">Naar aanleiding van het rapport «Cracking the Code» heeft mijn ambtsgenoot, de Minister voor Ontwikkelingssamenwerking in april vorig jaar zowel aan de Directeur Generaal van de WHO, als de Uitvoerend Directeur van UNICEF een brief gestuurd. Hierin werd er bij hen op aangedrongen hun activiteiten ten aanzien van borstvoeding, alsmede de implementatie van de Code voort te zetten en te versterken; tevens werd gesteld dat Nederland deze activiteiten zal blijven ondersteunen. De uitvoerend directeur van UNICEF heeft ons verzekerd dat de bescherming, bevordering en ondersteuning van borstvoeding, ook in het kader van de implementatie van de Conventie van de Rechten van het Kind, een belangrijk deel van de UNICEF activiteiten zal blijven uitmaken. In de «Baby-Friendly-Hospitals» en «Baby-Friendly-Communities» initiatieven, mede door Nederland ondersteund, wordt hieraan practische uitwerking gegeven. Wat betreft de WHO is tijdens de uitvoerende raad in januari jl. aangegeven dat de WHO nieuwe initiatieven zal nemen om wereldwijd weer de aandacht te krijgen voor het onderwerp zuigelingen- en kindervoeding, in het bijzonder voor borstvoeding. Nadere uitwerking is tijdens de Wereld Gezondheidsassemblee (WHA) begin mei bekend gemaakt. Ten eerste bereidt de WHO een technische consultatie voor, die eind 1999 gehouden zal worden, om de zuigelingen- en kindervoedingsgewoonten alsmede de meest recente wetenschappelijke informatie in kaart te brengen. Ten tweede wil de WHO een proces in gang zetten om de belemmeringen, die volledige implementatie van de Internationale Code en daarbij behorende relevante WHA Resoluties in de weg staan, vast te stellen, deze te analyseren en oplossingen te vinden hoe deze belemmeringen weg te nemen. Tijdens deze Assemblee heeft de WHO voor het eerst ondubbelzinnig het nut en de noodzaak van het werk van de NGO’s op het gebied van Code monitoring, onderstreept. Ook heeft de vertegenwoordiger van de fabrikanten van vervangingsmiddelen van moedermelk in de Assemblee toegegeven dat er sprake kan zijn van overtredingen van de Code. Tevens werd door hem onderstreeept dat het belangrijk is dat NGO’s overtredingen van de Code onder de aandacht van fabrikanten blijven brengen. Een eenduidige interpretatie van de internationale Code en de daaropvolgende WHA Resoluties maakt deel uit van genoemd door de WHO in gang gezette proces. Nederland heeft in de WHA dit initiatief verwelkomd. Om dit proces tot uitvoering te laten komen zal Nederland haar steun aan genoemde NGO’s, de WHO en UNICEF voortzetten. </antwoord>
      <noten afkomstig="antwoord"/>
   </antwoorden>
</kvr>
