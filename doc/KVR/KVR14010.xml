<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Oven en Middel (beiden PvdA) aan de minister van Justitie over oorlogsmisdadigers. (Ingezonden 13 juni 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14010
</item>
         <item attribuut="Inhoud">Vragen over de reden dat tien voortvluchtige mensen die in Nederland tijdens de Tweede Wereldoorlog misdrijven hebben gepleegd, niet worden opgespoord.</item>
         <item attribuut="Rubriek">Strafrecht en strafprocesrecht (Vervolging) Veiligheidsbeleid en defensie (Oorlogsstrafrecht)</item>
         <item attribuut="Trefwoorden">Oorlogsmisdrijven Strafvervolging</item>
         <item attribuut="Vindplaats">Kamervragen met antwoord 2000-2001, nr. 1473, Tweede Kamer</item>
         <item attribuut="Vraagnr_bij_indiening">2000112130</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Oven</persoon>
            <persoon partij="PvdA">Middel</persoon>
         </item>
         <item attribuut="Datum_reaktie">2001-07-09</item>
         <item attribuut="Datum_indiening">2001-06-13</item>
         <item attribuut="Document-id">KVR14010</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3067" allpagenumbers="3067 3068" vetnummer="2000112130" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14010" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1473" onderwerp="" indiendatum="2001-06-13">
         <vrager partij="PvdA" oorsprong="parlement">Van Oven</vrager>
         <vrager partij="PvdA" oorsprong="parlement">Middel</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2001-07-9">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van het bericht dat nog tien mensen die tijdens de Tweede Wereldoorlog in Nederland misdrijven hebben begaan hun vonnis zullen ontlopen? <voetnoot nummer="1"/>
      </vraag>
      <vraag nummer="2">Wat is de reden dat deze voortvluchtigen alleen in Nederland zelf gesignaleerd staan? Waarom worden deze misdadigers niet internationaal opgespoord? </vraag>
      <vraag nummer="3" voetnoot="2">Is het bericht waar dat de beslissing om een internationale signalering van deze misdadigers achterwege te laten gebaseerd is op de brief die de voormalige minister van Justitie J. de Ruiter in 1978 aan de Tweede Kamer heeft geschreven? <voetnoot nummer="2"/>Zijn er sinds die tijd nog nieuwe ontwikkelingen op dit terrein geweest die tot heroverweging van dat standpunt zouden kunnen leiden? </vraag>
      <vraag nummer="4">Bent u bereid de Tweede Kamer te informeren over de tien veroordeelden die in Nederland nog een straf dienen uit te zitten? </vraag>
      <vraag nummer="5">Wordt aan Duitsland om de uitlevering van de veroordeelde Hoogendam verzocht? Zo neen, waarom niet? </vraag>
      <noten afkomstig="vraag">
         <noot nummer="1" datum="2001-06-1" bron="Trouw">Trouw, 1 juni 2001</noot>
         <noot nummer="2" documenttype="Kamerstuk" kamerstuk-id="15 322" documentnummer="1">Kamerstuk 15 322, nr. 1</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Thans staan in Nederland nog tien veroordeelde politieke delinquenten gesignaleerd voor tenuitvoerlegging van hun vonnissen. De desbetreffende personen zijn niet veroordeeld voor het plegen van oorlogsmisdrijven (d.w.z. schending van de wetten en gebruiken van de oorlog), strafbaar gesteld in artikel 27a van het Besluit Buitengewoon Strafrecht. Ze werden wegens zgn. collaboratiedelicten vervolgd en veroordeeld en worden daarom aangeduid onder de verzamelnaam «politieke delinquenten». De reden dat zij alleen in Nederland gesignaleerd staan, is gelegen in het feit dat voor de signalering en opsporing van politieke delinquenten in het buitenland geen gebruik kan worden gemaakt van de Interpolkanalen. Artikel 3 van het Interpolstatuut verbiedt namelijk medewerking bij de opsporing van politieke delicten. In de door u aangehaalde brief van de toenmalige minister van justitie De Ruiter uit 1978 werd reeds aangegeven dat de feitelijke mogelijkheden voor het Openbaar Ministerie om deze voortvluchtige misdadigers op te sporen en in handen van de Nederlandse justitie te krijgen zeer beperkt zijn. Indien deze personen op Nederlands grondgebied worden aangetroffen, kan Justitie uiteraard optreden ter effectuering van de hun opgelegde straffen. Van negen van de tien gesignaleerde personen is een verblijfplaats bekend. Zeven personen verblijven in Duitsland, één in Argentinië en één in Spanje. Van één persoon is de verblijfplaats onbekend en het staat ook niet vast of hij nog in leven is. In zes zaken is een uitleveringsverzoek door de gerechtelijke instanties in de desbetreffende landen ontoelaatbaar verklaard vanwege het feit dat de opgeëiste persoon staatsburger was van dat land, het ontbreken van dubbele strafbaarheid dan wel de inmiddels ingetreden verjaring van de feiten. In twee zaken is overwogen dat het doen van een uitleveringsverzoek zinloos was vanwege de aanwezigheid van een of meer van voormelde weigeringsgronden. Daarnaast is er, zoals ik al eerder vermeldde, één zaak met een persoon waarvan de woon- of verblijfplaats onbekend is. Tenslotte is er de zaak van de heer Hoogendam (zie hierover meer in het antwoord op vraag 5). </antwoord>
      <antwoord nummer="4">Ja, van de tien gesignaleerde personen zijn er vijf veroordeeld tot de doodstraf, die later is omgezet in levenslange gevangenisstraf. Drie personen zijn veroordeeld tot levenslange gevangenisstraf. Voor levenslange gevangenisstraf geldt geen executieverjaring. Twee personen zijn tot 15 jaar gevangenisstraf veroordeeld. De executie van deze laatste straffen verjaart respectievelijk op 16 september 2001 en 22 januari 2002. De veroordelingen van deze personen betreffen delicten die strafbaar zijn gesteld in de artikelen 101 en 102 van het Wetboek van Strafrecht en 26 Besluit Buitengewoon Strafrecht. Het betreft hier het treden in vijandelijke krijgsdienst, hulpverlening aan de vijand en het verraden van personen aan de vijand. Een enkeling is tevens veroordeeld wegens de commune misdrijven bedoeld in de artikelen 289 en 300 Wetboek van Strafrecht, veelal gepleegd in het kader van de macht hem door de vijand verleend. </antwoord>
      <antwoord nummer="5">Momenteel beoordeelt de rechtbank te Assen of de heer Hoogendam in deze zaak rechtsgeldig verzet heeft ingesteld tegen het verstekvonnis (de bijzondere rechtspleging kent geen hoger beroep). Blijkt dit verzet rechtsgeldig gedaan, dan bestaat de kans dat de rechter het Openbaar Ministerie niet ontvankelijk verklaart, omdat het recht tot strafvordering inmiddels is verjaard. Blijkt het verzet niet rechtsgeldig te zijn gedaan, dan is het vonnis in de zaak Hoogendam onherroepelijk. Een uitleveringsverzoek aan Duitsland zal naar mijn huidige inschatting weinig kans van slagen hebben, vanwege de aanwezigheid van mogelijk 1 of meer van de volgende weigeringsgronden: 1. Duitsland levert zijn eigen onderdanen niet uit. De heer Hoogendam heeft de Duitse nationaliteit; 2. ontbreken van dubbele strafbaarheid. Uit andere zaken in het verleden is gebleken dat het Duitse recht geen met de artikelen 101 en 102 Wetboek van Strafrecht vergelijkbare bepaling kent; 3. het betreft hier mogelijk ook naar het oordeel van de Duitse rechter politieke delicten. De heer Hoogendam is veroordeeld wegens overtreding van de artikelen 101 en 102 Wetboek van Strafrecht en artikel 300 Wetboek van Strafrecht jo artikel 1 onder 2 e Besluit Buitengewoon Strafrecht. Mocht in de toekomst alsnog blijken dat een uitleveringsverzoek enige kans van slagen heeft, dan zal ik, op verzoek van het Openbaar Ministerie, Duitsland om de uitlevering van de heer Hoogendam vragen. </antwoord>
      <noten afkomstig="antwoord"/>
   </antwoorden>
</kvr>
