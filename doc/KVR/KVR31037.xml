<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wiegman-van Meppelen Scheppink en Cramer (beiden ChristenUnie) aan de ministers van Volkshuisvesting, Ruimtelijke Ordening en Milieubeheer en van Economische Zaken en de staatssecretaris van Verkeer en Waterstaat over het innovatieprogramma Watertechnologie. (Ingezonden 1 februari 2008);Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31037
</item>
         <item attribuut="Inhoud">Vragen over over het innovatieprogramma Watertechnologie.</item>
         <item attribuut="Rubriek">Energie, water en grondstoffen (Subsidies) Energie, water en grondstoffen (Watervoorziening) Milieu (Milieutechnologie) Milieu (Subsidies) Milieu (Waterverontreiniging) Wetenschap en technologie (Subsidies)</item>
         <item attribuut="Trefwoorden">Afvalwater Innovatie Technologiesubsidies Watervoorziening</item>
         <item attribuut="Vindplaats">Kamervragen met antwoord 2007-2008, nr. 1473, Tweede Kamer</item>
         <item attribuut="Vraagnr_bij_indiening">2070810300</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="ChristenUnie">Wiegman-van Meppelen Scheppink Cramer</persoon>
         </item>
         <item attribuut="Datum_reaktie">2008-02-27</item>
         <item attribuut="Datum_indiening">2008-02-01</item>
         <item attribuut="Document-id">KVR31037</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3153" allpagenumbers="3153 3154" vetnummer="2070810300" code="0708tkkvr1473" lopendefooter="Tweede Kamer, vergaderjaar 2007–2008, Aanhangsel" filenaam="KVR31037" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1473" onderwerp="" indiendatum="2008-02-1">
         <vrager partij="ChristenUnie" oorsprong="parlement">Wiegman-van Meppelen Scheppink Cramer</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Economische Zaken en de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2008-02-27">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer en van Verkeer en Waterstaat</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Klopt het dat voor de Innowator tender 2007 van SenterNovem 19 aanvragen zijn ingediend waarvan er 12 zijn gehonoreerd? <voetnoot nummer="1"/>
      </vraag>
      <vraag nummer="2">Zou u een overzicht kunnen geven van de gehonoreerde en niet gehonoreerde aanvragen van de Innowator tender 2007 en 2006 inclusief de gevraagde en toegewezen subsidiebedragen en de scores op de verschillende criteria en motivaties voor het al dan niet toewijzen van de subsidie? Waarom is deze informatie tot op heden nog niet openbaar gemaakt en staat er op de site van SenterNovem alleen een globale omschrijving van de projecten van 2006? </vraag>
      <vraag nummer="3">Konden de bij de tender van 2007 afgewezen aanvragen niet worden gehonoreerd omdat ze niet voldeden aan de voorwaarden of omdat de omvang van de subsidiepot ontoereikend was? </vraag>
      <vraag nummer="4">Op welke wijze zijn de afvallers geïnformeerd over de reden van de afwijzing? Zijn er verzoeken binnengekomen van één of meerdere afvallers voor meer informatie? Zo ja, hoe zijn deze verzoeken afgehandeld? </vraag>
      <vraag nummer="5">Vindt u het acceptabel dat bij een dergelijke subsidieregeling het voor aanvragers onmogelijk is om te verifiëren op grond waarvan subsidies zijn gehonoreerd of afgewezen terwijl zij zelf wel hoge kosten hebben moeten maken voor het indienen van de aanvraag zoals consultantskosten, gezien de criteria? </vraag>
      <vraag nummer="6">Deelt u de mening dat de drempel voor het aanvragen van subsidie voor kleine zelfstandige ondernemers hierdoor wel erg hoog wordt? </vraag>
      <vraag nummer="7">Welke maatregelen gaat u nemen om de transparantie rond deze subsidieregeling en vergelijkbare regelingen te vergroten? </vraag>
      <vraag nummer="8">Zou u kunnen aangeven welke activiteiten door u zijn of worden ontplooid ter stimulering van nieuwe vormen van sanitatie en daarbij specifiek kunnen ingaan op de uitvoering van motie Wiegman-van Meppelen Scheppink – Van der Staaij welke is aangenomen bij de begrotingsbehandeling Volkshuisvesting, Ruimtelijke Ordening en Milieubeheer 2008 en door u werd beschouwd als ondersteuning van uw beleid? </vraag>
      <noten afkomstig="vraag">
         <noot nummer="2"/>
         <noot nummer="1">www.senternovem.nl/watertechnologie</noot>
         <noot nummer="2" documenttype="Kamerstuk" kamerstuk-id="31 200 XI" documentnummer="51">Kamerstuk 31 200 XI, nr. 51</noot>
      </noten>
   </vragen>
   <antwoorden aantal="8">
      <antwoord nummer="1">Er zijn inderdaad 19 volledige aanvragen ingediend. Alle 19 ingediende aanvragen zijn beoordeeld en gerangschikt. Een door mij op grond van de InnoWATOR regeling ingestelde, onafhankelijke commissie heeft hierover geadviseerd. De commissie bestaat uit: • Prof. dr. ir. W.H. Rulkens, oud-hoogleraar Milieutechnologie WUR • Ir. J.G.W. van Megen, Voormalig wetenschappelijk directeur KIWA • Drs. G. Oskam, oud-directeur Waterwinbedrijf Brabantse Biesbosch • Ir. A.M.A.T. Maenhout, directeur stichting Wateropleidingen • Ir. J.J.M. van de Worp, specialist water en energie voor de Vereniging voor Energie, Milieu en Water (VEMW) Uiteindelijk zijn 13 aanvragen gehonoreerd. </antwoord>
      <antwoord nummer="2" voetnoot="1">In bijlage 1 <voetnoot nummer="1"/>is een overzicht opgenomen van alle aanvragers uit de beide InnoWATOR tenders. De motivatie is niet in dit overzicht opgenomen, omdat deze naar mijn oordeel bedrijfsgevoelige informatie bevat. Publicatie van de projecten 2007 wordt door SenterNovem op de daarvoor gebruikelijke wijze verzorgd. In het voorjaar 2008 zal daartoe een publicatie met de beschrijving van de projecten worden uitgegeven (zie tevens het antwoord op vraag 4). </antwoord>
      <antwoord nummer="3">Alle 19 voor de 2007 tender ingediende aanvragen voldeden aan de voorwaarden zoals geformuleerd in de regeling. Voor deze tender was een budget van 5 miljoen euro beschikbaar. Uiteindelijk zijn de 6 laagst gerangschikte projecten niet gesubsidieerd vanwege uitputting van het beschikbare budget. </antwoord>
      <antwoord nummer="4">Alle aanvragers zijn direct na de vaststelling van de rangschikking telefonisch geïnformeerd over het resultaat van hun aanvraag. Vervolgens hebben alle aanvragers een beschikking met onderbouwing van de adviescommissie ontvangen met daarin opgenomen de mogelijkheid tot bezwaar en beroep. Naar aanleiding van de telefonische toelichting heeft één aanvrager telefonisch nadere informatie gevraagd. Deze aanvrager is te woord gestaan door de verantwoordelijke manager van SenterNovem. Op zijn verzoek is aan deze ondernemer een brochure met informatie over de in 2006 gehonoreerde projecten toegezonden. Tevens is aan deze aanvrager aangegeven dat in het voorjaar van 2008 ook een dergelijke brochure met informatie over de in 2007 gehonoreerde projecten zal worden gepubliceerd. </antwoord>
      <antwoord nummer="5">Iedere aanvrager ontvangt een beschikking waarin gemotiveerd is aangegeven waarom de aanvraag is gehonoreerd of afgewezen. Geen van de aanvragers heeft gebruik gemaakt van de mogelijkheid tot bezwaar en beroep. In de aanloop naar het indienen van een aanvraag worden belangstellenden in de gelegenheid gesteld om deze te bespreken met een adviseur van SenterNovem. In zo’n gesprek komen de criteria, waaraan een aanvraag moet voldoen desgevraagd aan bod. Ook wordt er een workshop georganiseerd, waar een toelichting op de criteria wordt gegeven en waar de mogelijkheid is om in één op één gesprekken met adviseurs van SenterNovem te voeren. Daarnaast zijn de criteria in een handleiding beschreven en op de website van SenterNovem geplaatst. </antwoord>
      <antwoord nummer="6">Deze mening deel ik niet. Ik maak mij juist sterk om die drempel zo laag mogelijk te houden en laat daarom relevante regelingen toetsen door de commissie ACTAL. De InnoWATOR voldoet, aldus ACTAL, aan de criteria betreffende de administratieve lastendruk. </antwoord>
      <antwoord nummer="7">Uit vorenstaande moge blijken dat de regeling en de uitvoering ervan voldoende transparant zijn en dat er vooralsnog geen aanleiding is de regeling in die zin aan te passen. </antwoord>
      <antwoord nummer="8">De door u genoemde motie is op 7 november 2007 aangenomen. De InnoWATOR tender was op dat moment al gesloten en de beoordelingsprocedure reeds afgerond. Het belang van nieuwe sanitatietechnieken wordt in het Innovatieprogramma Watertechnologie desalniettemin voldoende onderkend. Dit blijkt onder andere uit het feit dat in de InnoWATOR een enkel project, gericht op nieuwe sanitatietechnieken is gehonoreerd en er vooral in de opschaling veel aandacht is voor decentrale sanitatietechnieken, zoals bijvoorbeeld het project van Landustrie. Tevens kan opgemerkt worden dat een onderzoekslijn is gericht op decentrale sanitatie bij het Technologisch Top Instituut Watertechnologie, dat een onderdeel is van het Innovatieprogramma Watertechnologie. In het Bestuursakkoord Waterketen (juli 2007) is afgesproken dat op basis van een te formuleren lange termijn visie voor de waterketen een innovatieagenda zal worden opgesteld. De verwachting is dat deze innovatieagenda in de loop van 2008 gereed zal zijn. Met deze innovatieagenda wordt duidelijk welke ontwikkelingen moeten worden geïnitieerd en gestimuleerd. De onderwerpen die in de motie worden genoemd, zijn hierbij eveneens aan de orde. Op deze wijze wordt aan de motie uitvoering gegeven. Bij de tussenevaluatie van het waterketenbeleid in 2009 zal de innovatieagenda nadrukkelijk aan de orde komen, zo is in het Bestuursakkoord Waterketen afgesproken. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
