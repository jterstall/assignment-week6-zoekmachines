<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Oedayraj Singh Varma en Rosenmöller (beiden GroenLinks) over medicijngebruik rond Schiphol. (Ingezonden 25 april 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5152
</item>
         <item attribuut="Inhoud">Vragen n.a.v. een onderzoek waaruit is gebleken dat in de zwaar geluidbelaste gebieden rond Schiphol vaker medicijnen voor chronische ziekten worden gebruikt dan in licht belaste gebieden.</item>
         <item attribuut="Rubriek">Gezondheidszorg (Ziekten en ziektepreventie) Milieu (Geluidhinder) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Geluidhinder Schiphol Ziekten</item>
         <item attribuut="Vindplaats">Kamervragen met antwoord 1996-1997, nr. 1410, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1997-06-17</item>
         <item attribuut="Datum_indiening">1997-04-25</item>
         <item attribuut="Document-id">KVR5152</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2879" allpagenumbers="2879 2880" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1410" onderwerp="" indiendatum="1997-04-25">
         <vrager partij="GroenLinks" oorsprong="parlement">Oedayraj Singh Varma</vrager>
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="17 juni 1997), zie ook Aanhangsel Handelingen nr. 1224, vergaderjaar 1996–1997">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1" voetnoot="1">Is uit onderzoek in opdracht van uw ministerie in 1996 gebleken dat in de zwaar geluidbelaste gebieden rond Schiphol (&gt;30Ke) vaker medicijnen voor chronische ziekten worden gebruikt dan in licht belaste gebieden (&lt;20 Ke)? <voetnoot nummer="1"/>
      </vraag>
      <vraag nummer="2">Is bekend om welke ziekten het hierbij gaat, in welke gebieden (dorpen, wijken) ze vaker voorkomen en in welke mate? Zo ja, kunt u hierover gegevens verstrekken? Zo neen, bent u bereid om hiernaar nader onderzoek te laten verrichten? </vraag>
      <noten afkomstig="vraag">
         <noot nummer="1">Geneesmiddelengebruik als indicator voor de effecten van milieuverontreiniging, september 1996</noot>
      </noten>
   </vragen>
   <antwoorden aantal="2">
      <antwoord nummer="1">In het kader van de Gezondheidskundige Evaluatie Schiphol (GES) is door de Universiteit Utrecht in samenwerking met het RIVM een onderzoek verricht «Geneesmiddelengebruik als indicator voor de effecten van milieuverontreiniging», waarvan de resultaten in 1996 zijn gepubliceerd. Dit onderzoek had tot doel na te gaan in hoeverre apotheekgegevens over het verstrekken van geneesmiddelen gebruikt kunnen worden in onderzoek naar de effecten van lokale milieuverontreiniging op de volksgezondheid. Het onderzoek richtte zich op het gebruik van slaapmiddelen en van geneesmiddelen voor Chronische A-specifieke Respiratoire Aandoeningen (CARA). CARA is één van de belangrijkste chronische ziekten, maar is vanwege de aard van de aandoening niet gerelateerd aan geluidbelasting. Uit het onderzoek is in de eerste plaats een aantal conclusies getrokken over de onderzoeksmethodiek en de geschiktheid van apotheekgegevens voor onderzoek naar gezondheidseffecten van milieuverontreiniging. Daarnaast leverde het onderzoek een beschrijving van het gebruik van slaap- en CARA-middelen op. Wanneer het studiegebied in zijn geheel in beschouwing wordt genomen dan blijkt dat het gebruik van slaap- en CARA-middelen overeenkomt met nationale schattingen. Wanneer men de deelgebieden binnen het studiegebied vergelijkt, dan blijkt dat slaapmiddelen een enigszins verhoogd gebruik vertoonden (8%) in het zwaar geluidbelaste gebied (&gt; 30 Ke) ten opzichte van het licht belaste gebied (&lt; 20 Ke). Omdat bekend is dat mensen met een chronische ziekte in het algemeen meer slaapmiddelen gebruiken, is in het onderzoek ook gekeken naar het gebruik van een of meer geselecteerde geneesmiddelen voor chronische ziekten. Dit was overigens geen onderdeel van de primaire vraagstelling. Het gebruik van deze middelen in het zwaar geluidbelaste gebied (&gt; 30 Ke) bleek voor mannen en vrouwen respectievelijk 14 en 21% hoger te liggen. Wat hiervan de oorzaak kan zijn, is op basis van de methodologie van het onderzoek niet te zeggen. </antwoord>
      <antwoord nummer="2" voetnoot="1">Het is bekend om welke groepen van medicijnen voor welke chronische ziekten het gaat. In bijgevoegde bijlage afkomstig uit het rapport «Geneesmiddelengebruik als indicator voor de effecten van milieuverontreiniging» staan de middelen en gerelateerde chronische ziekten vermeld. <voetnoot nummer="1"/>De afkorting «CDS» staat daarbij voor «Chronic Disease Score». Het is een samengestelde score die geen conclusies toelaat over de vraag welke geneesmiddelen voor welke specifieke aandoeningen gebruikt zijn. Daarop is onder andere het voorschrijfgedrag van artsen van invloed. Over de mate waarin specifieke aandoeningen voorkomen kunnen op basis van het betreffende onderzoek geen uitspraken worden gedaan. Er kan geen informatie aan het onderzoek ontleend worden over de vraag welke gebieden het betreft. Enerzijds wordt dit veroorzaakt doordat de informatie afkomstig is van een beperkt aantal apotheken. Hierdoor dekt de informatie niet het hele onderzoeksgebied. Anderzijds werden de apotheekgegevens verkregen onder voorwaarde dat de gegevens niet herleid zouden kunnen worden naar de individuele apotheker of specifieke regio. Wat betreft mijn bereidheid om nader onderzoek te laten verrichten, meld ik u het volgende. In het kader van de Gezondheidskundige Evaluatie Schiphol (GES) is reeds een onderzoek in uitvoering naar het voorkomen van (chronische) luchtwegaandoeningen in de omgeving van Schiphol. Rapportage over dit onderzoek wordt eind 1998/begin 1999 verwacht. Eveneens in het kader van GES loopt een groot vragenlijstonderzoek, waarin informatie wordt verzameld over onder andere de slaapkwaliteit en het gebruik van geneesmiddelen. Een nader onderzoek naar slaapverstoring is in voorbereiding en zal in 1998 worden verricht. Daarnaast zal in het kader van het Evaluatieprogramma Schiphol een monitoringsysteem worden opgezet waarin trends in milieubelasting en gezondheidstoestand van de bevolking gevolgd kunnen worden. Het gebruik van geneesmiddelen voor chronische aandoeningen kan mogelijk een onderdeel vormen van een dergelijk monitoringsysteem. De opzet over een dergelijk systeem moet echter nog uitgewerkt worden. Uiteraard zullen de uitkomsten van het uitgevoerde onderzoek naar geneesmiddelengebruik bij de opzet van een dergelijk systeem in de overwegingen meegenomen worden. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
