<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Weekers (VVD) aan de minister van Justitie over de mogelijke investering van crimineel vermogen in horeca en onroerend goed. (Ingezonden 11 juli 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26292
</item>
         <item attribuut="Inhoud">Vragen naar aanleiding van het besluit van de burgemeester van Simpelveld om de adviezen van bureau Bibob in de wind te slaan. Hierdoor zou mogelijk crimineel vermogen worden geïnvesteerd in onder andere de horeca en onroerend goed (Dagblad De Limburger, 6 juli 2006).</item>
         <item attribuut="Rubriek">Bouw (Gebouwen) Criminaliteit en openbare orde (Criminaliteitsbestrijding en -preventie) Handel en economie (Economische delicten) Vrijetijdsbesteding (Horeca)</item>
         <item attribuut="Trefwoorden">Criminaliteitsbestrijding Economische delicten Horeca Onroerende zaken</item>
         <item attribuut="Vindplaats">Kamervragen met antwoord 2005-2006, nr. 2069, Tweede Kamer</item>
         <item attribuut="Vraagnr_bij_indiening">2050616280</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Weekers</persoon>
         </item>
         <item attribuut="Datum_reaktie">2006-09-06</item>
         <item attribuut="Datum_indiening">2006-07-11</item>
         <item attribuut="Document-id">KVR26292</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4393" allpagenumbers="4393 4394" vetnummer="2050616280" code="0506tkkvr2069" lopendefooter="Tweede Kamer, vergaderjaar 2005–2006, Aanhangsel" filenaam="KVR26292" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2069" onderwerp="" indiendatum="2006-07-11">
         <vrager partij="VVD" oorsprong="parlement">Weekers</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2006-09-6">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Klopt het bericht dat de burgemeester van Simpelveld de adviezen van bureau Bibob in de wind heeft geslagen, waardoor mogelijk crimineel vermogen wordt geïnvesteerd in onder andere horeca en onroerend goed? <voetnoot nummer="1"/>
      </vraag>
      <vraag nummer="2">Wat betekent dit voor de operatie Schone Handen in Zuid-Limburg? </vraag>
      <vraag nummer="3">Bent u bereid het besluit ter vernietiging voor te dragen bij de Kroon? </vraag>
      <vraag nummer="4">Hoe vaak komt het voor dat adviezen van bureau Bibob in de wind worden geslagen en dat criminelen in de ene gemeente worden afgewezen, maar door gebrek aan coherentie in het omgaan met Bibob-adviezen, zij hun toevlucht kunnen zoeken bij (buur)gemeenten om aldaar crimineel geld te investeren in horeca en/of onroerend goed? Wat vindt u hiervan? Welke mogelijkheden ziet u om criminelen deze mogelijkheden te onthouden? </vraag>
      <vraag nummer="5">Klopt het dat bureau Bibob met grote capaciteitsproblemen kampt? Welke gevolgen heeft dit voor het beleid om criminelen te weren uit kwetsbare sectoren? Wat gaat u eraan doen om de capaciteit op het benodigde peil te brengen? </vraag>
      <noten afkomstig="vraag">
         <noot nummer="1" datum="2006-07-6" bron="Dagblad De Limburger">Dagblad De Limburger, 6 juli 2006</noot>
      </noten>
   </vragen>
   <antwoorden aantal="5">
      <antwoord nummer="1">Nee. Het advies van het landelijk bureau BIBOB heeft het college van B&amp;W van de gemeente Simpelveld er toe gebracht om een tijdelijke horecavergunning te verlenen in afwachting van de definitieve vergunningverlening, welke zal plaats vinden onder het stellen van extra voorwaarden. De aanvrager zal verplicht worden om periodiek aan de gemeente de feitelijke exploitatiegegevens te overleggen. </antwoord>
      <antwoord nummer="2">Uit de mij ter beschikking staande stukken blijkt, dat in het kader van genoemde operatie door de stuurgroep Schone Handen aanvullende afspraken gemaakt zullen worden om verschuiving van georganiseerde criminaliteit naar buurgemeenten te voorkomen. De gemeente Simpelveld onderschrijft nog steeds de doelstellingen van dit Zuid-Limburgse samenwerkingsverband. </antwoord>
      <antwoord nummer="3">Na overleg met de minister van Binnenlandse Zaken en Koninkrijksrelaties en op basis van de aanvullende informatie die de burgemeester van Simpelveld heeft verschaft, zie ik geen aanleiding om schorsing of vernietiging van het besluit te bevorderen. Het gaat om een besluit van het college waarbij het landelijk bureau BIBOB negatief heeft geadviseerd. Het college heeft reden gezien om van dit niet-bindende advies af te wijken. Uit de verschafte informatie is mij duidelijk geworden, dat het college het BIBOB-advies heeft meegewogen en daarin aanleiding heeft gevonden om aan de definitieve vergunning nadere voorwaarden te verbinden. </antwoord>
      <antwoord nummer="4">Bij ieder uitgebracht advies stuurt het bureau BIBOB een evaluatieformulier mee waarop bestuursorganen invullen wat ze met het advies hebben gedaan en in hoeverre ze tevreden zijn met de kwaliteit van het advies en de dienstverlening van het bureau. Uit de tot nu toe teruggestuurde evaluatieformulieren blijkt dat de bestuursorganen het merendeel van de adviezen overnemen. Zo’n 30% van de uitgebrachte adviezen wordt niet overgenomen. Meestal verleent het bestuursorgaan de beschikking, maar stelt in deze gevallen wel strikte aanvullende voorwaarden. Als de aanvrager zich niet houdt aan de voorwaarden, gaat het bestuursorgaan over tot intrekking van de vergunning. In een klein aantal van de gevallen dat het bestuursorgaan het BIBOB-advies niet overneemt, is dit omdat de situatie van de aanvrager inmiddels veranderd is of omdat er een beleidsverandering is opgetreden. Het al dan niet overnemen van het advies, is de eigen verantwoordelijkheid van het desbetreffende bestuursorgaan. Op het BIBOB-advies rust een strikte geheimhouding en het advies is gericht aan het bestuursorgaan dat hierom verzocht heeft. Het advies is geheim, maar de beschikking is openbaar. Wanneer de negatieve beschikking gebaseerd is op een negatief advies, zal dit in de motivering ervan naar voren komen. Indien andere (buur)gemeenten kennis hebben van deze beschikking, kunnen zij daarin een aanleiding zien om over de desbetreffende persoon of exploitatie ook een BIBOB-advies aan te vragen. Daarnaast kan het bureau BIBOB wanneer het tijdens onderzoek ziet dat een bepaalde crimineel op meer plaatsen in het land actief is, de BIBOB-officier van het betreffende arrondissement verzoeken om de gemeente waar de crimineel actief is te «tippen». Dit houdt in dat de officier van justitie de betreffende gemeente adviseert om over persoon X of pand Y een BIBOB-advies aan te vragen. </antwoord>
      <antwoord nummer="5">De intensivering van het gebruik van het integriteitsinstrument BIBOB heeft in de afgelopen maanden geleid tot een verhoogde werkdruk bij het bureau. Inmiddels zij er door het Bureau passende maatregelen genomen, waaronder het aantrekken van extra medewerkers. Ik ga er vanuit dat het bureau BIBOB binnen afzienbare tijd haar adviezen weer gaat afgeven binnen de reguliere termijnen. Tevens heb ik het bureau verzocht om de berekeningswijze van de doorlooptijden aan te passen. Deze verbeterde berekeningswijze leidt tot een werkvoorraad van 23 (13) adviezen per 31-12-2005 en 31 (18) adviezen buiten de termijn afgegeven. Tussen haakjes de aantallen die in het jaarverslag 2005 van het bureau BIBOB (TK 2005–2006, 30 300 VI, nr. 172) zijn genoemd. </antwoord>
      <noten afkomstig="antwoord"/>
   </antwoorden>
</kvr>
