<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de rekening van de specialist (Ingezonden 15 februari 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1214
</item>
         <item attribuut="Rubriek">Gezondheidszorg (Medische beroepen)</item>
         <item attribuut="Trefwoorden">Medische specialisten</item>
         <item attribuut="Vindplaats">Kamervragen met antwoord 1994-1995, nr. 579, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1995-03-22</item>
         <item attribuut="Datum_indiening">1995-02-15</item>
         <item attribuut="Document-id">KVR1214</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1181" allpagenumbers="1181 1182" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="579" onderwerp="" indiendatum="1995-02-15">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1995-03-22">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u besloten, dat ziekenfondspatie¨nten na 1 april a.s. de rekening van de specialist moeten voorschieten? <voetnoot nummer="1"/>
      </vraag>
      <vraag nummer="2">Waarom zijn er nauwelijks overeenkomsten tussen specialisten en ziekenfondsen gesloten? </vraag>
      <vraag nummer="3">Acht u het juist, dat, indien specialisten en ziekenfondsen niet tot overeenstemming komen, dit ten laste komt van de patie¨nten? Zo neen, wordt het geen tijd dat u hier een interventie pleegt? </vraag>
      <vraag nummer="4">Leidt de invoering van een restitutiesysteem tot meer bureaucratie en dus tot hogere kosten? Zo ja, in welke orde van grootte ligt dit? Is dit niet in strijd met de beoogde vergroting van doelmatigheid van zorg? </vraag>
      <vraag nummer="5">Realiseert u zich, dat dit vooral voor mensen met lage inkomens zeer moeilijk op te brengen zal zijn waardoor mogelijk afgezien zal worden van noodzakelijke medische hulp? </vraag>
      <noten afkomstig="vraag">
         <noot nummer="1" datum="1995-02-14" bron="Teletekst">Teletekst, 14 februari 1995</noot>
      </noten>
   </vragen>
   <antwoorden aantal="5">
      <antwoord nummer="1">Zoals u inmiddels bekend is, heb ik op 1 maart jl. overleg gevoerd met de voorzitters van de LSV, de NSF en het Convent van de wetenschappelijke verenigingen. Dit overleg heeft mij tot het inzicht gebracht de datum van inwerkingtreding op te schorten tot 1 november 1995. Op deze wijze wordt naadloos aangesloten bij de termijn die ik de specialisten gun om tot lokale projecten te komen, waarbij vrijwaring van bepaalde tariefkortingen aan de orde is. De Ziekenfondsraad gaf mij twee adviezen tot het treffen van deze regeling. De regeling geldt alleen voor betalingen aan medisch specialisten die geen overeenkomst hebben met het ziekenfonds. Volgens de wet hebben ziekenfondsverzekerden in principe alleen recht op hulpverlening indien er tussen hun ziekenfonds en de hulpverlener een overeenkomst is gesloten. Uit onderzoek van de Ziekenfondsraad bleek dat er te weinig overeenkomsten zijn gesloten tussen de ziekenfondsen en medisch specialisten. Als gevolg van de regeling zullen de ziekenfondsverzekerden na 1 november 1995 van de medisch specialist zelf de rekening ontvangen. Het hangt af van de snelheid waarmee de rekening betaald moet worden en de mate van snelheid van betaling door het ziekenfonds of de ziekenfondsverzekerde de rekening zelf zal moeten voorschieten. </antwoord>
      <antwoord nummer="2">De individuele overeenkomsten die gesloten dienen te worden tussen ziekenfonds en medisch specialist moeten gebaseerd zijn op een zgn. landelijk raamwerk van afspraken die zijn overeengekomen tussen representatieve partijen. In termen van de wet wordt hier gesproken van Uitkomst van Overleg (UVO). Komen partijen niet gezamenlijk tot deze UVO, dan kan de Ziekenfondsraad op mijn aanwijzing een zgn. modelovereenkomst vaststellen die dient als grondslag voor de individuele overeenkomsten. Op 12 juli 1993 is een dergelijke modelovereenkomst door mijn ambtsvoorgangster goedgekeurd. In dit model is voorzien in de oplossing van een aantal knelpunten. Deze oplossingen zijn echter niet geheel naar genoegen van de medisch specialisten. In de modelovereenkomst is de leveringsplicht van de specialist min of meer onbegrensd. Het is mijn schatting dat dit gegeven, in combinatie met de tariefkortingen, tot onvoldoende draagvlak resulteerde bij de medisch specialisten om contracten te sluiten. Deze tariefkortingen vloeien voort uit maatregelen die getroffen moesten worden ter redressering van volume-overschrijdingen uit 1991. </antwoord>
      <antwoord nummer="3">Met het oog op het belang van de patie¨nt heb ik geı¨ntervenieerd door het treffen van een restitutiebesluit. Voor de goede orde, volgens de wet geldt dat indien er geen overeenkomsten zijn, er geen hulp voor rekening van de sociale ziektekostenverzekering geleverd kan worden. In de ZFW/AWBZ is het zgn. overeenkomstenstelsel neergelegd. Via de overeenkomst zijn partijen verplicht met elkaar te praten over kwaliteit en doelmatigheid van de zorgverlening. Schriftelijke afspraken zijn te toetsen en geven inzicht in hetgeen men kan verwachten. Ook de patie¨nten zijn hierbij gebaat. Het is derhalve te betreuren dat specialisten de contracten niet willen aangaan. Gedurende een zekere tijd is het bestaan van een situatie die niet geheel strookt met de wet gedoogd in het licht van onder meer de ontwikkelingen naar aanleiding van het advies van de commissie-Biesheuvel. Ik acht niet langer gegronde redenen aanwezig om deze onjuiste situatie te gedogen. Juist ten behoeve van het belang van verzekerden, bestaat in onderhavige situatie de mogelijkheid een formele uitzondering te maken op de hoofdregel dat er contracten aan de hulp ten grondslag dienen te liggen wil deze hulp voor rekening van de sociale ziektekostenverzekering komen. </antwoord>
      <antwoord nummer="4">De invoering van een restitutiesysteem leidt inderdaad tot meer bureaucratie en daar kunnen hogere kosten uit voortvloeien. In welke orde van grootte dit ligt, is thans niet aan te geven. Partijen kunnen deze kosten voorkomen door alsnog tot contracteren over te gaan. Of de beheerskosten van de ziekenfondsen zullen worden aangepast, zal moeten worden bezien in het licht van het totaal van de voor de uitvoering van de Ziekenfondswet toegestane beheerskosten. </antwoord>
      <antwoord nummer="5">Ik zou het zeer betreuren indien men zou afzien van noodzakelijke medische hulp vanwege het restitutiebesluit. Ik ben van mening dat er voor een dergelijke handelwijze ook geen noodzaak bestaat. Immers, toezending van de rekening zal plaatsvinden nadat de hulp is verleend. Het is vervolgens zaak dat de betrokkene het ziekenfonds de rekening per ommegaande doet toekomen, opdat het ziekenfonds de declaratie ten spoedigste aan de verzekerde zal kunnen vergoeden. Zonodig zal ik hiervoor extra aandacht vragen bij Zorgverzekeraars Nederland. </antwoord>
      <noten afkomstig="antwoord"/>
   </antwoorden>
</kvr>
