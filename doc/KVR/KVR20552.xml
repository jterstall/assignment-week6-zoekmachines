<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Geluk, Veenendaal en Van Egerschot (allen VVD) aan de ministers van Volksgezondheid, Welzijn en Sport, van Landbouw, Natuur en Voedselkwaliteit, van Economische Zaken en van Buitenlandse Zaken over de toepassing van nieuwe Europese verordeningen voor genetisch gemodificeerde levensmiddelen en diervoeders. (Ingezonden 28 mei 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20552
</item>
         <item attribuut="Inhoud">Vragen over het mogelijk te beperkte toepassingsgebied (en mogelijke 'onuitvoerbaarheid') van de nieuwe Europese verordeningen voor genetische gemodificeerde levensmiddelen en diervoeders (EU/1829/2003 en EU/1839/2003), in verband met producten van genetisch gemodificeerde micro-organismen (GGM's).</item>
         <item attribuut="Rubriek">Consument (Levensmiddelen) Gezondheidszorg (Genetische manipulatie) Veeteelt (Veevoeder)</item>
         <item attribuut="Trefwoorden">Genetische manipulatie Levensmiddelen Veevoeder</item>
         <item attribuut="Vindplaats">Kamervragen met antwoord 2003-2004, nr. 1785, Tweede Kamer</item>
         <item attribuut="Vraagnr_bij_indiening">2030415040</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Geluk</persoon>
            <persoon partij="VVD">Veenendaal</persoon>
            <persoon partij="VVD">Van Egerschot</persoon>
         </item>
         <item attribuut="Datum_reaktie">2004-06-22</item>
         <item attribuut="Datum_indiening">2004-05-28</item>
         <item attribuut="Document-id">KVR20552</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3781" allpagenumbers="3781 3782" vetnummer="2030415040" code="0304tkkvr1785" lopendefooter="Tweede Kamer, vergaderjaar 2003–2004, Aanhangsel" filenaam="KVR20552" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1785" onderwerp="" indiendatum="2004-05-28">
         <vrager partij="VVD" oorsprong="parlement">Geluk</vrager>
         <vrager partij="VVD" oorsprong="parlement">Veenendaal</vrager>
         <vrager partij="VVD" oorsprong="parlement">Van Egerschot</vrager>
         <vraagt-aan>de ministers van Volksgezondheid, Welzijn en Sport, van Landbouw, Natuur en Voedselkwaliteit, van Economische Zaken en van Buitenlandse Zaken</vraagt-aan>
      </vraagdata>
      <antwoorddata antwoorddatum="2004-06-22">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de ministers van Landbouw, Natuur en Voedselkwaliteit, van Economische Zaken en van Buitenlandse Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Bent u bekend met het feit dat over de toepassing van de nieuwe Europese verordeningen voor genetisch gemodificeerde levensmiddelen en diervoeders (EU/1829/2003 en EU/1830/2003) onduidelijkheden zijn ontstaan rond de interpretatie van deze nieuwe regels? </vraag>
      <vraag nummer="2">Kunt u bevestigen dat deze regelgeving niet werd geschreven om betrekking te hebben op andere producten dan die welke voorkomen via de zo geheten «groene biotechnologie» conform Richtlijn 2001/18/EG («Deliberate Release Directive»)? </vraag>
      <vraag nummer="3">Kunt u tevens bevestigen dat tot februari 2004 door de EU-lidstaten inclusief Nederland nooit werd gesproken over enigerlei uitbreiding van dit toepassingsgebied? </vraag>
      <vraag nummer="4">Kunt u tevens bevestigen dat vertegenwoordigers van EU-lidstaten in meerdere vergaderingen de druk van ambtenaren in Brussel om het toepassingsgebied te verruimen zelfs na de inwerkingtreding van de nieuwe wetgeving op 18 april 2004 hebben weerstaan? </vraag>
      <vraag nummer="5">Is het u bekend dat productie via fermentatie al tientallen jaren wordt toegepast en dat het plaatsvindt in gecontroleerde en afgesloten systemen? (Conform Richtlijn 90/219/EEC geamendeerd door 98/81/EC «Contained Use Directive», tegenwoordig vallend onder «witte biotechnologie»). </vraag>
      <vraag nummer="6">Is het waar dat de Raad en de Europese Commissie in een gezamenlijke verklaring in februari 2003, betreffende de reikwijdte van artikel 3 van de «GM Food and Feed Regulation» hebben gesteld dat zij zijn overeengekomen dat de status van voedselproducten verkregen door fermentatie, waarbij gebruik wordt gemaakt van Genetisch Gemodificeerde Micro-organismen (GGM) die niet voorkomen in het eindproduct, opgehelderd moet worden uiterlijk in de context van het rapport dat door de Commissie moet worden gepresenteerd, zoals voorzien in Artikel 48 van de Regeling, waarbij besluitvorming kan worden uitgesteld tot november 2005? </vraag>
      <vraag nummer="7">Aangezien het rapport helderheid moet geven op het gebied van afdwingbaarheid, werkbaarheid, regelgeving en lastenverzwaring, dient niet voorkomen te worden dat onnodige verwarring en lastenverzwaring gaan ontstaan voor consument, overheid en producent door producten, gemaakt met behulp van GGM’s, onder de Verordeningen EU/1829/2003 en EU/1830/2003 te laten vallen? </vraag>
      <vraag nummer="8">Kunt u bevestigen dat Nederlandse en Europese bedrijven door een onvolledige en potentieel onuitvoerbare wetgeving onaanvaardbare nadelen tegenover Aziatische en Amerikaanse concurrenten zullen ondervinden, met mogelijke negatieve gevolgen op het gebied van werkgelegenheid en technologieontwikkeling? </vraag>
      <vraag nummer="9">Bent u bereid bij de volgende bijeenkomst van het verantwoordelijke Permanente Comité (22 juni aanstaande) u ervoor in te zetten dat producten van GGM’s niet onder Verordening 1829/2003 en 1830/2003 gaan vallen? Kunt u toezeggen dat het aanstaande Nederlandse Voorzitterschap ernaar zal streven helderheid te scheppen? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">De regelgeving is geschreven met als uitgangspunt regels te stellen aan de toelating, traceerbaarheid en etikettering van genetisch gemodificeerde levensmiddelen en diervoeders, inclusief de van de genetisch gemodificeerde levensmiddelen afkomstige ingrediënten. Uitgangspunt voor de reikwijdte van de verordeningen was de reikwijdte van Verordening (EG) 258/97 inzake nieuwe voedingsmiddelen en Richtlijn 2001/18/EG inzake de doelbewuste introductie in het milieu van ggo’s en ter intrekking van Richtlijn 90/220/EEG, waaronder ook al de producten geproduceerd met genetisch gemodificeerde micro-organismen vielen. In de nieuwe verordeningen, noch in Verordening (EG) 258/97 en Richtlijn 2001/18/EG wordt gebruik gemaakt van de termen «groene biotechnologie» of «witte biotechnologie». </antwoord>
      <antwoord nummer="3">Tijdens de onderhandelingen tot aan het vaststellen van het Gemeenschappelijk Standpunt van de Raad en het Parlement is gesproken over de reikwijdte van de verordeningen. Het toepassingsgebied van de beide verordeningen ligt vast vanaf het moment dat deze door de Raad van de Europese Unie en het Europees Palement zijn aanvaard. Daarna kan het toepassingsgebied alleen gewijzigd worden door wijziging van de verordening. De Europese Commissie heeft hiervoor geen voorstel ingediend. </antwoord>
      <antwoord nummer="4">Nee, er is na de inwerkingtreding van de nieuwe wetgeving op 18 april 2004 geen druk geweest van ambtenaren in Brussel om het toepassingsgebied te verruimen. Uiteraard is er bij de totstandkoming van de wetgeving voor het vaststellen van het gemeenschappelijk standpunt van de Raad en het Parlement onderhandeld over de reikwijdte tussen lidstaten, Commissie en Parlement. </antwoord>
      <antwoord nummer="5">Ja, de ministers zijn bekend met deze werkwijze. Volgens Verordening (EG) 258/97 inzake nieuwe voedingsmiddelen was het al verplicht om voor levensmiddeleningrediënten, zoals vitamines, geproduceerd in gecontroleerde en afgesloten systemen met genetisch gemodificeerde micro-organismen een toelating te vragen. Deze verplichting is met de nieuwe Verordeningen, zoals voor alle levensmiddelingrediënten geproduceerd met ggo’s, uitgebreid met de verplichting tot etikettering. </antwoord>
      <antwoord nummer="6">Ja, deze verklaring had betrekking op die fermentatieprocessen, waaraan een genetisch gemodificeerd organisme wordt toegevoegd dat, nadat het zijn werking heeft gedaan, weer uit het eindproduct wordt verwijderd. Een voorbeeld hiervan is bier, gebrouwen met behulp van genetisch gemodificeerde gist. In het Permanent Comité van de Voedselketen en Dierenwelzijn (hierna PCVD genoemd) van 23 juni wordt hierover van gedachten gewisseld. </antwoord>
      <antwoord nummer="7">Volgens artikel 3, 12 ,15 en 24 van verordening (EG) 1829/2003 inzake genetisch gemodificeerde levensmiddelen en diervoeders vallen met ggo’s geproduceerde levensmiddelen en diervoeders onder de reikwijdte van deze verordening. Volgens de huidige en oude regelgeving vallen hieronder ook de levensmiddelen-ingrediënten, zoals vitamines, geproduceerd in gecontroleerde en afgesloten systemen met genetisch gemodificeerde micro-organismen. Op 23 juni wordt in EU verband gesproken over de positie van de in het antwoord op vraag 6 beschreven fermentatieproducten. Wij zullen de Commissie schriftelijk vragen om een formele mening met betrekking tot de status van deze fermentatieproducten. Mocht in de praktijk onnodige verwarring en lastenverzwaring optreden dan zal de voor volgend jaar voorziene evaluatie van de Verordeningen (zie ook vraag 8) hier ongetwijfeld op ingaan. </antwoord>
      <antwoord nummer="8">De huidige regelgeving is binnen de EU na een lang onderhandelingstraject totstandgekomen. Door deze nieuwe regelgeving is de ggo-regelgeving verder geharmoniseerd, dit biedt de Nederlandse en Europese bedrijven ook kansen. In principe moeten alle producten, die op de Europese markt worden toegelaten aan dezelfde eisen m.b.t. etikettering en traceerbaarheid voldoen, ook producten van Aziatische en Amerikaanse producenten. Nederland heeft zich tijdens het onderhandelingsproces ingezet voor de uitvoerbaarheid en handhaafbaarheid van de verordeningen. Mede op aandringen van Nederland worden de verordeningen uiterlijk 7 november 2006 geëvalueerd. Over de uitvoerbaarheid en de handhaafbaarheid van de regelgeving ontvangt u binnenkort van mij en de ministers van LNV en VROM een rapport. </antwoord>
      <antwoord nummer="9">Ja, Nederland zal in het PVCD de Commissie vragen naar de mogelijkheden om bepaalde subgroepen, zoals de in het antwoord op vraag 6 bedoelde fermentatieproducten, uit te kunnen sluiten via comitologie. </antwoord>
      <noten afkomstig="antwoord"/>
   </antwoorden>
</kvr>
