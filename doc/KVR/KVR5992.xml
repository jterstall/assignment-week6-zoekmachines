<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koekkoek (CDA) over het uit handen geven van onderzoek aan derden in de private sector. (Ingezonden 1 oktober 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5992
</item>
         <item attribuut="Inhoud">Vragen over het inschakelen van experts uit de private sector (bijvoorbeeld accountants) bij het uitvoeren van een opsporings- of financieel recherche-onderzoek door politie of openbaar ministerie.</item>
         <item attribuut="Rubriek">Bedrijfsleven en industrie (Accountancy en administratie) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Accountants Opsporingen</item>
         <item attribuut="Vindplaats">Kamervragen met antwoord 1997-1998, nr. 276, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Koekkoek</persoon>
         </item>
         <item attribuut="Datum_reaktie">1997-11-12</item>
         <item attribuut="Datum_indiening">1997-10-01</item>
         <item attribuut="Document-id">KVR5992</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="561" allpagenumbers="561 562" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5992" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="276" onderwerp="" indiendatum="1997-10-1">
         <vrager partij="CDA" oorsprong="parlement">Koekkoek</vrager>
         <vraagt-aan/>
      </vraagdata>
      <antwoorddata antwoorddatum="12 november 1997) zie ook Aanhangsel Handelingen 196, vergaderjaar 1997–1998">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennis genomen van het artikel «Accountants zien brood in financieel recherchewerk»? <voetnoot nummer="1"/>
      </vraag>
      <vraag nummer="2">Acht u het uit handen geven van justitieel onderzoek aan derden in de private sector een wenselijke ontwikkeling? Zal deze ontwikkeling zich wat u betreft voortzetten? </vraag>
      <vraag nummer="3">Is de Kamer eerder op de hoogte gebracht van het uitvoeren van onderzoek ten behoeve van justitiële procedures door externen? </vraag>
      <vraag nummer="4">Is er sprake van een structureel inzetten van private onderzoekers in strafzaken? </vraag>
      <vraag nummer="5">Is de uitspraak van de woordvoerder van het ingehuurde onderzoeksbureau juist, dat bij de in het artikel besproken opdracht geen clausule is opgenomen dat bij uitlekken van informatie drie maal het bedrag dat met de opdracht is gemoeid dient te worden betaald? </vraag>
      <vraag nummer="6">Is de inhoud van een contract in een gevoelige strafzaak informatie die in de krant thuishoort? Zo neen, wie heeft die informatie dan naar de pers gelekt? </vraag>
      <vraag nummer="7">Hoe beoordeelt u de uitspraken over het onvermogen van justitie om grote financiële onderzoeken uit te voeren in het licht van de geloofwaardigheid van justitie en politie bij de bestrijding van de zware georganiseerde criminaliteit? </vraag>
      <vraag nummer="8">Hoeveel financieel recherche-onderzoeken zijn de laatste twee jaar in opdracht van justitie extern uitgevoerd, en welk bedrag was hiermee gemoeid? </vraag>
      <noten afkomstig="vraag">
         <noot nummer="1" datum="1997-09-30" bron="De Telegraaf">De Telegraaf, 30 september 1997</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Bij de inschakeling van externe financiële expertise waarop wordt gedoeld in het artikel genoemd in vraag 1, is géén sprake van het uit handen geven van justitieel onderzoek aan derden. Het gaat in dit geval om een evaluatie-onderzoek naar de wijze van financieel rechercheren binnen het regiokorps Rotterdam-Rijnmond. De evaluatie geschiedt aan de hand van een reeds afgerond strafrechtelijk en financieel onderzoek, dat bekend staat onder de codenaam Iglo. De uitkomsten van de evaluatie zullen landelijk worden benut om de kennis van het financieel rechercheren bij de politie en het Openbaar Ministerie te vergroten. Daartoe participeren in de klankbordgroep bij bovengenoemde evaluatie landelijke vertegenwoordigers van politie en Openbaar Ministerie en de afdeling forensische accountancy van de CRI. In beperkte mate bestaat behoefte aan gespecialiseerde kennis die extern moet worden verkregen. Ik ben van oordeel dat deelname van externen aan operationeel opsporingsonderzoek zoveel mogelijk moet worden vermeden. De inschakeling van externe deskundigen, zoals accountants, om achteraf of tijdens de eind- of procedurele fase van een zaak de justitiële instanties te adviseren en/of de kwaliteit van financiële onderzoeken te beoordelen, stuit wat mij betreft niet op principiële bezwaren. Bij deze inschakeling dienen de belangen van opsporing en vervolging te zijn gewaarborgd door de controle vooraf op mogelijk conflicterende belangen en door het opleggen van een geheimhoudingsplicht. Bovendien dienen de werkzaamheden steeds plaats te vinden onder strikte regie van het verantwoordelijk Openbaar Ministerie. </antwoord>
      <antwoord nummer="3">In de Beleidsbrief Politie 1997 (kenmerk 574403/596/GBJ/TK 2501 VI) is de kamer geïnformeerd over de detachering van drie bancaire experts bij het Landelijk Rechercheteam en het Meldpunt Ongebruikelijke Transacties. In diezelfde brief is de kamer op de hoogte gebracht van de oprichting van een deskundigenbank met bancaire specialisten waarop politie en justitie in voorkomende gevallen een beroep kunnen doen. Overigens zijn mij geen gevallen bekend van inschakeling van externe financieel-economische deskundigen die noodzaakten tot het informeren van de kamer. </antwoord>
      <antwoord nummer="4 en 8">Er is geen sprake van structurele inzet van externen bij financiële recherche. Landelijk zijn er in de afgelopen twee jaar drie zaken geweest waarin externe financiële deskundigen bijstand verleenden in een opsporings- of financieel onderzoek. In zes gevallen, waaronder het in deze vragen centraal staande evaluatie-onderzoek, is door externen bijstand verstrekt in de vorm van gespecialiseerde financiële kennis ter ondersteuning van de strafrechtelijke waardering van onderzochte gedragingen of een controle op/second opinion over de resultaten van financiële recherche. Met deze negen gevallen is een bedrag van ongeveer één miljoen gulden gemoeid. </antwoord>
      <antwoord nummer="5">Ja. Het ontbreken van een boeteclausule staat overigens op zichzelf niet in de weg aan het vorderen van vergoeding van geleden schade. </antwoord>
      <antwoord nummer="6">Uit de desbetreffende publicatie blijkt dat de daarin geciteerde extern accountant mededelingen heeft gedaan over de inhoud van het contract met Justitie. Ik acht dit onwenselijk. Meer in het algemeen stel ik mij op het standpunt dat externe adviseurs zich tegenover derden moeten onthouden van mededelingen van enige aard over werkzaamheden die zij in opdracht van Justitie of naar aanleiding van concrete strafzaken verrichten. </antwoord>
      <antwoord nummer="7">Uitgangspunt is dat de politie en Openbaar Ministerie beschikken over voldoende deskundigheid om financiële onderzoeken in eigen beheer te kunnen uitvoeren. Door de wijze waarop de criminaliteit en inzichten over criminaliteitsbestrijding zich ontwikkelen, is de behoefte aan financiële deskundigheid bij politie en Openbaar Ministerie sterk toegenomen. In het verleden zijn reeds stappen ondernomen om hierin te voorzien. Ik wijs op de Bureaus Financiële Ondersteuning bij de regiokorpsen, de Afdeling Forensische Accountancy bij de CRI en het Bureau Ontnemingswetgeving Openbaar Ministerie (BOOM). Voorts is er het gezamenlijke initiatief van het College van procureurs-generaal en de Raad van Hoofdcommissarissen om op alle niveaus van opsporing en vervolging de financiële kennis en vaardigheden te verbeteren, het project «Financieel rechercheren». Het project richt zich onder meer op de inzet van financiële recherchemethoden bij de bestrijding van georganiseerde criminaliteit, de ontneming van criminele vermogens en de bestrijding van horizontale fraude. Vóór het einde van het jaar wordt de eindrapportage van het project verwacht over de reeds genomen en de nog te nemen maatregelen om het financieel rechercheren een hechte verankering te geven in de werkwijzen van politie en OM. </antwoord>
      <noten afkomstig="antwoord"/>
   </antwoorden>
</kvr>
