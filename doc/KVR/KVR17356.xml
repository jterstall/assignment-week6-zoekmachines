<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wiersma (LPF) aan de ministers van Justitie en van Binnenlandse Zaken en Koninkrijksrelaties over klachten ten aanzien van het functioneren van gemeentelijke ambtenaren en het beïnvloeden van besluitvorming bij gemeenten. (Ingezonden 22 januari 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17356
</item>
         <item attribuut="Inhoud">Vragen over het mogelijk onrechtmatig tot stand komen van beslissingen van bezwarencommissies, doordat "het horen" niet op een rechtsgeldige wijze heeft plaatsgevonden.</item>
         <item attribuut="Rubriek">Staats- en bestuursrecht (Administratieve rechtspraak) Staats- en bestuursrecht (Gemeenten)</item>
         <item attribuut="Trefwoorden">Bezwaar Gemeenten</item>
         <item attribuut="Vindplaats">Kamervragen met antwoord 2002-2003, nr. 913, Tweede Kamer</item>
         <item attribuut="Vraagnr_bij_indiening">2020306120</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="LPF">Wiersma</persoon>
         </item>
         <item attribuut="Datum_reaktie">2003-03-13</item>
         <item attribuut="Datum_indiening">2003-01-22</item>
         <item attribuut="Document-id">KVR17356</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1909" allpagenumbers="1909 1910" vetnummer="2020306120" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17356" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="913" onderwerp="" indiendatum="2003-01-22">
         <vrager partij="LPF" oorsprong="parlement">Wiersma</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="13 maart 2003), zie ook Aanhangsel Handelingen nr. 752, vergaderjaar 2002–2003">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Is het waar dat in de Sociale Zekerheidskamer van de commissie van advies voor de bezwaar- en beroepschriften van de gemeente Leeuwarden in de periode van 1994 t/m 2003 door de secretarissen van de commissie die geen commissielid zijn, tijdens de hoorzittingen van de commissie aan «het horen» wordt deelgenomen? Zo ja, acht u dit in overeenstemming met de Algemene wet bestuursrecht? </vraag>
      <vraag nummer="2">Bent u bekend met artikel 7:13 derde lid van de Algemene wet bestuursrecht, waarin is bepaald dat «het horen» dient te geschieden door een commissie, dan wel de commissie het horen kan opdragen aan een voorzitter of een lid dat geen deel uitmaakt van en niet werkzaam is onder verantwoordelijkheid van het bestuursorgaan? </vraag>
      <vraag nummer="3">Acht u het horen door de secretarissen van de bezwarencommissie van de gemeente Leeuwarden die juist wel deel uitmaken van en werkzaam zijn onder verantwoordelijkheid van het bestuursorgaan, in strijd met artikel 7:13 derde lid Awb? </vraag>
      <vraag nummer="4">Bent u voornemens om maatregelen te nemen tegen het feit dat jarenlang en wellicht nog steeds bestuursorganen die een bezwarencommissie als bedoeld in artikel 7:13 Awb hebben ingesteld, onrechtmatig tot stand gekomen beslissingen nemen door de beslissing op bezwaar door een commissie te laten voorbereiden en daarover te laten adviseren, waarbij «het horen» op niet rechtsgeldige wijze heeft plaatsgevonden? Zo ja, welke? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Navraag bij de gemeente Leeuwarden heeft het volgende opgeleverd. Tijdens het horen door de commissie wordt ook de secretaris in de gelegenheid gesteld om – nadat de commissieleden hun vragen hebben gesteld – eventueel vragen omtrent het bezwaarschrift dan wel het besluit te stellen. Deze vragen worden gesteld onder verantwoordelijkheid van de (voorzitter van de) commissie. De gemeente Leeuwarden heeft gekozen voor een commissie die volledig bestaat uit van de gemeente onafhankelijke leden. De secretaris is een speciaal ten behoeve van deze commissie aangestelde ambtenaar, die werkt in opdracht van en onder verantwoordelijkheid van de commissie. De secretaris maakt geen deel uit van de commissie. De secretaris is nooit betrokken bij de voorbereiding van het bestreden besluit. Het stellen van vragen door de secretaris geschiedt altijd in aanwezigheid van en onder verantwoordelijkheid van de commissie. Deze praktijk is in overeenstemming met de Algemene wet bestuursrecht. </antwoord>
      <antwoord nummer="2">Ja. </antwoord>
      <antwoord nummer="3">Nee. Artikel 7:13, derde lid, van de Algemene wet bestuursrecht bepaalt dat het horen plaatsvindt door de commissie. De commissie kan het horen opdragen aan de voorzitter of een lid dat geen deel uitmaakt van en niet werkzaam is onder verantwoordelijkheid van het bestuursorgaan. In casu geschiedt het horen in overeenstemming met de eisen van artikel 7:13 Algemene wet bestuursrecht door de commissie voor de bezwaar- en beroepschriften. Er is geen sprake van de situatie dat de commissie het horen opdraagt aan de voorzitter of een ander lid van de commissie. De secretaris van de commissie, die speciaal voor de commissie is aangesteld en niet betrokken is geweest bij de voorbereiding van het besluit waartegen bezwaar is ingesteld, krijgt onder verantwoordelijkheid van de voorzitter van de commissie de gelegenheid enige vragen te stellen tijdens de hoorzitting. Deze gang van zaken is in overeenstemming met de eisen van de Algemene wet bestuursrecht. </antwoord>
      <antwoord nummer="4">Uit de voorgaande antwoorden moge blijken dat dit niet aan de orde is. </antwoord>
      <noten afkomstig="antwoord"/>
   </antwoorden>
</kvr>
