<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Aanvullende vragen van het lid M B Vos (GroenLinks) over de overbevissing van de wateren bij Newfoundland (Ingezonden 15 maart 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1393
</item>
         <item attribuut="Rubriek">Visserij (Vangstquota)</item>
         <item attribuut="Trefwoorden">Zeevisserij</item>
         <item attribuut="Vindplaats">Kamervragen met antwoord 1994-1995, nr. 752, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1995-02-28</item>
         <item attribuut="Datum_indiening">1995-03-15</item>
         <item attribuut="Document-id">KVR1393</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1529" allpagenumbers="1529 1530" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="752" onderwerp="" indiendatum="1995-03-15">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1995-02-28">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Deelt u de vrees van Canada (en de FAO), dat de overbevissing van de wateren bij Newfoundland kan leiden tot het uitsterven van de heilbot in het noordwesten van de Atlantische Oceaan? </vraag>
      <vraag nummer="2">Vindt u het terecht, dat de Unie eenzijdig haar visquotum in deze regio heeft verhoogd van 3400 ton tot bijna 19 000 ton? Zo ja, acht u het maken van vangstafspraken in de NAFO in de toekomst nog zinvol? </vraag>
      <vraag nummer="3">Is wat de Canadezen stellen, zo’n 80% van de door de Europese vissers gevangen heilbot ondermaats? Hoe beoordeelt u de opvatting van Canada, dat er dus sprake is van een juridische noodsituatie, die het nemen van maatregelen – ook buiten de 200-mijlszone – rechtvaardigt? </vraag>
      <vraag nummer="4">Hoe beoordeelt u het veiligheidsrisico van het zenden van een aantal oorlogsschepen door Spanje ter ondersteuning van de eigen vissersvloot en het feit dat de Canadese marine sinds dit weekend inspectievluchten uitvoert om te controleren of de Europese vissers zich houden aan de NAFO-afspraken? </vraag>
      <vraag nummer="5">Wat is uw oordeel over Canadese voorstellen om het geschil te beslechten, zoals verruiming van het quotum van Europese vissers en het vissen voor Newfoundland onder toezicht van Canada? </vraag>
      <vraag nummer="6">Hoe groot acht u het risico dat de ruzie tot een gewapend conflict zal leiden? Zal Nederland initiatieven nemen die leiden tot spoedige bemiddeling en oplossing van dit conflict? </vraag>
      <vraag nummer="7">Wilt u zich in Unieverband inzetten voor herziening van het beleid ten aanzien van het bevissen van wateren waar de visstand ernstig bedreigd is? Betekent dit ook dat de Europese vissersvloot gesaneerd zou moeten worden? FAO = Wereld voedsel organisatie NAFO= North-west Atlantic Fisheries Organisation </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op de eerdere vragen ter zake van het lid Stellingwerf, ingezonden 10 maart 1995. </toelichting>
   <antwoorden aantal="6">
      <antwoord nummer="1">De vrees van Canada wordt niet gedeeld door de wetenschappelijke Raad van de NAFO. Het wetenschappelijk advies luidde dat de toegestane vangsthoeveelheid niet meer dan 40.000 ton mocht bedragen. Besloten is tot een aanzienlijk lagere TAC, nl. 27.000 ton. Het geschil tussen de Unie en Canada gaat niet over de hoeveelheid maar over de vraag wie in de bewuste wateren mag vissen. </antwoord>
      <antwoord nummer="2">Voor Groenlandse heilbot is voor de eerste keer een TAC vastgelegd. Deze TAC ligt aanzienlijk lager dan de gerealiseerde vangsten over de laatste jaren. Deze bedragen ongeveer 50.000 ton per jaar. De Unie heeft binnen de regels van de NAFO Conventie bezwaar aangetekend tegen het verdelingsbesluit van de heilbot TAC en zal – ter beheersing van de visserij-inspanning – een autonome TAC van 18.630 ton (zijnde 60% van de 27.000 ton) vaststellen. Gelet op de vangstprestaties in het verleden en de wijze waarop binnen de NAFO is besloten over de TAC-verdeling, heeft het starten van de bezwarenprocedure en het vaststellen van een autonome TAC mijn instemming. Het maken van vangstafspraken in de NAFO blijf ik zonder meer zinvol vinden. Immers, het niet afspreken van TAC’s laat de visserij buiten de 200 mijlszone geheel vrij. Naar mijn oordeel zal de rol van regionale visserij organisaties in de toekomst versterkt moeten worden. </antwoord>
      <antwoord nummer="3">Voor heilbot is geen minimum maat vastgesteld. Naar mijn oordeel was er geen sprake van een juridische noodsituatie. </antwoord>
      <antwoord nummer="4 en 6">Binnen de Europese Unie is er sprake van een Gemeenschappelijk Visserijbeleid. Dit betekent dat alle besluiten op visserijgebied na een voorstel door de Europese Commissie ter goedkeuring worden voorgelegd aan de Raad van visserijministers. De Raad neemt besluiten bij meerderheid van stemmen. De Europese Commissie heeft op visserijgebied ook de bevoegdheid om met derde landen te onderhandelen; dit in goed overleg met de lidstaten. Een bemiddelende rol kan Nederland slechts in goed overleg met de Europese Commissie vervullen. Nederland heeft in het onderhavige conflict dee¨scalatie en het tot stand komen van een oplossing door middel van onderhandelingen bepleit. Het sturen van marineschepen en vliegtuigen door partijen kon niet worden gezien als dee¨scalerend. Een onderhandelde oplossing van het geschil heeft – gelet op het nu tot stand gekomen akkoord tussen de Unie en Canada – de kans op een veiligheidsrisico in deze kwestie weggenomen. </antwoord>
      <antwoord nummer="5">Het Canadese voorstel om uit hun aandeel een quotum aan de Unie ter beschikking te stellen is door de Unie – naar mijn oordeel terecht – afgewezen. Het voorstel om onder Canadees toezicht voor Newfoundland te vissen verdient afwijzing. Het gaat immers om wateren buiten de 200 mijlszone; in deze NAFO wateren kan alleen sprake zijn van NAFO toezicht. </antwoord>
      <antwoord nummer="7">Het gemeenschappelijk visserijbeleid biedt voldoende mogelijkheden voor een verantwoord visstandbeheer. Naar mijn oordeel worden deze mogelijkheden in voldoende mate benut. Binnen de Unie wordt thans op basis van meerjarige orie¨ntatieprogramma’s gewerkt aan sanering van de vloot. </antwoord>
      <noten afkomstig="antwoord"/>
   </antwoorden>
</kvr>
