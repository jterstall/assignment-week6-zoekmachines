<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Aasted Madsen, Joldersma en Omtzigt (allen CDA) aan de minister van Volksgezondheid, Welzijn en Sport en de staatssecretaris van Sociale Zaken en Werkgelegenheid over het afkickprogramma Dianova. (Ingezonden 27 maart 2006); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25399
</item>
         <item attribuut="Inhoud">Door de overgang van de AWBZ naar de Zorgverzekeringswet wordt de behandeling van drugsverslaafden binnen het Dianovaprogramma in Duitsland niet meer vergoed. Ook gemeenten geven verslaafden met een bijstandsuitkering geen toestemming voor de behandeling. Dit terwijl het programma succesvol blijkt te zijn.</item>
         <item attribuut="Rubriek">Criminaliteit en openbare orde (Drugs) Gezondheidszorg (Zorgverzekeringen) Sociale zekerheid (Bijstand (ABW, RWW, Wet Sociale Werkvoorziening)) Welzijn (Verslavingszorg)</item>
         <item attribuut="Trefwoorden">Bijstand Drugs Hulpverlening Verslaving Zorgverzekeringen</item>
         <item attribuut="Vindplaats">Kamervragen met antwoord 2005-2006, nr. 1297, Tweede Kamer</item>
         <item attribuut="Vraagnr_bij_indiening">2050610340</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Aasted Madsen</persoon>
            <persoon partij="CDA">Joldersma</persoon>
            <persoon partij="CDA">Omtzigt</persoon>
         </item>
         <item attribuut="Datum_reaktie">2006-04-19</item>
         <item attribuut="Datum_indiening">2006-03-27</item>
         <item attribuut="Document-id">KVR25399</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2761" allpagenumbers="2761 2762" vetnummer="2050610340" code="0506tkkvr1297" lopendefooter="Tweede Kamer, vergaderjaar 2005–2006, Aanhangsel" filenaam="KVR25399" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1297" onderwerp="" indiendatum="2006-03-27">
         <vrager partij="CDA" oorsprong="parlement">Aasted Madsen</vrager>
         <vrager partij="CDA" oorsprong="parlement">Joldersma</vrager>
         <vrager partij="CDA" oorsprong="parlement">Omtzigt</vrager>
         <vraagt-aan>de minister van Volksgezondheid, Welzijn en Sport en de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2006-04-19">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Bent u bekend met het Dianovaprogramma in het Duitse Lemgo, waar ook Nederlandse drugsverslaafden worden behandeld? </vraag>
      <vraag nummer="2">Hebt u kennisgenomen van het bericht dat vergoeding van zo’n behandeling in het buitenland niet meer mogelijk lijkt te zijn door de wijzigingen ten gevolge van de invoering van de Zorgverzekeringswet (Zvw) (L1 21-03-2006)? </vraag>
      <vraag nummer="3">Deelt u op zorginhoudelijke gronden de mening dat zo’n situatie ongewenst zou zijn, omdat de behandeling van drugsverslaafden, ver weg van hun eigen omgeving en netwerk van drugsdealers en medeverslaafden, juist één van de doorslaggevende succesfactoren van de Dianova-aanpak blijkt te zijn? </vraag>
      <vraag nummer="4">Welke belemmeringen worden door de overgang van de AWBZ naar de Zvw veroorzaakt, en bent u bereid deze mogelijke belemmeringen op te heffen, waardoor deze succesvolle behandelingsmethode ook voor Nederlandse verslaafden toegankelijk blijft? </vraag>
      <vraag nummer="5">Hebt u tevens kennisgenomen van de berichtgeving dat verslaafden met een bijstandsuitkering van gemeenten geen toestemming zouden krijgen voor deze behandeling, omdat deze in het buitenland plaatsvindt (L1 21-03-2006)? </vraag>
      <vraag nummer="6">Kunt u bevestigen dat gemeenten gebruik kunnen maken van de hardheidsclausule in de Wet Werk en Bijstand om uitkeringsgerechtigden toestemming te geven voor deelname aan het behandelprogramma van Dianova in het Duitse Lemgo? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2, 3 en 4">Verslavingszorg maakt thans onderdeel uit van geestelijke gezondheidszorg (ggz). Zorg op het terrein van de ggz maakt tot 1 januari 2007 onderdeel uit van het aansprakenpakket op grond van de Algemene Wet Bijzondere Ziektekosten (AWBZ). Dianova is een zelfhulporganisatie die verslaafden onder begeleiding van ex-verslaafden, met professionele ondersteuning, de mogelijkheid biedt af te kicken. Relevante vraag voor het zorgkantoor is of hier sprake is van reguliere verslavingszorg. Vervolgens is het de vraag of de aanbieder een instelling is in de zin van de AWBZ. Er is sprake van een AWBZ-instelling indien de instelling een instelling is in de zin van de Wet toelating zorginstellingen dan wel een instelling in het buitenland die voldoet aan de voorwaarden die het sociaal zekerheidsstelsel van het land waar de instelling is gevestigd, stelt. Is aan deze voorwaarden voldaan dan is de vervolgvraag of er sprake is van extramurale zorg dan wel intramurale zorg. Bij intramurale zorg is voorafgaande toestemming van het zorgkantoor nodig. Dat geldt niet voor extramurale zorg indien die plaatsvindt in een lidstaat van de Europese Unie, een andere staat die partij is bij de overeenkomst betreffende de Europese Economische Ruimte, alsmede Zwitserland. Bij de overheveling per 1 januari 2007 van de geestelijke gezondheidszorg van de AWBZ naar de Zvw moet er nog steeds sprake zijn van reguliere zorg. Bij wettelijk voorschrift wordt dan niet meer geregeld wie de zorg verleent. Dat doet de zorgverzekeraar in zijn zorgpolis. De Zvw veroorzaakt dus geen belemmeringen die moeten worden weggenomen. </antwoord>
      <antwoord nummer="5">Ja. </antwoord>
      <antwoord nummer="6">Het aan de WWB ten grondslag liggende territorialiteitsbeginsel sluit bijstandsverlening uit ten aanzien van kosten die buiten Nederland zijn opgekomen of die niet aan Nederland zijn verbonden. Anders dan bij een tijdelijk verblijf, waarbij voor personen jonger dan 57,5 jaar als tijdelijk verblijf wordt aangemerkt een normale vakantieperiode in het buitenland van vier weken per kalenderjaar, is bijstandsverlening aan personen die in het buitenland verblijven niet mogelijk. De kosten van bijstand voor levensonderhoud van personen die deelnemen aan het afkickprogramma «Dianova» in de Duitse plaats Lemgo, vallen hier ook onder. Gemeenten hebben overigens op grond van artikel 16 WWB de bevoegdheid om van dit territorialiteitsbeginsel af te wijken indien zeer dringende redenen daartoe noodzaken. Een strikte toepassing van een individuele beoordeling van het vereiste van «zeer dringende redenen» is cruciaal. Het betreft dan acute noodsituaties, behoeftige omstandigheden en de onmogelijkheid voor betrokkene om deze op enig andere wijze te verhelpen. Of hier sprake van is, dient de gemeente van geval tot geval te beoordelen. </antwoord>
      <noten afkomstig="antwoord"/>
   </antwoorden>
</kvr>
