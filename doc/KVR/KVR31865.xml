<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Vroonhoven-Kok (CDA) aan de staatssecretaris van Economische Zaken over prijsindexcijfers van het CBS. (ingezonden 15 april 2008); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31865
</item>
         <item attribuut="Inhoud">Vragen naar aanleiding van een artikel in het NRC Handelsblad van 7 april 2008 over het plegen van bedrog met de prijsindexcijfers van het CBS. De indiener vraagt aan de staatssecretaris of hij bereid is om op basis van door de private en publieke toezichthouders verzamelde en nog te verzamelen klachten onderzoek te (laten) doen naar de omvang van de problematiek en de meest gerede toezichthouder(s) opdracht te geven om in te grijpen.</item>
         <item attribuut="Rubriek">Consument (Consumentenprijzen) Handel en economie (Prijsindexcijfers)</item>
         <item attribuut="Trefwoorden">CBS Consumenten Prijsindexcijfers Rechtshandhaving Statistiek</item>
         <item attribuut="Vindplaats">Kamervragen met antwoord 2007-2008, nr. 2243, Tweede Kamer</item>
         <item attribuut="Vraagnr_bij_indiening">2070817700</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Van Vroonhoven-Kok</persoon>
         </item>
         <item attribuut="Datum_reaktie">2008-05-07</item>
         <item attribuut="Datum_indiening">2008-04-15</item>
         <item attribuut="Document-id">KVR31865</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4591" allpagenumbers="4591 4592" vetnummer="2070817700" code="0708tkkvr2243" lopendefooter="Tweede Kamer, vergaderjaar 2007–2008, Aanhangsel" filenaam="KVR31865" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2243" onderwerp="" indiendatum="">
         <vrager partij="CDA" oorsprong="parlement">Van Vroonhoven-Kok</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2008-05-7">
         <antwoorder functie="staatssecretaris" ministerie="Economische Zaken">Heemskerk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kunt u de uitspraak van het CBS bevestigen dat de gebruikte cijfers «inderdaad niet conform de door het CBS gepubliceerde prijsindexcijfers zijn»? Indien ja, deelt u de mening dat de handelwijze van het installatiebedrijf niet door de beugel kan? <voetnoot nummer="1"/>
      </vraag>
      <vraag nummer="2">Is de ongefundeerde prijsverhoging van het installatiebedrijf te kwalificeren als bedrog of dwaling in de zin van het Burgerlijk Wetboek? Welke wettelijke bepalingen worden hier overtreden en welke toezichthouder houdt toezicht op de naleving van de desbetreffende bepalingen? </vraag>
      <vraag nummer="3">Bent u bereid de Consumentenautoriteit opdracht te geven om de handelwijze van dit installatiebedrijf te onderzoeken? </vraag>
      <vraag nummer="4">Kunt u uiteenzetten of er vaker bedrog wordt gepleegd met de prijsindexcijfers van het CBS? Bent u bereid om op basis van door de private en publieke toezichthouders verzamelde en nog te verzamelen klachten onderzoek te (laten) doen naar de omvang van de problematiek en de meest gerede toezichthouder(s) opdracht te geven om in te grijpen? </vraag>
      <noten afkomstig="vraag">
         <noot nummer="1" datum="2008-04-7" bron="NRC Handelsblad">NRC Handelsblad, 7 april 2008</noot>
      </noten>
   </vragen>
   <antwoorden aantal="4">
      <antwoord nummer="1">Ja. Ik onthoud mij van een beoordeling van dit specifieke geval. Het is aan de rechter om te beoordelen of de handelwijze van het installatiebedrijf al dan niet geoorloofd is. Wel ben ik van oordeel dat indien prijsverhogingen worden gebaseerd op cijfers van officiële instanties, deze cijfers correct dienen te zijn. </antwoord>
      <antwoord nummer="2">Het is aan de civiele rechter te beoordelen of de prijsverhoging is te kwalificeren als bedrog of dwaling in de zin van het Burgerlijk Wetboek en of er eventueel andere wettelijke bepalingen worden overtreden. In algemene zin kan wel worden gemeld, dat indien is voldaan aan de wettelijke bepalingen van bedrog (artikel 3:44 lid 3 van het Burgerlijk Wetboek) en dwaling (artikel 6:228 Burgerlijk Wetboek) de partij die bedrogen is of heeft gedwaald de overeenkomst kan vernietigen. Er is geen publiek toezicht op naleving van de civielrechtelijke bepalingen inzake bedrog en dwaling. Wel zouden er commune strafrechtelijke bepalingen in het geding kunnen zijn, waarop politie en OM toezien. Wellicht is ook het verbod op oneerlijke handelspraktijken, als bedoeld in de artikelen 5 en 6 van de Richtlijn nr. 2005/29/EG betreffende oneerlijke handelspraktijken van ondernemingen jegens consumenten op de interne markt (PbEU L 2005, nr. 149), relevant. Het wetsvoorstel naar aanleiding van deze richtlijn ligt momenteel ter behandeling in de Eerste Kamer. De Consumentenautoriteit zal na de inwerkingtreding van dit wetsvoorstel bevoegd zijn om handhavend op te treden tegen oneerlijke handelspraktijken. </antwoord>
      <antwoord nummer="3">Uitgangspunt van de Wet handhaving consumentenbescherming, waarbij de Consumentenautoriteit is opgericht, is dat de minister zich terughoudend opstelt bij het geven van individuele aanwijzingen aan de Consumentenautoriteit, opdat zij zoveel mogelijk onafhankelijk kan functioneren (zie Kamerstukken II 2005–2006, 30 411, nr. 3, p. 26/27). Het is aan de Consumentenautoriteit te beoordelen of zij al dan niet handhavend optreedt. Hierbij is het onder meer van belang of collectieve belangen van consumenten worden geschaad en of er consumentenregels zijn overtreden die onder het toezicht van de Consumentenautoriteit vallen (zie ook mijn antwoord op vraag 2). </antwoord>
      <antwoord nummer="4">Er zijn mij geen andere gevallen bekend van misbruik van de prijsindexcijfers van het CBS. Ik zie geen aanleiding om onderzoek te (laten) verrichten naar de omvang van eventueel onjuist gebruik van de prijsindexcijfers van het CBS. Indien toezichthouders klachten binnenkrijgen over onjuist gebruik van CBS-prijsindexcijfers, is het aan hen te beoordelen of ze een onderzoek zullen instellen. </antwoord>
      <noten afkomstig="antwoord"/>
   </antwoorden>
</kvr>
