<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bakker (D66) aan de minister van Volksgezondheid, Welzijn en Sport over de vergoeding van Omacor. (Ingezonden 20 oktober 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21607
</item>
         <item attribuut="Inhoud">Vragen over een brief van de minister waarin hij een vergoedingsaanvraag voor het geneesmiddel Omacor heeft afgewezen, terwijl uit wetenschappelijk onderzoek zou blijken dat het risico op overlijden bij hartpatiënten door dit middel aanzienlijk wordt teruggebracht.</item>
         <item attribuut="Rubriek">Gezondheidszorg (Geneesmiddelen) Gezondheidszorg (Zorgverzekeringen)</item>
         <item attribuut="Trefwoorden">Geneesmiddelen Ziektekostenverzekeringen</item>
         <item attribuut="Vindplaats">Kamervragen met antwoord 2004-2005, nr. 378, Tweede Kamer</item>
         <item attribuut="Vraagnr_bij_indiening">2040502100</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Bakker</persoon>
         </item>
         <item attribuut="Datum_reaktie">2004-11-09</item>
         <item attribuut="Datum_indiening">2004-10-20</item>
         <item attribuut="Document-id">KVR21607</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="789" allpagenumbers="789 790" vetnummer="2040502100" code="0405tkkvr378" lopendefooter="Tweede Kamer, vergaderjaar 2004–2005, Aanhangsel" filenaam="KVR21607" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="378" onderwerp="" indiendatum="20oktober 2004">
         <vrager partij="D66" oorsprong="parlement">Bakker</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat u een vergoedingsaanvraag hebt afgewezen voor het geneesmiddel Omacor, omdat het voor hartinfarctpatiënten geen therapeutische meerwaarde zou hebben? <voetnoot nummer="1"/>
      </vraag>
      <vraag nummer="2" voetnoot="2">Is u bekend dat uit het wetenschappelijke GISSI-onderzoek naar het effect van Omacor bij patiënten die een hartinfarct gehad hebben, is gebleken dat het risico op overlijden door cardiale oorzaak met 30% wordt verminderd, en de kans op plotse hartdood met 45% wordt verlaagd door een toevoeging van Omacor aan de standaardbehandeling? <voetnoot nummer="2"/>Zo ja, waarom bent u dan van mening dat Omacor geen therapeutische meerwaarde heeft? </vraag>
      <vraag nummer="3">Is u bekend dat er geen ander vergelijkbaar geneesmiddel met deze uitkomst beschikbaar is? </vraag>
      <vraag nummer="4" voetnoot="3">Is u bekend dat onderzoek met Omacor heeft geleid tot toevoeging van deze actieve stof aan de internationale behandelprotocollen, en dat de Nederlandse Vereniging voor Cardiologie deze protocollen onderschrijft? <voetnoot nummer="3"/>
      </vraag>
      <vraag nummer="5">Is u bekend dat in de ons omringende landen, zoals het Verenigd Koninkrijk en Duitsland, het product Omacor wel wordt vergoed? </vraag>
      <vraag nummer="6">Bent u bereid, gezien de overtuigend aangetoonde informatie over de therapeutische meerwaarde van Omacor, uw besluit te heroverwegen? </vraag>
      <noten afkomstig="vraag">
         <noot nummer="1" datum="2004-09-27" bron="Uw brief met kenmerk GMT/ G 2519116">Uw brief met kenmerk GMT/G 2519116, 27 september 2004</noot>
         <noot nummer="2">GISSI-Prevenzione Investigators. Dietary supplementation with n-3 polyunsaturated fatty acids and vitamin E after myocardial infarction: results of the GISSI-Prevenzione trial. Lancet 1999; 354:447-455</noot>
         <noot nummer="3" datum="2004-06-19" bron="Cardiologen overtuigd van heilzame visolie, De Telegraaf">Cardiologen overtuigd van heilzame visolie, De Telegraaf, 19 juni 2004</noot>
      </noten>
   </vragen>
   <antwoorden aantal="4">
      <antwoord nummer="1, 2 en 6">De Commissie Farmaceutische Hulp (CFH), een commissie van klinisch-farmacotherapeutische experts van het College voor zorgverzekeringen, heeft mij op 24 juni 2004 het volgende medegedeeld. In het kader van geldende voedingsadviezen, bijvoorbeeld door de consumptie van vette vis, kunnen Omega-3 vetzuren (de actieve stof van Omacor) een bijdrage leveren aan vermindering van het aantal doden als gevolg van hart- en vaatziekten. Dit in het bijzonder als er sprake is van een reeds doorgemaakt hartinfarct. Na een hartinfarct is een onderdeel van de standaardbehandeling een dieet. Volgens de CFH is niet aangetoond, ook niet uit het GISSI-onderzoek, dat toevoeging van Omacor aan zo’n dieet een therapeutische meerwaarde heeft. Daarnaast vind ik het de eigen verantwoordelijkheid van de patiënt om de heilzame werking van omega-3 vetzuren, in het kader van de voedingsadviezen bij de standaardtherapie, te halen uit zijn voeding. Ik heb daarom besloten om het geneesmiddel Omacor niet op te nemen in het ziekenfondspakket. Indien in de toekomst de fabrikant wel met overtuigende nieuwe informatie komt over de therapeutische meerwaarde van Omacor, dan zal ik op dat moment de CFH opnieuw om advies vragen en mijn beslissing heroverwegen. </antwoord>
      <antwoord nummer="3">De CFH heeft inderdaad geconcludeerd dat omega-3 vetzuren niet onderling vervangbaar zijn met enig ander geneesmiddel. </antwoord>
      <antwoord nummer="4">Nee. Uit ondermeer de richtlijn van de European Society of Cardiology komt naar voren dat de richtlijn aanbeveelt dat alle patiënten geadviseerd moet worden om een Mediterraan dieet te volgen dat weinig verzadigde vetzuren bevat, veel onverzadigde vetzuren en veel fruit en groenten. Verder worden in de paragraaf «Diet and dietary supplements» de resultaten beschreven van een onderzoek van Burr en van het GISSI-onderzoek. Dit leidt echter in deze richtlijn niet tot een concreet advies om visoliesupplementen of vette vis te gebruiken. </antwoord>
      <antwoord nummer="5">Elk EU-land kent zijn eigen stelsel van sociale ziektekostenverzekering en dus zijn eigen vergoedingsvoorwaarden. Omacor wordt weliswaar in het Verenigd Konkrijk en Duitsland vergoed, maar daar staat tegenover dat Omacor in vele EU-landen niet in het vergoedingspakket is opgenomen. Onlangs nog heeft ook mijn Belgische collega op soortgelijke gronden besloten om Omacor niet te vergoeden. </antwoord>
      <noten afkomstig="antwoord"/>
   </antwoorden>
</kvr>
