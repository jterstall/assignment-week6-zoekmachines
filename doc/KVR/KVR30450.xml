<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jan de Vries (CDA) aan de minister en staatssecretaris van Volksgezondheid, Welzijn en Sport over recente fusievoornemens van AWBZ-zorgaanbieders. (Ingezonden 4 september 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30450
</item>
         <item attribuut="Inhoud">Vragen naar aanleiding van berichten (onder meerr Algemeen Dagblad, editie Haagsche Courant, 13 juli 2007) over recente fusievoornemens van AWBZ-zorgaanbieders, waaronder die van de stichtingen Ipse en De Bruggen (verstandelijk gehandicaptenzorg) en die van de Evean Groep, Philadelphia en Woonzorg Nederland (verstandelijk gehandicaptenzorg, verpleeghuiszorg, thuiszorg, geestelijke gezondheidszorg en huisvesting voor senioren en verstandelijk gehandicapten). Indiener informeert naar de stand van zaken van deze voornemens. Indiener wijst op de stelling in Zorgvisie (30 maart 2007) dat de bij fusie beoogde schaalvoordelen in veel gevallen ook kunnen worden gerealiseerd door diverse vormen van samenwerking. Heeft de minister inmiddels, ter uitvoering van de motie-Ten Hoopen c.s. (Kamerstuk 30071, nr. 31) de omzetdrempels voor de melding van fusievoornemens in de zorg bij de NMa verlaagd, gezien het belang van de beoordeling van het aanbod op regionaal en lokaal niveau in de AWBZ-zorg?</item>
         <item attribuut="Rubriek">Gezondheidszorg (Zorgverzekeringen) Handel en economie (Mededinging)</item>
         <item attribuut="Trefwoorden">AWBZ Mededinging</item>
         <item attribuut="Vindplaats">Kamervragen met antwoord 2007-2008, nr. 932, Tweede Kamer</item>
         <item attribuut="Vraagnr_bij_indiening">2060724390</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Jan de Vries</persoon>
         </item>
         <item attribuut="Datum_reaktie">2007-12-20</item>
         <item attribuut="Datum_indiening">2007-09-04</item>
         <item attribuut="Document-id">KVR30450</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1987" allpagenumbers="1987 1988 1989" vetnummer="2060724390" code="0708tkkvr932" lopendefooter="Tweede Kamer, vergaderjaar 2007–2008, Aanhangsel" filenaam="KVR30450" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="932" onderwerp="" indiendatum="2007-09-4">
         <vrager partij="CDA" oorsprong="parlement">Jan de Vries</vrager>
         <vraagt-aan>de minister en staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="20 december 2007), zie ook Aanhangsel Handelingen nr. 82, vergaderjaar 2007–2008">
         <antwoorder functie="staatssecretaris" ministerie="Volksgezondheid, Welzijn en Sport">Bussemaker</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="11">
      <vraag nummer="1">Heeft u kennisgenomen van verschillende recente fusievoornemens van AWBZ-zorgaanbieders, waaronder die van de stichtingen Ipse en De Bruggen (verstandelijk gehandicaptenzorg) en die van de Evean Groep, Philadelphia en Woonzorg Nederland (verstandelijk gehandicaptenzorg, verpleeghuiszorg, thuiszorg, geestelijke gezondheidszorg en huisvesting voor senioren en verstandelijk gehandicapten)? 1, 2 </vraag>
      <vraag nummer="2">Hebben de Nederlandse Zorgautoriteit (NZa) en de Nederlandse Mededingingsautoriteit (NMa) deze fusievoornemens al getoetst? Zo ja, wat is hun oordeel? </vraag>
      <vraag nummer="3">Hoeveel voorgenomen fusies zijn er sinds 1 januari 2002 bij de NMa gemeld? In hoeveel gevallen was een vergunning vereist en in hoeveel van die gevallen is een vergunning verstrekt? Kunt u de gegevens per kalenderjaar uitsplitsen? </vraag>
      <vraag nummer="4">Herkent u een toenemende fusiedrang onder AWBZ-zorgaanbieders? Zo ja, hoe verklaart u deze toename? </vraag>
      <vraag nummer="5">Deelt u de zorg over de mogelijk negatieve gevolgen van de fusies in het algemeen en de genoemde fusievoornemens in het bijzonder voor de kwaliteit en bereikbaarheid van de zorg? Kunt u daarbij vooral ook ingaan op de noodzakelijke diversiteit in het aanbod en de keuzevrijheid voor cliënten op nationaal, regionaal en lokaal niveau, de betrokkenheid en zeggenschap van cliënten bij bestuur en beleid, de principes van goed bestuur, de instellingsbureaucratie, het risicoprofiel en de afstand van het bestuur tot de professionals op de werkvloer? </vraag>
      <vraag nummer="6">Hoe beoordeelt u in het bijzonder het samengaan van zorgaanbieders met een woningbouwcorporatie, waar juist het kabinet de keuzevrijheid en dus het scheiden van wonen en zorg wil bevorderen? </vraag>
      <vraag nummer="7">Heeft u in de genoemde gevallen ook uw oordeel en/of uw zorg over de voorgenomen fusievoornemens kenbaar gemaakt aan de desbetreffende bestuurders en toezichthouders? Zo neen, bent u daartoe alsnog bereid? Zo ja, wat was hun reactie daarop? </vraag>
      <vraag nummer="8" voetnoot="3">Deelt u de mening dat de bij fusie beoogde schaalvoordelen in veel gevallen ook kunnen worden gerealiseerd door diverse vormen van samenwerking? <voetnoot nummer="3"/>
      </vraag>
      <vraag nummer="9" voetnoot="4">Wat kunnen AWBZ-zorgaanbieders leren van de ervaringen in de ziekenhuissector, waar op grond van een onderzoek van adviesbureau Roland Berger Strategie Consultants wordt geconcludeerd dat de fusiegolf niets heeft opgeleverd en kleinere ziekenhuizen beter presteren dan grotere ziekenhuizen? Welke beleidsconclusies trekt u daaruit? <voetnoot nummer="4"/>
      </vraag>
      <vraag nummer="10">Heeft u inmiddels, ter uitvoering van de motie-Ten Hoopen c.s. (Kamerstuk 30 071, nr. 31), de omzetdrempels voor de melding van fusievoornemens in de zorg bij de NMa verlaagd, aangezien in de AWBZ-zorg – voor het waarborgen van diversiteit in het aanbod en keuzevrijheid voor cliënten – de beoordeling van het aanbod op lokaal en regionaal niveau van belang is? Zo neen, bent u bereid daar op korte termijn uitvoering aan te geven? </vraag>
      <vraag nummer="11">Doet het feit dat de NMa de fusievoornemens van AWBZ-zorgaanbieders niet anders toetst dan die van ondernemingen, naar uw oordeel voldoende recht aan het specifieke karakter van deze zorg en de publieke belangen die daarmee samenhangen? Bent u, gelet op het feit dat het kabinet reeds de mogelijkheid van een specifieke fusietoets voor het onderwijs onderzoekt, bereid om ook voor de zorg de mogelijkheid van een specifieke fusietoets te onderzoeken? </vraag>
      <noten afkomstig="vraag">
         <noot nummer="1" datum="2007-07-13" bron="Algemeen Dagblad, Editie HaagscheCourant">Algemeen Dagblad, Editie HaagscheCourant, 13 juli 2007</noot>
         <noot nummer="2" datum="2007-07-7" bron="NRC Handelsblad, 6 en">NRC Handelsblad, 6 en, 7 juli 2007</noot>
         <noot nummer="3" datum="2007-03-30" bron="Zorgvisie">Zorgvisie, 30 maart 2007</noot>
         <noot nummer="4" datum="2007-08-30" bron="de Volkskrant">de Volkskrant, 30 augustus 2007</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">Beide fusievoornemens zijn bij de NMa aangemeld. De voorgenomen fusie tussen Ipse en De Bruggen is inmiddels goedgekeurd door de NMa. De fusie tussen de Evean Groep, Philadelphia en Woonzorg Nederland wordt momenteel door de NMa getoetst. De NZa toetst geen fusies, maar brengt in geval van voornemens tot fusie van zorginstellingen die bij de NMa zijn gemeld, een advies uit aan de NMa. Aangezien de fusiemelding van de Evean Groep, philadelphia en Woonzorg Nederland thans in behandeling is, is het oordeel van de NMa, en de zienswijze van de NZa, nog niet bekend. </antwoord>
      <antwoord nummer="3" voetnoot="7 1 3 6 1 1 1">De NMa toetst concentraties binnen de AWBZ sinds 2004. Het onderstaande schema geeft de aantallen gemelde voornemens tot fusie, het aantal gevallen waarin een vergunning naar het oordeel van de NMa is vereist en het aantal verstrekte vergunningen. Voor de toedeling in jaren is het jaar van melding aangehouden. 2004 2005 2006 2007 (t/m 3/12) ingediende meldingen <voetnoot nummer="7"/>14 18 10 vergunning vereist <voetnoot nummer="1"/>
         <voetnoot nummer="3"/>
         <voetnoot nummer="6"/>
         <voetnoot nummer="1"/>vergunning verstrekt – <voetnoot nummer="1"/>
         <voetnoot nummer="1"/>– Uit het overzicht hierboven blijkt dat er, tot het meetmoment 3 december 2007, 11 maal een vergunningseis is gesteld in de AWBZ-sector, waarbij in 2 zaken vervolgens een vergunning is verstrekt. Daarbij kan nog worden opgemerkt dat in 1 van deze 2 zaken de vergunning is verstrekt, nadat de meldende partijen zogenaamde remedies hadden voorgedragen. Remedies zijn voorwaarden die aan de goedkeuring van de concentratie worden gekoppeld om zodoende mededingingsproblemen die als gevolg van de concentratie zouden ontstaan te voorkomen. Het verschil tussen vereiste en verstrekte vergunningen wordt veroorzaakt door het niet indienen van vergunningsaanvragen dan wel het voortijdig intrekken daarvan. Voorts is in 2 zaken (respectievelijk in 2004 en 2005) het fusievoornemen in de meldingsfase goedgekeurd zonder dat de NMa hiervoor een vergunning had geëist, in beide gevallen nadat de meldende partijen zogenaamde remedies bij de NMa hadden ingediend. Ten slotte geldt dat op het meetmoment in 1 zaak waarvoor een vergunningseis is gesteld, deze procedure nog liep. </antwoord>
      <antwoord nummer="4">Ja, ik bemerk een toename van het aantal fusies onder zorgaanbieders. Fusies van zorginstellingen, al dan niet met andere betrokkenen in of bij de zorg voor mensen met een langdurige zorgvraag, vinden bijvoorbeeld plaats omdat de betrokken besturen van oordeel zijn dat een samensmelting van de bedrijfsprocessen zal leiden tot een levensvatbaarder onderneming. Een onderneming die beter in staat is de vraag van (toekomstige) cliënten te beantwoorden tegen aanvaardbare kosten. Het is de taak van de Raden van Toezicht hierop toe te zien. Gelet op de voorgenomen wijzigingen in de bekostiging van instellingen en de bekostiging van kapitaallasten daarbinnen, ligt het voor de hand dat zorgondernemers zich oriënteren op de markt en hun positie daarbinnen. </antwoord>
      <antwoord nummer="5">Bij organisatorische veranderingen op de werkvloer, die zich uiteraard ook bij fusieprocessen kunnen voordoen, is het mogelijk dat de kwaliteit tijdelijk onder druk kan komen. De zorgaanbieders dienen zich hier goed van bewust te zijn. De NMa toetst de voorgenomen fusies op de vraag of door de fusie de mededinging op de Nederlandse markt of een deel daarvan op significante wijze zou kunnen worden belemmerd, met name als het resultaat van het in het leven roepen of het versterken van een economische machtspositie. Hierbij worden onder meer betrokken de gevolgen voor de kwaliteit en de bereikbaarheid van de zorg en de keuzevrijheid van de patiënt op nationaal, regionaal en lokaal niveau. Over deze aspecten brengt de NZa een zienswijze uit, waarbij zij geadviseerd kan worden door de Inspectie voor de Gezondheidszorg. De inspectie ziet er op toe dat de kwaliteit van de zorg op een voldoende niveau geborgd is. Zie ook mijn antwoord onder 11. U vroeg mij ook om specifiek in te gaan op de instellingsbureaucratie in relatie tot (voorgenomen) fusies. In mijn beleving is er geen absolute relatie aan te tonen tussen doelmatig en efficiënt werkende organisaties en hun omvang. Er zijn kleine organisaties die vol van bureaucratie zijn, er zijn grote ondernemingen, al dan niet na fusie ontstaan, die uitermate adequaat, efficiënt, klantvriendelijk en zonder een overmaat aan papieren rompslomp zorg weten te leveren aan cliënten. In het kader van cliëntvertegenwoordiging wil ik hierbij benadrukken dat ik een grote waarde hecht aan een sterke positie van cliënten in de zorgsector. Het streven is een effectieve inspraak van afnemers in de zorg te bewerkstelligen. In het wetsvoorstel cliënt en kwaliteit van zorg wordt uitgebreid ingegaan op de verschillende rechten die cliënten hebben. Binnenkort stuur ik uw kamer het toegezegde overzicht van beleidsvoorstellen op dit onderwerp. </antwoord>
      <antwoord nummer="6">Het scheiden van wonen en zorg op zichzelf hoeft niet te worden bedreigd door fusies van zorgaanbieders met een woningbouwcorporatie. Het scheiden van wonen en zorg betreft het financieel scheiden van de zorgkosten en de huisvestingskosten zodat de rekening voor de zorgkosten bij de AWBZ kan worden gelegd en de rekening voor het wonen bij de individuele bewoner. De situatie dat een gefuseerde instelling op beide markten actief is doet niets aan die scheiding af. Het in het coalitieakkoord voorgenomen beleid tot financiële scheiding van wonen en zorg wordt hiermee dan ook niet belemmerd. </antwoord>
      <antwoord nummer="7">Ik heb in het voorjaar overleg gevoerd met Woonzorg Nederland, Evean en Philadelphia. Zij hebben mij en mijn collega Vogelaar, afzonderlijk overigens, op de hoogte gebracht van de voornemens. Over hun concrete plannen heb ik mij niet uitgelaten. Meer in het algemeen heb ik mijn zienswijze op samenwerking en fusies in de zorg en tussen de zorg en andere maatschappelijk ondernemers uiteengezet. Het betrof een informatief gesprek, van besluitvorming was geen sprake. De betrokken organisaties hebben hun voornemen vervolgens verder uitgewerkt en aan de NMa gemeld. Met de genoemde instellingen worden nu vanuit de ministeries van VROM en VWS gesprekken gevoerd om te bezien hoe een verdergaande bestuurlijke verbintenis tussen Woonzorg Nederland en beide zorginstellingen past binnen de wet- en regelgeving. Ook wordt gesproken over de wijze waarop de waarde van een dergelijke verbintenis voor de ontwikkeling van varianten van wonen en zorg, vooral ook op het lokale niveau, kan worden beoordeeld. De bedoeling is te bezien of een geleidelijke en voorzichtige aanpak mogelijk is, waarbij de belangen van de volkshuisvesting, de zorg en de markten waar beide deel van uitmaken niet uit het oog worden verloren. </antwoord>
      <antwoord nummer="8">Het is zeker mogelijk dat er situaties bestaan waarin door middel van samenwerking vergelijkbare schaalvoordelen behaald kunnen worden als met een fusie. Daarbij moet echter opgemerkt worden dat aan een fusie ook andere redenen dan mogelijk beoogde schaalvoordelen ten grondslag kunnen liggen. Voorts is van belang dat ook samenwerkingsverbanden die minder ver gaan dan fusies negatieve gevolgen kunnen hebben op de markt, welke de publieke belangen in het gedrang kunnen brengen. Zowel fusies als andere samenwerkingsverbanden zijn derhalve onderworpen aan de Mededingingswet. </antwoord>
      <antwoord nummer="9">Ik ga ervan uit dat maatschappijbewuste en rationele ondernemers in de zorg de ontwikkelingen op de voet volgen. Zij zullen dus kennis hebben genomen van het door u aangehaalde onderzoek. Of zij daaruit ook conclusies zullen trekken en welke dit zijn, laat ik voor hun verantwoordelijkheid. Overigens wordt in dit onderzoek onder andere niet meegenomen dat grotere ziekenhuizen vaak een gevarieerder patiëntenbestand en een groter aanbod van complexere behandelingen kennen, wat van invloed kan zijn op de «gemeten prestatie». Voorts zegt het feit dat sprake is van kleine ziekenhuizen en grote bestuursorganisaties op zichzelf nog niets. Cliënten beoordelen de zorg op de schaal die hen wordt aangeboden. Dat kan dus ook zijn een kleinschalig ziekenhuis dat niettemin onderdeel uitmaakt van een veel grotere organisatie. Ik zie dan ook geen reden om beleidsconclusies te trekken uit dit onderzoek. </antwoord>
      <antwoord nummer="10">De Minister van Economische Zaken verlaagt per 1 januari 2008 de omzetdrempels voor concentraties in de zorgsector. Dit betreft, conform de Motie Ten Hoopen, een verlaging met ten minste de helft. </antwoord>
      <antwoord nummer="11">Waar de NMa betrokken is bij de toetsing van een fusievoornemen in de zorgsector, geeft de NZa eerdergenoemd advies over voor de zorgsector specifieke kenmerken en publieke belangen, waaronder de kwaliteit van de zorg, dat de NMa in haar oordeel betrekt. De fusietoets van de NMa sluit aan bij de systeemverantwoordelijkheid van de Minister van VWS. Tijdens de Behandeling in de Kamer van de begroting van VWS heeft de Minister van VWS toegezegd in het voorjaar met een brief te komen waarin hij ondermeer ingaat op de door hem voorgestane manier van omgaan met situaties waarbij spanningen optreden tussen kwaliteit, bereikbaarheid, keuzevrijheid en gezonde mededinging. Hij neemt daarbij ook het criterium «maatschappelijk functie en leefbaarheid» mee. Hij zal in deze brief ook ingaan op de vraag of bij de huidige wijze van beoordeling van fusies in de zorg sprake is van een goed werkende situationele aanpak of dat, meer dan nu het geval is, een zorgspecifieke invulling van de fusiecriteria wenselijk is. </antwoord>
      <noten afkomstig="antwoord"/>
   </antwoorden>
</kvr>
