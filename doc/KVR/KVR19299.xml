<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hermans (LPF) aan de ministers van Verkeer en Waterstaat en van Justitie over het barricaderen van het ministerie van Verkeer en Waterstaat door Milieudefensie. (Ingezonden 1 december 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19299
</item>
         <item attribuut="Inhoud">Vragen over de actie van Milieudefensie, dat onlangs de toegang tot het ministerie van Verkeer en Waterstaat blokkeerde, in verband met de subsidie aan Milieudefensie en het aspect van openbare orde (belemmeren van overheidsorganisaties in hun dagelijks werk).</item>
         <item attribuut="Rubriek">Criminaliteit en openbare orde (Handhaving openbare orde) Milieu (Subsidies) Staats- en bestuursrecht (Ministeries)</item>
         <item attribuut="Trefwoorden">Milieuhygiëne Openbare orde en veiligheid Subsidies Verkeer en Waterstaat (ministerie)</item>
         <item attribuut="Vindplaats">Kamervragen met antwoord 2003-2004, nr. 679, Tweede Kamer</item>
         <item attribuut="Vraagnr_bij_indiening">2030403910</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="LPF">Hermans</persoon>
         </item>
         <item attribuut="Datum_reaktie">2004-01-22</item>
         <item attribuut="Datum_indiening">2003-12-01</item>
         <item attribuut="Document-id">KVR19299</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1441" allpagenumbers="1441 1442" vetnummer="2030403910" code="0304tkkvr679" lopendefooter="Tweede Kamer, vergaderjaar 2003–2004, Aanhangsel" filenaam="KVR19299" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="679" onderwerp="" indiendatum="2003-12-1">
         <vrager partij="LPF" oorsprong="parlement">Hermans</vrager>
         <vraagt-aan>de ministers van Verkeer en Waterstaat en van Justitie</vraagt-aan>
      </vraagdata>
      <antwoorddata antwoorddatum="2004-01-22">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Kunt u aangeven hoe hoog de kostenpost is die door deze actie van Milieudefensie is ontstaan? </vraag>
      <vraag nummer="2">Bent u bereid de kosten van deze actie op Milieudefensie te verhalen door het bedrag in mindering te brengen op de subsidie van het komende jaar? </vraag>
      <vraag nummer="3">Hoe beoordeelt u deze actie in het licht van het gegeven dat Milieudefensie een door de overheid zwaar gesubsidieerde organisatie is? Bent u bereid de subsidie aan Milieudefensie in het kabinet ter discussie te stellen? </vraag>
      <vraag nummer="4">Deelt u de mening dat Milieudefensie met dit optreden de wet heeft overtreden? Zo neen, waarom niet? </vraag>
      <vraag nummer="5">Bent u van mening dat het niet ingrijpen door de politie deze actie een zekere legitimiteit verleent, waarmee de deur opengezet wordt voor vele andere organisaties om overheidsorganisaties te blokkeren in hun dagelijkse werk? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Om te bepalen hoe hoog de kostenpost is, heb ik een berekening bij benadering laten maken van gederfde loonkosten. Hierbij is uitgegaan van een gemiddelde donderdagbezetting van het gebouw van 633 medewerkers tegen een gemiddeld uurtarief (inclusief werkgeverslasten) van € 36. Er van uitgaande dat ongeveer drie uur niet gewerkt kon worden door de actie, kom ik op een bedrag van gederfde loonkosten van circa € 68.364. </antwoord>
      <antwoord nummer="2">Stichting Milieudefensie ontvangt geen subsidie van het ministerie van Verkeer en Waterstaat. Derhalve kan ik de kosten daar ook niet op in mindering brengen. </antwoord>
      <antwoord nummer="3">Inderdaad ontvangt de Stichting Milieudefensie een behoorlijk bedrag aan subsidie van enkele departementen. Een veel groter deel van haar financiering ontvangt de Stichting via de Postcodeloterij (in totaal € 6,9 miljoen, waarvan € 1,5 miljoen in 2002). Ik verwijs u ook naar de brief van de minister van Financiën van 6 maart 2003 (fin0300095). De Stichting ontvangt van het ministerie van Buitenlandse Zaken voor een activiteit in 2003 een bedrag van € 157.000. Het ministerie van VROM verleent uitsluitend subsidie op basis van een ingediend programma- of projectplan (met gespecificeerde activiteiten), dat behalve op legaliteit inhoudelijk wordt beoordeeld op ondermeer aansluiting bij het beleid, vernieuwendheid en bijdrage aan duurzame ontwikkeling. Er wordt dus geen exploitatiesubsidie verleend. In het jaar 2002 is door het ministerie van VROM 500.000 euro aan programmasubsidie aan de Vereniging Milieudefensie verstrekt, en voor een bedrag van 613.340 euro aan projectsubsidies. De Openbaar Vervoer campagne van de Vereniging Milieudefensie, waarvan de blokkadeactie deel uitmaakte, wordt volledig gefinancierd door middelen die deze campagne zelf opbrengt (de inmiddels 120.000 ondertekenaars van de kaartenactie die onderdeel is van de campagne, wordt verzocht om een financiële bijdrage; de opbrengst hiervan is voldoende om de campagne te financieren). De overheid heeft dus niet meegefinancierd aan deze actie. In het licht van het bovenstaande is het niet te verwachten dat korting op de subsidie een blokkadeactie als bedoeld in de kamervraag, in het vervolg zal voorkomen. Evenwel zal ik, mocht mijn ministerie nogmaals het doelwit zijn van een dergelijke actie van Milieudefensie, zeker overwegen de subsidiëring in het kabinet aan de orde te stellen. </antwoord>
      <antwoord nummer="4">Nee, van strafbaarheid conform artikel 138 van het Wetboek van Strafrecht, is pas sprake als de actievoerders zich na vordering van de rechthebbende niet verwijderen en zover is het in dit geval niet gekomen. </antwoord>
      <antwoord nummer="5">Nee. Deze actie is op geen enkele wijze legitimiteit verleend door het niet ingrijpen. Bij de beoordeling van, zoals in casu, de departementsleiding en de politie of in een bepaalde situatie daadwerkelijk moet worden opgetreden door de politie, dient de proportionaliteit en de subsidiariteit van een dergelijk optreden te worden afgewogen. De beslissing om af te zien van ingrijpen in een bepaalde situatie, bijvoorbeeld gelegen in de beoordeling dat er op geen enkel moment een bedreiging van de veiligheid of materiële schade aanwezig is, leidt op zichzelf niet tot legitimatie van de actie. Daarmee is het zeker denkbaar dat bij een andere actie waarbij een overheidsorganisatie geblokkeerd wordt, ook een andere beslissing met betrekking tot politieoptreden genomen wordt. </antwoord>
      <noten afkomstig="antwoord"/>
   </antwoorden>
</kvr>
