<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oven (PvdA) aan de minister van Justitie over de aanpak van bolletjesslikkers op Curaçao. (Ingezonden 22 mei 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15842
</item>
         <item attribuut="Inhoud">Vragen naar aanleiding van een bericht dat de luchtvaartmaatschappij Dutch Caribbean Airlines (DCA) een tiental personen heeft vervoerd met betrekking tot wie aanwijzingen bestonden dat zij drugs op of in hun lichaam vervoerden.</item>
         <item attribuut="Rubriek">Criminaliteit en openbare orde (Drugsbestrijding) Verkeer, vervoer en waterstaat (Luchtvaart)</item>
         <item attribuut="Trefwoorden">Drugsbestrijding Luchtvaart</item>
         <item attribuut="Vindplaats">Kamervragen met antwoord 2001-2002, nr. 1298, Tweede Kamer</item>
         <item attribuut="Vraagnr_bij_indiening">2010210450</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Oven</persoon>
         </item>
         <item attribuut="Datum_reaktie">2002-06-19</item>
         <item attribuut="Datum_indiening">2002-05-22</item>
         <item attribuut="Document-id">KVR15842</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2745" allpagenumbers="2745 2746" vetnummer="2010210450" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15842" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1298" onderwerp="" indiendatum="2002-05-22">
         <vrager partij="PvdA" oorsprong="parlement">Van Oven</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2002-06-19">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het waar dat Dutch Caribbean Airlines (DCA) de afgelopen dagen een tiental personen heeft vervoerd met betrekking tot wie aanwijzingen bestonden dat zij drugs in of op hun lichaam vervoerden? <voetnoot nummer="1"/>
      </vraag>
      <vraag nummer="2" voetnoot="2">Zo ja, doet zich hier nu het geval voor als bedoeld in uw antwoord op vraag 7 van mijn vragen over dit onderwerp d.d. 7 mei jl.? <voetnoot nummer="2"/>
      </vraag>
      <vraag nummer="3">Zijn de betrokkenen in Nederland aangehouden? </vraag>
      <vraag nummer="4">Mag nu verwacht worden dat tegen DCA en de verantwoordelijke opdrachtgevers hier of in de Nederlandse Antillen vervolging wordt ingesteld? </vraag>
      <noten afkomstig="vraag">
         <noot nummer="1" datum="2002-05-17" bron="Nieuwsbericht">Nieuwsbericht, 17 mei 2002</noot>
         <noot nummer="2" datum="2002-05-7" bron="Vragen Van Oven">Vragen Van Oven, 7 mei 2002, vraagnr. 2010210220, vergaderjaar 2001–2002</noot>
      </noten>
   </vragen>
   <antwoorden aantal="2">
      <antwoord nummer="1 en 3">Op mijn verzoek heeft het College van procureurs-generaal een onderzoek ingesteld. lk ontleen daaraan het volgende. Op woensdagmiddag 15 mei 2002 heeft de Antilliaanse douanerecherche, in gezamenlijkheid met de Antilliaanse politie en in aanwezigheid van een Antilliaanse officier van Justitie op de luchthaven Hato te Curac¸ao een preflight-/uitreiscontrole uitgevoerd op passagiers van DCA-vlucht K82001 naar Amsterdam. Tijdens deze controle zijn door de Antilliaanse autoriteiten zeven passagiers aangehouden die cocaïne vervoerden in hun bagage, dan wel op het lichaam geplakt, ofwel verstopt in hun schoenen. Voorts constateerde de Antilliaanse douanerecherche dat er bij 13 passagiers aanwijzingen bestonden dat zij bolletjes cocaïne hadden ingeslikt. Van deze 13 personen zijn de persoonsgegevens genoteerd. Zij werden verzocht zich ter beschikking van de douane te houden. In aansluiting daarop hebben het hoofd van de douanerecherche en de officier van justitie tevergeefs getracht voor deze 13 passagiers aan de luchtvaartmaatschappij DCA een negatief reisadvies te verstrekken. Aan de betrokken dertien passagiers is medegedeeld dat op Curac¸ao niet tot hun aanhouding werd overgegaan en dat de persoonsgegevens aan de justitiële autoriteiten in Nederland zouden worden doorgegeven c.q. overgedragen. Voorts is de betrokken passagiers, omwille van hun gezondheid, geadviseerd af te zien van de vlucht gelet op de risico’s die waren verbonden aan het in het lichaam vervoeren van cocaïnebolletjes. Daarop hebben twee passagiers van de reis afgezien. De overige elf betrokken passagiers zijn alsnog met de DCA-vlucht naar Amsterdam vertrokken. Na vertrek van de vlucht vanaf Curac¸ao zijn door de Antilliaanse douanerecherche de persoonsgegevens van de betrokken elf passagiers per fax aan het Schipholteam toegezonden. Het faxbericht is op woensdag 15 mei 2002 omstreeks 22.50 uur op het Meld- en Informatiecentrum (MIC) van de Kmar-Schiphol ontvangen. Op dat moment was geen personeel van het Schipholteam op de luchthaven in dienst. Het faxbericht werd de volgende dag, omstreeks 06.30 uur, besproken met de teamleider van het Schipholteam, waarna er onverwijld contact tot stand kwam met het Haarlemse openbaar ministerie. De piketofficier van justitie heeft het Schipholteam opgedragen aan de gate een controle uit te voeren en daarbij aan te treffen c.q. aangetroffen bolletjesslikkers aan te houden. Van belang daarbij is dat van de op dat moment in dienst zijnde 15 rechercheurs van het Schipholteam reeds acht rechercheurs bezig waren met de be- en afhandeling van een drietal, enige uren daarvoor op Schiphol gearriveerde en reeds aangehouden, verdachten en twee met deze verdachten reizende kinderen. De zeven, voor de aanhouding van bolletjesslikkers gekwalificeerde, overige rechercheurs, hebben de controle op de inkomende DCA-vlucht uitgevoerd, waarbij het hen overigens niet gelukte uit de ongeveer 280 passagiers direct bij de gate de betreffende personen zoals opgenomen in meergenoemd Atilliaanse faxbericht te identificeren. Wel werden bij, of in de omgeving van, de douanebalie door het Schipholteam drie koeriers onderkend, waarvan twee «body-packers» en één koerier met verdovende middelen in de koffer: deze passagiers die zijn aangehouden waren niet opgenomen in meergenoemd faxbericht. Tegelijkertijd werden twee passagiers onderkend, wier namen wel op het faxbericht bleken voor te komen: één van deze twee passagiers voldeed aan de gehanteerde «slikkerscriteria» en is aangehouden. Vervolgens werden door het Schipholteam nog twee andere «bolletjesslikkers» onderkend en aangehouden. Van laatstgenoemden waren de persoonsgegevens overigens evenmin opgenomen in het Antilliaanse faxbericht. Gelet op de hiervoor geschetste logistieke omstandigheden, de samenloop met enige andere aanhoudingen en het daarmee heengaande capaciteitsbeslag alsmede het beperkte tijdsbestek, bleek het niet doenlijk alle elf betreffende passagiers te onderkennen. Het College van procureurs-generaal is van oordeel dat gelet op de omstandigheden zoals die zich aandienden naar beste vermogen en kunnen is gehandeld. Het oordeel van het College wordt dezerzijds gedeeld. </antwoord>
      <antwoord nummer="2 en 4">Reeds in eerdere fase had het College van procureurs-generaal mij doen weten dat het openbaar ministerie over zal gaan tot strafrechtelijk optreden tegen DCA, wanneer andermaal zou blijken dat deze luchtvaartmaatschappij persisteert bij haar non-coöperatieve houding. Daarvan is door het Haarlemse parket ook mededeling gedaan aan de directie van zowel DCA als ook aan de directie van de Belgische luchtvaartmaatschappij Sobelair, welke onderneming voor DCA de vluchtuitvoering verzorgt. Voorts heeft het College van procureurs-generaal mij doen weten dat naar aanleiding van de gebeurtenissen zoals die zich hebben aangediend bij de uitvoering van de hiervoor beschreven vlucht niet strafrechtelijk wordt opgetreden tegen DCA. Ik onderschrijf de benadering die door het College in deze wordt gevolgd zulks ook nu het nadere overleg met en tussen het Antilliaanse en Nederlandse openbaar ministerie inzake een effectieve en efficiënte aanpak nog volop gaande is en het strafrechtelijk optreden immer ultimum remedium is en blijft. </antwoord>
      <noten afkomstig="antwoord"/>
   </antwoorden>
</kvr>
