<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Atsma (CDA) aan de staatssecretaris van Verkeer en Waterstaat over Nozema. (Ingezonden 11 december 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13149
</item>
         <item attribuut="Inhoud">Vragen over artikel in Algemeen Dagblad van 16 november 2000, over zendmastbeheerder Nozema die Broadcast Partners (Radio 538) zou hinderen optimaal gebruik te maken van haar zendvergunning en 'klanten afpakt'.</item>
         <item attribuut="Rubriek">Communicatie, media en informatievoorziening (Omroepen) Handel en economie (Mededinging)</item>
         <item attribuut="Trefwoorden">Mededinging Omroepen</item>
         <item attribuut="Vindplaats">Kamervragen met antwoord 2000-2001, nr. 718, Tweede Kamer</item>
         <item attribuut="Vraagnr_bij_indiening">2000103590</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Atsma</persoon>
         </item>
         <item attribuut="Datum_reaktie">2001-02-20</item>
         <item attribuut="Datum_indiening">2000-12-11</item>
         <item attribuut="Document-id">KVR13149</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1485" allpagenumbers="1485 1486" vetnummer="2000103590" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13149" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="718" onderwerp="" indiendatum="2000-12-11">
         <vrager partij="CDA" oorsprong="parlement">Atsma</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="20 februari 2001) Zie ook Aanhangsel Handelingen nr. 500, vergaderjaar 2000–2001.">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van het bericht dat Nozema in de zendmast te Hilversum te weinig ruimte biedt aan Broadcast Partners, de zendoperator van onder meer Radio 538, waardoor Radio 538 geen optimaal gebruik kan maken van haar zendvergunning? <voetnoot nummer="1"/>
      </vraag>
      <vraag nummer="2">Is het waar dat Nozema klanten van Broadcast Partners benadert en andere opstelpunten aanbiedt als zij hun contract met hun eigen zendoperator opzeggen en met Nozema in zee gaan? </vraag>
      <vraag nummer="3">Wat vindt u van deze ontwikkelingen? </vraag>
      <vraag nummer="4">Bent u van plan om maatregelen te treffen om deze praktijken in de toekomst te voorkomen? </vraag>
      <vraag nummer="5">Klopt het dat Nozema zelf operator en strategisch infrastructuurbeheerder is? Zo ja, deelt u dan de mening dat deze vorm van belangenverstrengeling niet wenselijk is? </vraag>
      <vraag nummer="6">Bent u van plan om maatregelen te treffen om concurrentie te bevorderen? Zo ja, welke? </vraag>
      <vraag nummer="7">Bent u bereid om de zendmasten los te koppelen van het beheer door Nozema? </vraag>
      <vraag nummer="8">Heeft dit consequenties voor de implementatie van het Zero Base onderzoek? Zo ja, welke? </vraag>
      <noten afkomstig="vraag">
         <noot nummer="1" datum="2000-11-16" bron="Algemeen Dagblad">Algemeen Dagblad, 16 november 2000</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Van de zijde van Nozema is mij verzekerd dat hiervan geen sprake is. </antwoord>
      <antwoord nummer="3">Ik heb geen redenen om te twijfelen aan het antwoord van Nozema. Een directe aanleiding om maatregelen te treffen acht ik derhalve op dit moment niet aanwezig. Indien partijen menen dat op het gebied van site sharing of anderszins door Nozema onrechtmatig wordt gehandeld bestaat voor hen de mogelijkheid om de toezichthouder en de rechter in te schakelen. </antwoord>
      <antwoord nummer="4">Zie antwoord vraag 3. </antwoord>
      <antwoord nummer="5">Nozema is naast de exploitatie van omroepzendernetwerken mede actief op het gebied van frequentiemanagement, frequentie- en meetonderzoek en beheert tevens een aantal zendmasten, gedeeltelijk in eigendom, gedeeltelijk op basis van huurovereenkomsten. Een dergelijke combinatie van activiteiten is voor partijen die in deze markt actief zijn, ook internationaal gezien, geen ongebruikelijke. Derhalve zie ik in deze combinatie van bedrijfsmatige activiteiten geen ongewenste vorm van belangenverstrengeling. Het feit dat Nozema een aantal zendmasten in beheer heeft, kan op zich als een strategisch voordeel voor Nozema worden gezien ten opzichte van concurrenten in dezelfde markt die een dergelijk beheer niet hebben. Dit biedt echter op zich onvoldoende grond voor de constatering dat hier sprake zou zijn van ongewenste belangenverstrengeling. Voorts verwijs ik hier naar de beantwoording van de volgende vraag (6). </antwoord>
      <antwoord nummer="6">De mogelijkheden voor concurrentie worden ondermeer bevorderd door de verplichting voor houders van omroepzendernetwerken om redelijke verzoeken tot medegebruik van antenne opstelpunten in te willigen. Deze verplichting is momenteel al in artikel 3.11 van de Telecommunicatiewet opgenomen. Daarnaast is in de Telecommunicatiewet een (nieuw) artikel 3.12 opgenomen, waardoor het mogelijk wordt gemaakt om bij of krachtens Algemene Maatregel van Bestuur nadere regels te stellen met betrekking tot medegebruik van antenne-opstelpunten. Door deze aanvulling zal het medegebruik van antenne-opstelpunten nog effectiever kunnen worden bevorderd. Tevens ben ik voornemens om de Telecommunicatiewet zodanig te wijzigen dat houders van omroepnetwerken ook redelijke verzoeken tot medegebruik van antennes en antennesystemen dienen te honoreren. Op die manier worden de gebruiksmogelijkheden van de (bestaande) omroepzendernetwerken maximaal bevorderd. Verder zal de Telecommunicatiewet worden herzien naar aanleiding van de invoering van een nieuw regelgevend kader voor de elektrische communicatie-infrastructuur en bijbehorende diensten op Europees niveau (ONP-review). Dit kader bevat nieuwe regels ten aanzien van de toegang tot elektronische communicatienetwerken waartoe dan ook, anders dan nu het geval is, omroepzendernetwerken zullen behoren. </antwoord>
      <antwoord nummer="7">Vooralsnog ontbreekt naar mijn mening de noodzaak om de zendmasten los te koppelen van het beheer door Nozema. Door een dergelijke opsplitsing kan, gelet om de omvang van Nozema, zowel de continuïteit van de werkgelegenheid als het kennisniveau binnen de onderneming in gevaar komen. Bovendien ben ik van mening dat de concurrentie bevorderende maatregelen (zie antwoord vraag 6) voldoende zijn om ongewenste markteffecten te voorkomen. Ik acht derhalve de rechtvaardiging voor een dergelijke zware ingreep in de bedrijfsvoering van Nozema niet aanwezig. </antwoord>
      <antwoord nummer="8">Een en ander heeft mijns inziens geen consequenties voor de implementatie van het Zero Base-onderzoek. Zowel Nozema als Broadcast Partners hebben mij verzekerd dat zij nauw samenwerking bij de implementatie van het Zero Base-onderzoek en dat tussen beide ondernemingen een overeenkomst inzake site- en antennesharing aanstaande is. </antwoord>
      <noten afkomstig="antwoord"/>
   </antwoorden>
</kvr>
