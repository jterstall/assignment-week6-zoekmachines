<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de minister van Sociale Zaken en Werkgelegenheid over de afhandeling van bijstandsaanvragen in gemeenten. (Ingezonden 3 juni 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15900
</item>
         <item attribuut="Inhoud">Vragen over de trage afhandeling van bijstandsaanvragen.</item>
         <item attribuut="Rubriek">Sociale zekerheid (Bijstand (ABW, RWW, Wet Sociale Werkvoorziening))</item>
         <item attribuut="Trefwoorden">Bijstand</item>
         <item attribuut="Vindplaats">Kamervragen met antwoord 2001-2002, nr. 1350, Tweede Kamer</item>
         <item attribuut="Vraagnr_bij_indiening">2010210940</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2002-07-01</item>
         <item attribuut="Datum_indiening">2002-06-03</item>
         <item attribuut="Document-id">KVR15900</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2857" allpagenumbers="2857 2858" vetnummer="2010210940" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15900" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1350" onderwerp="" indiendatum="2002-06-3">
         <vrager partij="SP" oorsprong="parlement">De Ruiter</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2002-07-1">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u de berichten «FNV Bouw klaagt opnieuw over traag tempo CWI’s», «Gemeenten blijken laks met bijstand», «Bijstand achter door drukte» en de rapportage «Benchmark sociale diensten 2000» van de Vereniging van Nederlandse Gemeenten (VNG? <voetnoot nummer="1"/>
      </vraag>
      <vraag nummer="2">Is het u bekend dat er grote verschillen per gemeente bestaan in de doorlooptijden voor de afhandeling van bijstandsaanvragen en dat een substantieel deel van de gemeenten de wettelijke termijn van 8 weken overschrijdt? </vraag>
      <vraag nummer="3">Welke maatregelen gaat u nemen om te voorkomen dat bijstandaanvragers onnodig lang op afhandeling van hun aanvraag moeten wachten, nu de gemiddelde doorlooptijd 37 dagen bedraagt en de twee traagste gemeenten 75 dagen nodig hebben om op een bijstandsaanvraag te beslissen? </vraag>
      <vraag nummer="4">Deelt u de mening van de VNG dat sprake is van een zorgelijke situatie nu een substantieel deel van de gemeenten de wettelijke hercontrolotermijnen ruimschoots overschrijdt? </vraag>
      <vraag nummer="5">Bent u van plan nader onderzoek te laten verrichten naar de oorzaken en gevolgen van de termijnoverschrijding, nu de onderzoekers van de VNG geen eensluidende conclusie kunnen trekken met betrekking tot die oorzaken en gevolgen? </vraag>
      <vraag nummer="6">Welke stappen gaat u ondernemen in de richting van de gemeenten nu blijkt dat 42 procent van alle ten onrechte verstrekte uitkeringen het gevolg is van administratieve fouten? </vraag>
      <vraag nummer="7">Hebt u aanwijzingen dat het aantal termijnoverschrijdingen en het foutenpercentage nu anders zijn dat in 2000? Zo ja, in welk opzicht? </vraag>
      <vraag nummer="8">Deelt u de conclusie van bijstandconsulenten dat de oorzaak van de achterstanden en fouten vooral gezocht moet worden in werkdruk en gebrek aan informatie? Zo ja, welke maatregelen wilt u nemen om deze oorzaken te bestrijden? </vraag>
      <vraag nummer="9">Welke maatregelen gaat u nemen om de inschrijftermijnen bij de Centra’s van Werk en Inkomen te bekorten nu blijkt dat die termijn kunnen oplopen (regio Tilburg) tot 13 weken? </vraag>
      <noten afkomstig="vraag">
         <noot nummer="1" datum="2002-05-30" bron="Volkskrant, 28, 29 en">Volkskrant, 28, 29 en, 30 mei 2002</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Gemeenten moeten zich houden aan de wettelijk geregelde termijn. Uit de benchmarkrapportage 2000 blijkt dat de gemiddelde afdoeningstermijn van 37 kalenderdagen binnen de wettelijke termijn van 8 weken blijft. Omdat bij de registratie van de afhandelingstermijn ook dagen zijn meegeteld waarover de beslistermijn is opgeschort, kunnen met betrekking tot de afhandelingstermijnen van 56 dagen of langer geen harde uitspraken gedaan worden over het al dan niet naleven van de wettelijke norm. Gemeenten en CWI’s zal ik er met nadruk op wijzen dat de wettelijke termijn moet worden nageleefd. </antwoord>
      <antwoord nummer="4 t/m 8">De «benchmark sociale diensten» is een instrument voor en door gemeenten. Met de benchmark maken gemeenten voor elkaar transparant hoe hun uitvoering er uitziet. De benchmark draagt ertoe bij dat gemeenten door onderlinge vergelijking van elkaar leren en daarmee de kwaliteit van de eigen uitvoering verder kunnen verbeteren. De verbeteringen zullen veelal de interne bedrijfsvoering van de gemeenten betreffen. In het kader van de medebewindsrelatie en met het oog op de positie van gemeenten binnen ons staatsbestel, is de interne bedrijfsvoering bij uitstek een verantwoordelijkheid voor gemeenten. De opzet van de benchmark leidt ertoe dat de gegevens niet exact overeenstemmen met de jaarverantwoording die de gemeenten aan mij zenden. In het kader van het toezicht, de vaststelling van de rijksvergoeding, de eventueel te ondernemen acties jegens gemeenten en de beleidsvoering zal ik mij derhalve baseren op het door de accountant gecertificeerde verslag over de uitvoering en de gegevens die de gemeenten aan het CBS aanleveren. Dat de uitvoering van de Algemene bijstandswet in 2000 niet in alle gemeenten op orde was, is mij bekend. Gelet op de wettelijke kaders heb ik de gemeenten hierop aangesproken of zal ik dat op korte termijn doen in het kader van de vaststelling van de rijksvergoeding over 2000. Ik heb de Tweede Kamer hierover geïnformeerd bij mijn brief van 6 december 2001. De Inspectie Werk en Inkomen zal mij informeren over het beeld in de uitvoering van de Algemene bijstandswet over 2001. </antwoord>
      <antwoord nummer="9">Er zijn door mij geen signalen ontvangen, dat het voorkomt dat inschrijving als werkzoekende en de daaraan verbonden bemiddeling naar werk niet plaats kan vinden, zodra de klant zich als werkzoekende heeft gemeld bij het CWI. Daar waar dit niet al op dezelfde dag lukt, is sprake van een incident. Ik bestrijd dat de termijnen van inschrijving als werkzoekende kunnen oplopen tot 13 weken, zoals in deze vraag wordt gesteld. De implementatie van het SUWI-proces wordt door mijn departement nauwlettend gevolgd, onder meer door overleggen tussen CWI en mijn departement op verschillende niveau’s, zodat – mochten zich onverhoopt in de toekomst knelpunten met betrekking tot oplopende inschrijftermijnen gaan voordoen – signalen hierover mijn departement al in een vroeg stadium zullen bereiken. Met betrekking tot (mogelijke) risico’s en knelpunten houdt mijn departement voortdurend een vinger aan de pols. </antwoord>
      <noten afkomstig="antwoord"/>
   </antwoorden>
</kvr>
