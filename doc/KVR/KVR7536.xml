<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Buijs en Dankers (beiden CDA) over de ambulancezorg. (Ingezonden 7 juli 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7536
</item>
         <item attribuut="Inhoud">Betreft vragen naar aanleiding van een advertentie houdende een noodkreet van de regio Eindhoven/Zuidoost Brabant inzake de ambulancezorg.</item>
         <item attribuut="Rubriek">Gezondheidszorg (Geneeskunde) Gezondheidszorg (Overig)</item>
         <item attribuut="Trefwoorden">Ambulancevervoer</item>
         <item attribuut="Vindplaats">Kamervragen met antwoord 1997-1998, nr. 1568, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Buijs</persoon>
            <persoon partij="CDA">Dankers</persoon>
         </item>
         <item attribuut="Datum_reaktie">1998-07-23</item>
         <item attribuut="Datum_indiening">1998-07-07</item>
         <item attribuut="Document-id">KVR7536</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3217" allpagenumbers="3217 3218" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7536" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1568" onderwerp="" indiendatum="1998-07-7">
         <vrager partij="CDA" oorsprong="parlement">Buijs</vrager>
         <vrager partij="CDA" oorsprong="parlement">Dankers</vrager>
         <vraagt-aan/>
      </vraagdata>
      <antwoorddata antwoorddatum="1998-07-23">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennisgenomen van een advertentie houdende een noodkreet van de regio Eindhoven/Zuidoost Brabant inzake de ambulancezorg? <voetnoot nummer="1"/>
      </vraag>
      <vraag nummer="2">Kunt u bevestigen dat «de regio Eindhoven een ruim aantal levensgrote en levensgevaarlijke gaten kent, simpelweg omdat er onvoldoende financiële middelen beschikbaar zijn» en «7 procent van de inwoners langer op hulp moeten wachten dan de bekende 15 minuten, die eigenlijk al te lang zijn»? Zo neen, wilt u uw antwoord motiveren? </vraag>
      <vraag nummer="3">Wat is uw oordeel over de inhoud van deze advertentiecampagne? </vraag>
      <vraag nummer="4" voetnoot="2">Heeft u de beschikking over de aanrijtijden over het jaar 1997? Hoe verhouden deze zich tot het jaar 1996, toen «Zuidoost-Brabant niet genoemd is bij de regio’s die in 1996 boven het landelijk gemiddelde lagen»? <voetnoot nummer="2"/>
      </vraag>
      <vraag nummer="5">Is bij het budgetteringssysteem het jaar 1996 als basisjaar genomen terwijl in dat jaar «de ambulancezorg in de regio ver onder het gewenste niveau functioneerde»? Zo ja, waarom is dat jaar als basis voor de berekening gekozen en is niet uitgegaan van (desnoods) een fictieve situatie waarbij de ambulancezorg op peil zou zijn? </vraag>
      <vraag nummer="6" voetnoot="2">Herinnert u zich dat u in antwoord op eerder gestelde Kamervragen heeft gezegd dat «eerst als blijkt dat in de regio verbetering van de aanrijtijden niet kan worden bereikt door versterking van de samenwerking tussen ambulancediensten, pas bereid bent te overwegen om in financiële zin maatregelen te treffen»? <voetnoot nummer="2"/>
      </vraag>
      <vraag nummer="7">Moet geconcludeerd worden dat het door Gedeputeerde Staten van Brabant vastgestelde nieuwe spreidingsplan niet in staat is geweest de knelpunten weg te nemen? </vraag>
      <vraag nummer="8">Ziet u nu aanleiding «om direct maatregelen te nemen»? Zo neen, waarom niet? Hoe denkt u de problemen alsdan in deze regio tot een oplossing te brengen? </vraag>
      <vraag nummer="9">Zijn er meer regio’s in het land met knelpunten als de regio Zuidoost Brabant? Zo ja, welke zijn dat en op welke wijze zullen hier oplossingen worden geboden? </vraag>
      <noten afkomstig="vraag">
         <noot nummer="1" datum="1998-07-4" bron="de Volkskrant">de Volkskrant, 4 juli 1998</noot>
         <noot nummer="2" documenttype="Kamervragen">Aanhangsel Handelingen, TK 1997–1998, nr. 1358.</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2 en 5">Het budgetteringssysteem voor de ambulancezorg neemt inderdaad in principe als basis de exploitatiekosten over het jaar 1996. Gelet op de specifieke gewijzigde omstandigheden in de regio Zuidoost-Brabant (o.a. wijziging van het provinciale spreidingsplan) heeft echter op verzoek van de regio, voorafgaand aan de vaststelling van het budget, op 15 juni 1998 overleg plaatsgevonden met het COTG. Op basis van de uitkomsten van het overleg heeft het COTG besloten het budget voor de regio Zuidoost-Brabant te bepalen op basis van de cijfers over 1997. Overigens wil ik benadrukken dat de herallocaties voor 1998 beperkt zijn tot 1% van het normbudget per 1 januari 1998 en 1% van het normbudget per 1 juli 1998. Het in de advertentie genoemde bedrag van f 4 miljoen betreft een situatie van 100% herallocatie. Ik ben daarom van oordeel dat er vooralsnog geen sprake is van een onverantwoorde situatie. </antwoord>
      <antwoord nummer="3">Ik ben van mening dat een dergelijke advertentiecampagne niet gepast is. De advertentie bevat feitelijke onjuistheden; bovendien loopt er een gedegen onderzoek naar de gevolgen van de invoering van het budgetsysteem voor de ambulancezorg. Het is alle partijen die betrokken zijn bij de ambulancezorg bekend dat de uitkomsten van het onderzoek kunnen leiden tot bijstelling van het budgetsysteem. Het is naar mijn oordeel voorbarig om een voorschot te nemen op de uitkomsten van het onderzoek en daarmee de publieke opinie te beïnvloeden. </antwoord>
      <antwoord nummer="4">De aanrijtijden over 1997 die op basis van de Wet ambulancevervoer moeten worden verstrekt, zullen eerst in de loop van dit jaar beschikbaar komen. </antwoord>
      <antwoord nummer="6">Ja. </antwoord>
      <antwoord nummer="7">Neen. Het door Gedeputeerde Staten van Noord-Brabant vastgestelde nieuwe spreidingsplan biedt goede mogelijkheden om de aanrijtijden te verbeteren. Naast de bestaande vijf standplaatsen zijn er in oktober 1997 twee nieuwe standplaatsen aangewezen. </antwoord>
      <antwoord nummer="8">Neen. Het budget voor de regio Eindhoven/Zuidoost-Brabant is vastgesteld op basis van de cijfers van het jaar 1997. In oktober 1997 is een nieuw spreidingsplan vastgesteld. Hiermee is aanzienlijk tegemoet gekomen aan de knelpunten in de regio. Eerst als het budgetteringsonderzoek, dat door de ambulancesector bestuurlijk volledig wordt gedragen, is afgerond zal bezien kunnen worden of aanpassing van de budgetten van de betrokken ambulancediensten noodzakelijk is, waarbij voorop zal staan dat de vorming van een regionale ambulancevoorziening niet mag worden belemmerd. </antwoord>
      <antwoord nummer="9">Er zijn regio’s waarbij de aanrijtijden liggen boven het landelijk gemiddelde van 3,9%. Deze regio’s heb ik reeds aangegeven in mijn antwoord op de vragen van het lid Van der Reijden (Aanhangsel van de Handelingen, vergaderjaar 1997–1998, nr. 648). Uit het budgetonderzoek zullen ook de regio’s naar voren kunnen komen waar financiële knelpunten zijn ontstaan door de invoering van het budgetsysteem voor de ambulancezorg. Eerst als bekend is wat de exacte oorzaak is van de knelpunten, is het zinvol te beoordelen op welke wijze de knelpunten kunnen worden opgelost. </antwoord>
      <noten afkomstig="antwoord"/>
   </antwoorden>
</kvr>
