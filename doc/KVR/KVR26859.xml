<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Heemskerk (PvdA) aan de ministers van Volksgezondheid, Welzijn en Sport en van Financiën over mogelijke verliezen en de hoogte van reserves bij zorgverzekeraars. (Ingezonden 8 november 2006); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26859
</item>
         <item attribuut="Inhoud">Vragen naar aanleiding van een bericht in het Financieele Dagblad van 3 november 2006 inzake adviezen van het Actuarieel Genootschap (AG) over voorzieningen die door zorgverzekeraars getroffen zouden moeten worden om eventuele verliezen op te vangen.</item>
         <item attribuut="Rubriek">Bedrijfsleven en industrie (Bank- en verzekeringswezen) Gezondheidszorg (Zorgverzekeringen)</item>
         <item attribuut="Trefwoorden">Zorgverzekeraars Zorgverzekeringen</item>
         <item attribuut="Vindplaats">Kamervragen met antwoord 2006-2007, nr. 414, Tweede Kamer</item>
         <item attribuut="Vraagnr_bij_indiening">2060702650</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Heemskerk</persoon>
         </item>
         <item attribuut="Datum_reaktie">2006-11-30</item>
         <item attribuut="Datum_indiening">2006-11-08</item>
         <item attribuut="Document-id">KVR26859</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="891" allpagenumbers="891 892 893" vetnummer="2060702650" code="0607tkkvr414" lopendefooter="Tweede Kamer, vergaderjaar 2006–2007, Aanhangsel" filenaam="KVR26859" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="414" onderwerp="" indiendatum="2006-11-8">
         <vrager partij="PvdA" oorsprong="parlement">Heemskerk</vrager>
         <vraagt-aan>de ministers van Volksgezondheid, Welzijn en Sport en van Financiën</vraagt-aan>
      </vraagdata>
      <antwoorddata antwoorddatum="2006-11-30">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Hebt u kennisgenomen van de publicatie <voetnoot nummer="1"/>, waarin wordt opgemerkt dat actuarissen vinden dat er hogere voorzieningen getroffen moeten worden aangezien zij ook de komende jaren verliezen verwachten bij zorgverzekeraars? </vraag>
      <vraag nummer="2">Is het waar dat de Nederlandsche Bank (DNB) de zorgverzekeraars heeft verzocht voorzieningen te treffen over 2006? Wat is de omvang van deze voorziening voor de gehele sector? </vraag>
      <vraag nummer="3">Hanteert DNB dezelfde toezichtregels over 2007 als over 2006? </vraag>
      <vraag nummer="4">Verwacht u op basis van de momenteel bekende premies dat zorgverzekeraars over 2007 dus opnieuw voorzieningen dienen te treffen? </vraag>
      <vraag nummer="5">Is het waar dat het Actuarieel Genootschap (AG) van mening is dat de wijze van boekhouden en het treffen van voorzieningen niet geheel prudent is? </vraag>
      <vraag nummer="6">Hoeveel hoger zouden voorzieningen over 2006 volgens het AG moeten zijn geweest? Wat is de mening van het AG over 2007? </vraag>
      <vraag nummer="7">Hoeveel hoger zou de gemiddelde zorgpremie in 2006 zijn geweest, indien de adviezen van het AG wel opgevolgd waren? </vraag>
      <vraag nummer="8">Waarin zit het verschil van opvatting tussen het AG enerzijds en DNB anderzijds? </vraag>
      <vraag nummer="9">Is het waar dat actuarissen van zorgverzekeraars aan DNB niet langer hun oordeel geven over de stand van zaken van de voorzieningen? </vraag>
      <vraag nummer="10">Geven actuarissen bij andere schade- of levensverzekeraars ook niet langer hun oordeel over de stand van zaken van de voorzieningen aan DNB? </vraag>
      <vraag nummer="11">Op welke wijze zijn publieke verslagstaten – met onder meer gegevens als de solvabiliteitspositie van de betreffende verzekeraar – toegankelijk voor polishouders en andere geïnteresseerden? </vraag>
      <noten afkomstig="vraag">
         <noot nummer="1" datum="2006-11-3" bron="Het Financieel Dagblad">Het Financieel Dagblad, 3 november 2006</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2" voetnoot="1">Zorgverzekeraars hebben bij de premiestelling een eigen verantwoordelijkheid, maar als er reden is om te veronderstellen dat de premie niet kostendekkend is, vraagt DNB zorgverzekeraars om voor het verwachte premietekort een voorziening te treffen. Dit is conform het jaarrekeningenrecht in titel 9 van Boek 2 van het Burgerlijk Wetboek en de internationale jaarrekeningstandaarden IAS/IFRS. Daarnaast dient een zorgverzekeraar aan DNB ook uit te leggen hoe hij, op een markt waar tal van bewegingen gaande zijn, gedurende de looptijd van het bedrijfsplan denkt te kunnen blijven opereren. Waar nodig maakt DNB afspraken met zorgverzekeraars over aanvullende maatregelen. De ontwikkelingen op de zorgverzekeringsmarkt verdienen – en krijgen – de voortdurende aandacht van DNB. Daarover houden de ministeries van Financiën en VWS nauw contact met DNB. Eerder zijn door DNB voor de gehele sector bedragen genoemd van € 200 miljoen tot € 400 miljoen aan premietekortvoorziening. Het ging daarbij steeds om geprognosticeerde schattingen op basis van verwachtingen. Exacte cijfers zijn daarover te geven wanneer de verslagstaten over het boekjaar 2006 zijn verzonden naar DNB. Gelet op het premietotaal, op jaarbasis ruwweg € 27 miljard, is een bedrag van minder dan € 500 miljoen voor de gehele sector niet buitensporig. Op basis van de van zorgverzekeraars ontvangen gegevens is naar schatting van DNB <voetnoot nummer="1"/>de verwachte omvang van het technisch resultaat dit jaar circa € 400 miljoen negatief. DNB heeft aangegeven dat de solvabiliteit bij zorgverzekeraars ruim boven de wettelijke vereisten ligt. </antwoord>
      <antwoord nummer="3">Op 1 januari 2007 treedt de Wet op het financieel toezicht (Wft) in werking. De Wft vervangt onder meer de Wet toezicht verzekeringsbedrijf 1993 (Wtv 1993), die in 2006 nog van toepassing is op onder meer zorgverzekeraars. De regels met betrekking tot het aanhouden van een solvabiliteitsmarge en technische voorzieningen zijn in de Wft niet gewijzigd. Wel zijn de door verzekeraars bij DNB in te dienen verslagstaten gemoderniseerd. De in de verslagstaten opgenomen informatie moet DNB in staat stellen om adequaat toezicht uit te oefenen. In de gemoderniseerde verslagstaten zal meer inzicht worden gevraagd in de gelopen risico’s en de beheersing daarvan. Ook zal meer inzicht worden gevraagd in de technische voorzieningen door middel van een toereikendheidstoets. </antwoord>
      <antwoord nummer="4">Het is aan de zorgverzekeraar om te beoordelen of de gevraagde premie toereikend is om de verwachte schade te kunnen vergoeden. Indien dit niet zo is, moet de zorgverzekeraar een premietekortvoorziening op haar balans opnemen. Zoals onder vraag 2 is aangegeven, zal DNB erop toezien dat de zorgverzekeraar aannemelijk kan maken dat het totaal van de premie en de eventueel opgevoerde premietekortvoorziening voldoende is om de verwachte schade te vergoeden. </antwoord>
      <antwoord nummer="5">Zowel de minister van Financiën als de minister van VWS heeft – anders dan het artikel in het Financieele Dagblad – geen berichten van het AG ontvangen die erop duiden dat de wijze van boekhouden en het treffen van voorzieningen niet geheel prudent is. </antwoord>
      <antwoord nummer="6 en 7">Van het AG is geen advies met betrekking tot de hoogte van de voorzieningen ontvangen. De hoogte van de voorzieningen dient te worden vastgesteld op basis van de regels dienaangaande in de Wtv 1993 c.q. de Wft en de bijbehorende lagere regelgeving. Met het oog op de beperking van de administratieve lasten zijn deze regels in lijn met het jaarrekeningenrecht zoals opgenomen in Titel 9 van Boek 2 van het Burgerlijk Wetboek dan wel de IAS/IFRS. Ware dit anders, dan zouden verzekeraars verplicht worden om twee aparte jaarverslagen op te maken: één ten behoeve van het prudentieel toezicht en één ten behoeve van aandeelhouders en andere belanghebbenden. De Wtv 1993 c.q. Wft verplicht zorgverzekeraars om een bepaalde solvabiliteitsmarge aan te houden die dient als een kapitaalbuffer. Deze solvabiliteitsmarge is bedoeld om risico’s op te kunnen vangen. Het vormen van aanvullende voorzieningen voor een geconstateerd risico, zoals AG in het krantenartikel bepleit is weliswaar prudent, maar past niet binnen het jaarrekeningenrecht. Het jaarrekeningenrecht staat het vormen van een voorziening alleen toe wanneer een risico zich daadwerkelijk heeft voorgedaan en er dus sprake is van een verplichting. Het is niet geoorloofd om een voorziening te vormen alleen omdat de kans aanwezig is dat in de toekomst een ontoereikende premie wordt gevraagd. Het vormen van een premietekortvoorziening is alleen geoorloofd voor zover er contracten zijn afgesloten met een ontoereikende premie. </antwoord>
      <antwoord nummer="8">De suggestie van het vormen van een reorganisatievoorziening zoals het AG in het krantenartikel bepleit, is binnen het jaarrekeningenrecht niet zonder meer mogelijk. Het jaarrekeningenrecht staat een reorganisatievoorziening pas toe indien de reorganisatie concreet is, en niet op basis van een verwachting omtrent een (onzekere) toekomstige reorganisatie. Als een verzekeraar een kostendekkende premie wil, dient hij de consequenties van mogelijk verzekerdenverlies én daarmee samenhangende overcapaciteit van bedrijfsuitrusting in te calculeren. Het gaat hier om zuiver operationeel risico, en dat dient normaliter door de wettelijk voorgeschreven solvabiliteitsmarge te worden geabsorbeerd. De actuaris moet dit aspect in zijn oordeelsvorming omtrent de soliditeit van de verzekeraar betrekken. Het is echter – anders dan het AG suggereert – niet correct om voor dit operationeel risico een (technische) voorziening te doen vormen. DNB heeft, anders dan uit de uitlatingen van het AG zou kunnen blijken, erop gewezen dat het aannemelijk is dat zorgverzekeraars wel degelijk zullen overgaan tot premieverhogingen als die noodzakelijk zouden zijn om te kunnen blijven opereren. Zoals al bij de beantwoording van vraag 2 is aangegeven, nopen de ontwikkelingen op de markt zorgverzekeraars tot het treffen van maatregelen. DNB beoordeelt of deze maatregelen passen in het kader van de lopende bedrijfsplannen. </antwoord>
      <antwoord nummer="9">In het geval van zorgverzekeraars die voor de invoering van de nieuwe Zorgverzekeringswet particuliere verzekeraar waren, is de rol van de actuaris beperkt. Bij voormalige ziekenfondsen heeft de actuaris nooit een rol gehad. De reden voor de beperking van de rol van de actuaris is dat het vereveningssysteem dat van toepassing is op zorgverzekeraars de risico’s van een vergrijzend verzekeringsbestand danwel chronisch zieken compenseert. Daardoor zijn de vergrijzingvoorziening en de C-voorziening (voor chronisch zieken) vervallen. Juist voor dergelijke voorzieningen was een oordeel van de actuaris vereist omdat het om complexe actuariële berekeningen ging. Zoals aangegeven in de beantwoording van vraag 3 zijn bij gelegenheid van de Wft de verslagstaten gemoderniseerd. Een verzekeraar dient in het kader van het toezicht voor elke voorziening aan te tonen dat deze toereikend is. De rol van de actuaris betreft het beoordelen van de toereikendheidstoets van een aantal specifieke technische voorzieningen. Er is onder de Wft een verklaring van de actuaris noodzakelijk voor ten minste: (a) de toets van toereikendheid van levensverzekeringsvoorzieningen en schadevoorzieningen waarbij gebruik gemaakt wordt van discontering, sterftetafels en of invaliditeitstafels, (b) de toets van toereikendheid van de voorziening voor niet-verdiende premies en lopende risico’s voor verzekeringen met een contractduur van meer dan vier jaar waarbij gedurende de contractduur de premie slechts beperkt kan worden verhoogd en de risico’s significant oplopen. Met de introductie van het vereveningssysteem in de huidige zorgverzekering voldoen er – wat de voormalige particuliere verzekeraars betreft – minder voorzieningen aan bovengenoemde criteria. De toetsende rol van de actuaris bij de zorgverzekering is daarmee in beginsel beperkt tot de premietekortvoorziening voor zover het gaat om contracten langer dan vier jaar waarbij er sprake is van in de tijd toenemende risico’s. </antwoord>
      <antwoord nummer="10">De actuaris geeft onder de Wft, net als onder de Wtv 1993, een oordeel over de stand van zaken van voorzieningen waarvoor actuariële berekeningen (discontering, werken met sterfte- en invaliditeitstafels) zijn vereist. Omdat onder de Wft de toereikendheidstoetsen waarover de actuaris een oordeel dient te geven, zijn aangepast en aangescherpt, is er wel het een en ander veranderd. Zo zal de toereikendheidstoets waarover de actuaris een oordeel dient te geven altijd kwantitatief van aard moeten zijn en is het niet meer mogelijk om alleen een verklaring te geven dat de gebruikte grondslagen in totaliteit voldoende prudent zijn. Voorts is onder de Wft meer concreet aangeduid wanneer er een verklaring benodigd is. Zie het antwoord op vraag 8. </antwoord>
      <antwoord nummer="11">Onder de Wtv 1993 (dus voor het verslagjaar 2006) kunnen belangstellenden tegen kostprijs de publieke verslagstaten opvragen bij de betreffende zorgverzekeraar. Voorts kunnen belangstellenden – ten kantore van DNB (Apeldoorn) – inzage krijgen in de publieke verslagstaten. Daarbij kan ook informatie over de solvabiliteitspositie van de desbetreffende verzekeraar verkregen worden. Onder de Wft (dus vanaf het verslagjaar 2007) hebben zorgverzekeraars de mogelijkheid om hun openbare maatschappelijke jaarverslag te combineren met het openbaarmakingvereiste vanuit het toezicht (de publieke verslagstaten). Dit betekent dat de solvabiliteitspositie een onderdeel zal zijn van het openbare maatschappelijke jaarverslag. Dit jaarverslag kan opgevraagd worden bij de zorgverzekeraar. Voorts zal DNB deze jaarverslagen, net als onder Wtv 1993, ter inzage stellen voor geïnteresseerden. </antwoord>
      <noten afkomstig="antwoord">
         <noot nummer="1" titel="Toezicht verzekeraars">www.statistics.dnb.nl, onder «Toezicht verzekeraars», tabel 9.5</noot>
      </noten>
   </antwoorden>
</kvr>
