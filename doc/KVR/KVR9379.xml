<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verburg (CDA) aan de ministers van Sociale Zaken en Werkgelegenheid en voor Grote Steden- en Integratiebeleid over de allochtonenrapportage door bedrijven. (Ingezonden 13 april 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9379
</item>
         <item attribuut="Inhoud">Vragen over het verzuim van veel bedrijven om in hun jaarverslag te rapporteren over het aantal allochtone werknemers.</item>
         <item attribuut="Rubriek">Arbeid (Overig) Bedrijfsleven en industrie (Ondernemingen) Welzijn (Minderheden)</item>
         <item attribuut="Trefwoorden">Buitenlandse werknemers Minderheden Verslaggeving ondernemingen</item>
         <item attribuut="Vindplaats">Kamervragen met antwoord 1998-1999, nr. 1385, Tweede Kamer</item>
         <item attribuut="Vraagnr_bij_indiening">2989911370</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Verburg</persoon>
         </item>
         <item attribuut="Datum_reaktie">1999-05-18</item>
         <item attribuut="Datum_indiening">1999-04-13</item>
         <item attribuut="Document-id">KVR9379</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2753" allpagenumbers="2753 2754" vetnummer="2989911370" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9379" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1385" onderwerp="" indiendatum="1999-04-13">
         <vrager partij="CDA" oorsprong="parlement">Verburg</vrager>
         <vraagt-aan>de ministers van Sociale Zaken en Werkgelegenheid en voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van het bericht dat (ook na een eerste rappel) tot op heden slechts 6.641 van de ruim 22.000 daarvoor in aanmerking komende bedrijven heeft voldaan aan de verplichting een jaarverslag 1997 bij de arbeidsbureaus in te dienen inzake aantallen en plannen betreffende allochtone werknemers? <voetnoot nummer="1"/>
      </vraag>
      <vraag nummer="2">Hoe verklaart u dit plichtsverzuim? </vraag>
      <vraag nummer="3">Kan de minister van Sociale Zaken en Werkgelegenheid bevestigen dat vanuit zijn ministerie optimistische uitlatingen zijn gedaan over de uitwerking van de wet Samen? Zo ja, waarop is dit optimisme gebaseerd? </vraag>
      <vraag nummer="4">Hoe denkt u voldoende inzicht te kunnen krijgen in de ontwikkelingen betreffende de aantallen allochtone werknemers in bedrijven, als die bedrijven niet aan hun rapportageverplichting voldoen? </vraag>
      <vraag nummer="5">Acht u de huidige mogelijkheden om nalatige bedrijven tot de orde te roepen voldoende? Zo ja, waarom? Zo neen, bent u dan bereid, in overleg met sociale partners, dan wel vanuit het kabinet, gerichte stappen te ondernemen in de geschetste situatie verbetering te brengen? </vraag>
      <noten afkomstig="vraag">
         <noot nummer="1" datum="1999-04-10" bron="Volkskrant">Volkskrant, 10 april 1999</noot>
      </noten>
   </vragen>
   <antwoorden aantal="2">
      <antwoord nummer="1, 2, 3 en 5">Ik heb kennisgenomen van het genoemde bericht. Op 1 april 1999 hebben blijkens opgave van Arbeidsvoorziening in totaal 6614 (i.p.v. 6641) werkgevers een jaarverslag wet SAMEN 1997 gedeponeerd. Voor het bevorderen van de naleving van de wet is in een aantal stimulansen voorzien. Deze maand zal de Arbeidsinspectie de nalatige werkgevers voor een tweede maal rappelleren. Blijven werkgevers in gebreke dan zal de Arbeidsinspectie hiervan mededeling doen aan de werkgever, aan de ondernemingsraad of het bij of krachtens de wet voor die onderneming ingestelde medezeggenschapsorgaan, aan de meest betrokken vakorganisaties en het RBA in welks werkgebied de onderneming feitelijk is gevestigd. Daarmee is deze mededeling openbaar. Daarnaast zal de minister voor Grote Steden- en Integratiebeleid een aantal stappen ondernemen richting gemeenten, provincies en andere overheidswerkgevers via een rechtstreekse benadering. Tevens worden de bedoelingen van de wet SAMEN betrokken in discussies tussen de GSB-steden en lokale werkgevers die in het kader van de stedelijke visies – en programmaontwikkeling – worden georganiseerd in de komende maanden. Tevens hebben de sociale partners in het Najaarsoverleg 1998 uitgesproken dat zij de naleving van de wet SAMEN zullen bevorderen. Werkgeversorganisaties hebben toegezegd actief te zullen bevorderen dat hun leden de wet naleven. Werknemersorganisaties zullen in dit kader een actieve rol van de ondernemingsraad stimuleren en ondersteunen. Tijdens het a.s. voorjaarsoverleg zal dit punt wederom aan de orde komen. Ook is in het kader van de voorlichting over de wet SAMEN in april van dit jaar naast de jaarlijkse brochure evenredigheidscijfers, nu die over 1998, ook het boekje «Met minderheden meer mogelijkheden» aan alle wet SAMEN-plichtige werkgevers verstuurd. Dit boekje is een gezamenlijke uitgave van de Taskforce Minderheden en Arbeidsmarkt en het Ministerie van Sociale Zaken en Werkgelegenheid. In dit boekje zijn ondermeer praktische tips en aanbevelingen opgenomen die werkgevers kunnen ondersteunen bij de naleving van de wet SAMEN. Conform de wettelijke verplichting wordt dit jaar een interimevaluatie over de wet SAMEN uitgevoerd. De uitkomsten van deze evaluatie zal ik u aan het einde van dit jaar toezenden. Alvorens mij te bezinnen op eventuele nadere mogelijkheden om nalatige bedrijven te stimuleren de wet uit te voeren, wil ik afwachten wat het effect van de genoemde stimulansen is en wat de uitkomsten van de evaluatie wet SAMEN zijn. De Task Force Minderheden en Arbeidsmarkt zal eind 1999 aanbevelingen doen ter verbetering van de arbeidsbemiddeling van etnische minderheden en voor de implementatie van maatregelen in sectoren. Verder zal eind 1999 aan de SER advies worden gevraagd over de mogelijke verbeteringen in de uitvoering van het arbeidsmarktbeleid voor etnische minderheden, mede in relatie tot de bevindingen van de Task Force Minderheden en Arbeidsmarkt. Bij de invoering van de wet SAMEN is gekozen voor civielrechtelijke handhaving van de wet. Voor organisaties bestaat de mogelijkheid van het zogenoemde collectieve actierecht op basis van de artikelen 3:305a en 3:305b van het Burgerlijk Wetboek. Op grond van deze artikelen kan een stichting of vereniging met volledige rechtsbevoegdheid danwel een rechtspersoon als bedoeld in Boek 2 van het Burgerlijk Wetboek een rechtsvordering instellen die strekt tot bescherming van gelijksoortige belangen van andere personen, voorzover zij deze belangen ingevolge haar statuten behartigt. Bij organisaties kan gedacht worden aan minderhedenorganisaties, (sectorale) sociale partners en maatschappelijke organisaties met een betrokkenheid bij de arbeidsmarktpositie van minderheden. Voor de individuele werknemer bestaat de mogelijkheid van een beroep op artikel 6:162 (onrechtmatige daad), indien hij belang heeft bij de naleving van de wet. In dat geval zal de basis voor de procedure zijn dat de werkgever jegens de werknemer onrechtmatig handelt door dit na te laten. </antwoord>
      <antwoord nummer="4">Het is niet mogelijk gegevens te verkrijgen over de ontwikkeling in afzonderlijke bedrijven betreffende de aantallen allochtone werknemers, als die bedrijven niet aan hun rapportageverplichting voldoen. Het is wel mogelijk inzicht te verkrijgen in geaggregeerde gegevens van sectoren. Het CBS voert ieder jaar de Enquête Beroepsbevolking (EBB) uit. Op basis van de EBB wordt de ontwikkeling gemeten van de totale werkgelegenheidsgraad (netto-participatie) van etnische minderheden in Nederland. Deze gegevens kunnen ook uitgesplitst worden naar sectoren. </antwoord>
      <noten afkomstig="antwoord"/>
   </antwoorden>
</kvr>
