<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de ministers van Binnenlandse Zaken en Koninkrijksrelaties, van Justitie en voor Grote Steden- en Integratiebeleid over de mishandeling van 2 Marokkaanse jongens. (Ingezonden 9 juli 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16232
</item>
         <item attribuut="Inhoud">Is het waar dat twee Marokkaanse jongens zijn mishandeld door Haagse agenten, en dat dit soort "incidenten" zich vaker voordoen?</item>
         <item attribuut="Rubriek">Criminaliteit en openbare orde (Politie) Staats- en bestuursrecht (Grondrechten) Welzijn (Minderheden)</item>
         <item attribuut="Trefwoorden">Minderheden Politie Rassendiscriminatie</item>
         <item attribuut="Vindplaats">Kamervragen met antwoord 2001-2002, nr. 1638, Tweede Kamer</item>
         <item attribuut="Vraagnr_bij_indiening">2010212490</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2002-09-09</item>
         <item attribuut="Datum_indiening">2002-07-09</item>
         <item attribuut="Document-id">KVR16232</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3481" allpagenumbers="3481 3482" vetnummer="2010212490" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16232" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1638" onderwerp="" indiendatum="2002-07-9">
         <vrager partij="PvdA" oorsprong="parlement">Arib</vrager>
         <vraagt-aan>de ministers van Binnenlandse Zaken en Koninkrijksrelaties, van Justitie en voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="2002-09-9">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de ministers van Justitie en voor Vreemdelingenzaken en Integratiebeleid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de berichten van de mishandeling van twee Marokkaanse jongens door twee Haagse agenten? <voetnoot nummer="1"/>
      </vraag>
      <vraag nummer="2">Klopt dit bericht? Zo ja, wat is uw mening hierover? Is hier sprake van discriminatie? Zo ja, wat vindt u hiervan? Bent u bereid een onafhankelijk onderzoek in te stellen naar deze gebeurtenis en de Kamer hierover zo snel mogelijk te informeren? </vraag>
      <vraag nummer="3">Betreft het hier een incident of doet dit verschijnsel zich vaker voor? Zo ja, wat is de omvang hiervan? Bent u bereid hiernaar een onafhankelijk onderzoek in te stellen? </vraag>
      <vraag nummer="4">Is in het Wetboek van Strafrecht discriminatie van allochtone jongeren niet strafbaar gesteld? Bent u bereid contact op te nemen met het Openbaar Ministerie om tot een actief vervolgingsbeleid te voeren om dit probleem aan te pakken en de Kamer daarover te informeren? </vraag>
      <vraag nummer="5" voetnoot="2">Herinnert u zich de antwoorden op eerdere schriftelijke vragen <voetnoot nummer="2"/>(handelingen vragen Arib nr. 1495) waarin u meldde dat de aangiftebereidheid van discriminatie van allochtone jongeren niet hoog is en dat u bereid was in overleg met politie en Openbaar Ministerie door middel van onderzoek onder allochtone jongeren zichtbaar te maken wat de aard en de omvang van dit probleem is? Wat is de stand van zaken van dit onderzoek? </vraag>
      <vraag nummer="6">Bent u het met de stelling eens dat het mishandelen van Marokkaanse jongeren tot een verdere segregatie en isolement van de Marokkaanse gemeenschap leidt en het vertrouwen in de rechtsstaat schaadt? Op welke wijze gaat u maatregelen nemen om dit vertrouwen te herwinnen/te versterken? Bent u bereid in overleg te treden met de verantwoordelijke lokale bestuurders van de (grote) steden om gezamenlijk maatregelen te nemen? </vraag>
      <noten afkomstig="vraag">
         <noot nummer="1" datum="2002-07-6" bron="ANP d.d. 5 juli jl., Algemeen Dagblad">ANP d.d. 5 juli jl., Algemeen Dagblad, 6 juli 2002</noot>
         <noot nummer="2" documenttype="Kamervragen" documentnummer="1495" documentjaargang="2000-2001">Aanhangsel Handelingen, nr. 1495, vergaderjaar 2000–2001.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Uit de opgevraagde ambtsberichten van de korpsbeheerder van het regionale politiekorps Haaglanden en van het openbaar ministerie in Den Haag is gebleken dat bij het betreffende incident op 2 juli 2002 twee jongens van Marokkaanse afkomst op verdenking van een strafbaar feit zijn aangehouden. Op vrijdag 5 juli 2002 heeft de advocaat van een van de betrokkenen naar aanleiding van dit incident aangifte gedaan. De aangifte van de advocaat is gericht tegen agenten van het regionaal politiekorps Haaglanden die, aldus de aangifte, de twee jongens op 2 juli 2002 zouden hebben mishandeld en gediscrimineerd. Volgens voorschrift is de aangifte voorgelegd aan de hoofdofficier van justitie in Den Haag. Deze heeft vervolgens besloten een onderzoek in te stellen naar de betreffende aangifte. Aanvankelijk was het onderzoek, onder leiding van een officier van justitie, opgedragen aan politiemedewerkers van een ander bureau dan het bureau waarbij de betrokken agenten werkzaam zijn. Het zou worden gecoördineerd door het Bureau Integriteit en Security van het regionaal politiekorps Haaglanden. Dit is gebruikelijk bij dit soort zaken. Op 12 juli 2002 heeft de korpschef van het regionaal politiekorps Haaglanden zich voor de regionale televisie inhoudelijk over deze zaak uitgelaten en aangegeven dat de twee betrokken agenten volgens de regels hadden gehandeld. Naar de opvatting van het openbaar ministerie bestaat daardoor thans onvoldoende ruimte om dit onderzoek nog door medewerkers van het regionaal politiekorps Haaglanden te laten verrichten. Gelet hierop heeft het openbaar ministerie inmiddels besloten het onderzoek door de Rijksrecherche te laten uitvoeren. Eerst na afronding van het onderzoek kan beoordeeld worden of de betrokken politiefunctionarissen zich mogelijk schuldig hebben gemaakt aan enig strafbaar feit. Nadat het onderzoek is afgerond en het proces-verbaal is ingezonden aan de Officier van Justitie, zal het openbaar ministerie dan ook beslissen of de betrokken agenten strafrechtelijk worden vervolgd. De minister van Justitie zal uw Kamer informeren over de resultaten van het onderzoek en de beslissing van het openbaar ministerie. </antwoord>
      <antwoord nummer="3" voetnoot="1">In lijn met hetgeen ik bij antwoord 2 heb gesteld dient allereerst het onderzoek van de Rijksrecherche en de beslissing van het openbaar ministerie te worden afgewacht, alvorens kan worden aangegeven of in het onderhavige geval mogelijk sprake is van discriminatie en mishandeling. Hoe vaak gevallen van mishandeling waarbij sprake is van discriminatie door politiefunctionarissen zich voordoen kan op dit moment niet worden aangegeven. In de antwoorden van 4 februari 2002 op de schriftelijk vragen van het lid Rehwinkel (PvdA) <voetnoot nummer="1"/>over de landelijke aanpak van discriminatie, heeft de toenmalige minister van Justitie aangegeven dat thans de oprichting van het Landelijk Bureau Discriminatiezaken voor de politie in voorbereiding is. Dit bureau is sinds 1 september 2002 operationeel. Het LBD zal in de toekomst een belangrijke rol spelen bij de registratie van discriminatiezaken bij de Nederlandse politie en bij het analyseren van de cijfers. </antwoord>
      <antwoord nummer="4">Strafbaar is discriminatie wegens ras, godsdienst, levensovertuiging, hetero- of homoseksuele geaardheid. Discriminatie wegens ras in de uitoefening van een ambt, beroep of bedrijf is apart strafbaar gesteld. Discriminatie van allochtone jongeren is als zodanig niet afzonderlijk strafbaar gesteld. Ik zie geen aanleiding om nader in contact te treden met het openbaar ministerie over het vervolgingsbeleid. Zoals reeds meermalen eerder is gesteld, kent het openbaar ministerie immers al een actief vervolgingsbeleid. Overeenkomstig de Aanwijzing Discriminatie van het College van procureurs-generaal dient van alle aangiften en klachten betreffende discriminatie die bij de politie binnenkomen, een proces-verbaal te worden opgemaakt. Bij overtreding van discriminatiebepalingen in het Wetboek van Strafrecht volgt altijd een strafrechtelijke reactie, indien de zaak bewijsbaar is. </antwoord>
      <antwoord nummer="5">Ja. Het in de beantwoording van eerdere schriftelijke vragen aangehaalde onderzoek richt zich echter niet op de aangiftebereidheid van discriminatie van allochtone jongeren, zoals het lid Arib veronderstelt. Het onderzoek, dat is geïnitieerd door de zogenaamde «subdriehoek horeca» (waaraan deelnemen medewerkers van het bestuur, politie en openbaar ministerie), richt zich op het inzichtelijk maken van de uitgaansbehoefte van allochtone jongeren. In het onderzoek worden ca. 600 allochtonenjongeren (jongens en meisjes) tussen de 16 en 25 jaar onder meer gevraagd wat voor hen redenen zijn om wel of niet uit te gaan, wat voor uitgaansgelegenheden zij bezoeken en welke zij missen, en in hoeverre zij zich veilig voelen tijdens het uitgaan. In de voor dit onderzoek opgestelde vragenlijst staan ook vragen opgenomen die specifiek belediging en discriminatie tijdens het uitgaan betreffen, zodat mogelijk ook meer inzicht ontstaat in de problematiek van discriminatie door horecagelegenheden. Het onderzoek zal naar verwachting eind van dit jaar zijn afgerond. </antwoord>
      <antwoord nummer="6">Ik ben het eens met de stelling dat het mishandelen en het onheus bejegenen van personen, ongeacht hun etniciteit, een bedreiging vormt voor de sociale cohesie in de samenleving en – in dit geval – voor de integratie van de Marokkaanse gemeenschap. In lijn met hetgeen ik bij antwoord 2 heb gesteld dient allereerst het onderzoek van de Rijksrecherche en de beslissing van het openbaar ministerie te worden afgewacht, alvorens kan worden aangegeven of in het onderhavige geval mogelijk sprake is van discriminatie en mishandeling en er om die reden aanleiding is tot het nemen van specifieke maatregelen. Los van het antwoord op de vraag echter of er in dit geval sprake is van discriminatie en mishandeling, is het van belang te blijven werken aan het onderlinge vertrouwen van de Marokkaanse gemeenschap en relevante instellingen en actoren die betrokken zijn bij de criminaliteitsaanpak van Marokkaanse jongeren op lokaal niveau. Het onlangs in april van dit jaar gezamenlijk door de voormalige Minister voor Grote Steden- en Integratiebeleid en de voormalige Staatssecretaris van Justitie geïnstalleerde Marokkaans-Nederlands Interactieteam Jeugd, vervult hierin een belangrijke taak. Dit Interactieteam dat bestaat uit autochtone en Marokkaanse professionals die ieder hun eigen deskundigheid en netwerk inbrengen, richt zich op het bevorderen van interactie tussen relevante instellingen, de Marokkaanse gemeenschap, gemeentebesturen en lokale netwerken. Indien daar op lokaal niveau om wordt verzocht kan het Interactieteam bij problemen bemiddelen en adviseren. Inmiddels heeft het Interactieteam kennisgenomen van deze zaak en beraadt het zich hierover. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="628" documentjaargang="2001-2002">Aanhangsel Handelingen, nr. 628, vergaderjaar 2001–2002.</noot>
      </noten>
   </antwoorden>
</kvr>
