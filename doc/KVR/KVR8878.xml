<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de staatssecretaris van Onderwijs, Cultuur en Wetenschappen, mw. Adelmund, over de fysieke veiligheid van basisscholen. (Ingezonden 5 februari 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8878
</item>
         <item attribuut="Rubriek">Basisonderwijs (Huisvesting)</item>
         <item attribuut="Trefwoorden">Huisvesting basisonderwijs</item>
         <item attribuut="Vindplaats">Kamervragen met antwoord 1998-1999, nr. 940, Tweede Kamer</item>
         <item attribuut="Vraagnr_bij_indiening">2989907290</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">1999-03-11</item>
         <item attribuut="Datum_indiening">1999-02-05</item>
         <item attribuut="Document-id">KVR8878</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1923" allpagenumbers="1923 1924" vetnummer="2989907290" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8878" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="940" onderwerp="" indiendatum="1999-02-5">
         <vrager partij="SP" oorsprong="parlement">Van Bommel</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="1999-03-11">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het u bekend dat LOBO, NKO en OUDERS &amp; COO door ICS-Adviseurs te Gouda een pilot-onderzoek hebben laten verrichten naar de fysieke veiligheid van basisscholen? </vraag>
      <vraag nummer="2">In welke mate wijkt dit beeld af van het beeld dat uw ministerie heeft van de fysieke veiligheid in en om basisscholen? </vraag>
      <vraag nummer="3">Bent u bereid de fysieke veiligheid in en om basisscholen landelijk te onderzoeken? Zo neen, waarom niet? </vraag>
      <vraag nummer="4">Deelt u het oordeel dat de fysieke veiligheidsrisico’s onder andere worden veroorzaakt door achterstallig onderhoud, de inrichting van de school en het ontbreken van preventieve voorzieningen? Zo ja gaat u bevorderen dat deze oorzaken worden bestreden? Zo neen, waar worden de veiligheidsrisico’s dan door veroorzaakt? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ruim een jaar geleden is door het departement van Sociale Zaken en Werkgelegenheid een rapportage opgesteld over het arbeidsomstandighedenbeleid bij onderwijsinstellingen. Deze was gebaseerd op inspectieprojecten van de Arbeidsinspectie die waren uitgevoerd bij scholen, van basisonderwijs tot beroepsonderwijs. In dit bredere onderzoek dat onder andere ook betrekking had op de veiligheid van leerlingen, komt in grote lijnen hetzelfde beeld naar voren als nu gegeven wordt in het beperkte onderzoek van de ouderorganisaties. </antwoord>
      <antwoord nummer="3">In mijn antwoord op uw vorige vraag heb ik naar voren gebracht dat het door u beoogde grootschalige onderzoek al kortgeleden is uitgevoerd door de Arbeidsinspectie waarbij de relevante veiligheidsaspecten deel hebben uitgemaakt van dit onderzoek. Het opnieuw houden van een dergelijk grootschalig landelijk onderzoek heeft naar mijn mening weinig toegevoegde waarde. Overigens wordt door de Arbeidsinspectie nog steeds periodiek evaluatief onderzoek gedaan naar de Arbeidsomstandigheden. Maar ook door de stichting Consument en Veiligheid is de afgelopen jaren reeds uitgebreid onderzoek gedaan naar de veiligheid op basisscholen. </antwoord>
      <antwoord nummer="4">In het door de stichting Consument en Veiligheid verrichte onderzoek naar de veiligheid op basisscholen is een analyse toegepast van de ongevallen op basisscholen. Daarbij is gebruik gemaakt van het Letsel Informatie Systeem waaruit blijkt dat van het aantal Spoed Eisende Hulp (SEH) behandelingen (16 000 gevallen per jaar) op de basisschool ongeveer de helft het gevolg is van ongevallen door valpartijen (gelijk niveau) en struikelingen. Valpartijen van hoogte, waarbij meestal speeltoestellen betrokken zijn, betreffen 14% van de ongevallen op basisscholen. Op het schoolplein maar ook in gymnastieklocaties botsen leerlingen regelmatig tegen elkaar (11%) of worden zij getroffen door ballen e.d. (12%). In minder dan 10% van de gevallen is de oorzaak het zich snijden aan of zich bezeren aan een scherp voorwerp of muur. Hieruit blijkt dat tal van factoren de oorzaak kunnen zijn van een ongeval. Het ontbreken van preventieve voorzieningen, de inrichting van de school of achterstallig onderhoud waarbij kan worden gedacht aan bijvoorbeeld een loszittende stoeptegel, behoren hier onder andere ook toe. Dit risico bestaat voor zowel oude als nieuwe schoolgebouwen. Altijd kunnen er bepaalde details zijn (zoals scherpe voorwerpen) die aanleiding geven tot verwonding, of is er kans op het optreden van onzorgvuldigheid doordat vluchtgangen niet voldoende vrijgehouden zijn of geldt dat er niet tijdig een stoeptegel wordt recht gelegd. Om dit soort redenen is een adequate inspectie nodig. Dit vraagt in de eerste plaats om een bewustwordingsproces. Daarbij kan het recente voorlichtingsmateriaal van Consument en Veiligheid een goed hulpmiddel voor de school zijn. Dit bevat een checklist met mogelijke risico’s voor kinderen. Maar ook een lespakket waarin aan kinderen het belang van huisregels op school wordt uitgelegd. Ik heb het voornemen om dit nieuwe voorlichtingsmateriaal in samenspraak met de ouderorganisaties onder bredere aandacht van de scholen te brengen. </antwoord>
      <noten afkomstig="antwoord"/>
   </antwoorden>
</kvr>
