<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Luchtenveld en Snijder-Hazelhoff (beiden VVD) aan de staatssecretaris van Volkshuisvesting, Ruimtelijke Ordening en Milieubeheer over fouten bij het kadaster. (Ingezonden 14 juni 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12046
</item>
         <item attribuut="Inhoud">Aanvullende vragen op de vragen van het lid Ravestein, ingezonden op 9 juni 2000 (Aanh. Hand. II, 1999-2000, nr. 1585).</item>
         <item attribuut="Rubriek">Ruimtelijke ordening en infrastructuur (Grondverwerving)</item>
         <item attribuut="Trefwoorden">Kadasters</item>
         <item attribuut="Vindplaats">Kamervragen met antwoord 1999-2000, nr. 1586, Tweede Kamer</item>
         <item attribuut="Vraagnr_bij_indiening">2990012500</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="VVD">Luchtenveld</persoon>
            <persoon partij="VVD">Snijder-Hazelhoff</persoon>
         </item>
         <item attribuut="Datum_reaktie">2000-07-17</item>
         <item attribuut="Datum_indiening">2000-06-14</item>
         <item attribuut="Document-id">KVR12046</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3589" allpagenumbers="3589 3590" vetnummer="2990012500" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12046" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1586" onderwerp="" indiendatum="2000-06-14">
         <vrager partij="VVD" oorsprong="parlement">Luchtenveld</vrager>
         <vrager partij="VVD" oorsprong="parlement">Snijder-Hazelhoff</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-07-17">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Geeft de uitkomst van het onderzoek door KPMG naar het functioneren van het kadaster reden tot zorg? <voetnoot nummer="1"/>
      </vraag>
      <vraag nummer="2">Bent u van mening dat de burger, juist nu het aantal raadplegingen sterk is toegenomen, moet kunnen vertrouwen op de gegevens die door het kadaster worden verstrekt? </vraag>
      <vraag nummer="3">Is het waar dat veel fouten ontstaan doordat de administratie van gemeenten niet goed is bijgewerkt? </vraag>
      <vraag nummer="4">Bent u bereid met de VNG te overleggen welke maatregelen moeten worden getroffen om gegevens bij gemeenten beter administratief te verwerken? </vraag>
      <vraag nummer="5">Bent u bereid om de Kamer op korte termijn te informeren over uw beleidsvoornemens die moeten leiden tot een beter functioneren van het kadaster? </vraag>
      <noten afkomstig="vraag">
         <noot nummer="1" datum="2000-06-9" bron="Algemeen Dagblad">Algemeen Dagblad, 9 juni 2000</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Ravestein, ingezonden 14 juni jl. </toelichting>
   <antwoorden aantal="5">
      <antwoord nummer="1">Voor de overdracht van de eigendom van een huis is het nodig dat een notariële akte bij het Kadaster wordt ingeschreven in het openbare register. Deze akte en deze inschrijving zijn bepalend voor de overdracht van de eigendom. Uit de akte wordt een aantal gegevens uit de akte overgebracht in de kadastrale registratie (AKR/AHR). De kadastrale registratie vormt de toegang tot deze openbare registers. In dit proces van overbrengen kunnen fouten ontstaan. Ik merk op dat de akte voor wat betreft de rechtszekerheid maatgevend is. In dit kader is het wel van belang dat vanuit de kadastrale registratie een juiste verwijzing plaatsvindt naar het openbare register c.q. de juiste akte. De notaris gaat voor het opmaken van de akte te rade bij partijen en doet zelfstandig onderzoek in de kadastrale registratie en het openbare register. Indien bij een perceel geen verwijzing staat vermeld naar het openbare register, heeft dat tot gevolg dat de notaris die het onderzoek verricht geen correct beeld krijgt van de rechtstoestand van het betreffende perceel (althans als deze notaris niet op een andere wijze van een inschrijving op de hoogte is). In die gevallen kan de rechtszekerheid in het geding komen. Er lopen thans – verspreid over een periode van 10 jaar – vier schadeclaims in gevallen waarin een verkeerde of geen verwijzing was gesteld. Nu is expliciet door het Kadaster voorgeschreven dat verwijzingen naar het openbaar register voor 100% moeten worden gecontroleerd. Uit het vorenstaande blijkt dat de rechtszekerheid van burgers nagenoeg nooit in het geding is door fouten in de kadastrale registratie. In het kader van de verantwoordelijkheid en zorg voor de handhaving van een goed bedrijfsvoeringsproces heeft het Kadaster in de eerste helft van 1999 een audit laten uitvoeren naar de kwaliteit van de inschrijvingsvereisten en de bijwerking van de kadastrale registratie. De audit is gedaan met ondersteuning van KPMG. Terzijde merk ik op dat in de pers ten onrechte is gesuggereerd dat sprake is van een rapport van de hand van KPMG; het rapport is gemaakt door het Kadaster waarbij de hulp van KPMG is ingeroepen in verband met de expertise van dit bureau op het terrein van onderzoeksprocessen als het onderhavige. Voor de Raad van Bestuur staat voorop dat het Kadaster de bestanden zelf kwalitatief op orde wil hebben en daarbij niet afhankelijk wil zijn van opmerkingen van externe klanten. In dat licht moeten de inspanningen dan ook worden gezien. Naar aanleiding van het onderhavige rapport heeft de Raad van Bestuur al enige tijd geleden de kwaliteitseisen ten aanzien van de kadastrale registratie aangescherpt, zijn extra controles ingevoerd en wordt daarover binnen het Kadaster extra gerapporteerd. </antwoord>
      <antwoord nummer="2">Ja, zonder meer. Het Kadaster mag en wil te allen tijden worden aangesproken op de goede uitvoering van de wettelijke taak. </antwoord>
      <antwoord nummer="3">In verband met het beschikbaar hebben van de juiste adressen van rechthebbenden die bij het Kadaster in de kadastrale registratie opgenomen zijn, is er een koppeling tussen de kadastrale registratie en de GBA. Op deze wijze worden zoveel mogelijk de juiste adressen in de kadastrale registratie opgenomen. In zeer veel gevallen werkt dit goed. De adressen in de GBA zijn echter niet altijd naar de laatste stand van zaken bijgewerkt. Ik constateer voorts dat het adresgegeven geen consequenties heeft voor de rechtszekerheid, de notariële akte die ingeschreven is in het openbare register is en blijft maatgevend wat betreft de rechtszekerheid. Via de kadastrale registratie moet een goede verwijzing naar het openbare register plaatsvinden. </antwoord>
      <antwoord nummer="4">Teneinde de kwaliteit van de kadastrale registratie (AKR/AHR) te vergroten, heb ik de Raad van Bestuur van het Kadaster gevraagd de problematiek rond de actualiteit van adressen te bespreken met de VNG. </antwoord>
      <antwoord nummer="5">Ik zie gelet op het vorenstaande geen aanleiding tot nadere beleidsvoornemens van mijn kant. Het Kadaster heeft de nodige ambities op het terrein van de kwaliteitszorg. Het Kadaster heeft de kwaliteitstargets van de gegevenskwaliteit verhoogd, waaronder de actualiteit van de gegevens, 100% controle van de verwijzingen vanuit de kadastrale registratie naar de openbare registers en minder fouten in de kadastrale registratie (bij het overnemen van gegevens uit de betreffende akte) voor wat betreft rechten en rechthebbenden. De regiodirecteuren dienen in de periodieke rapportage aan de Raad van Bestuur melding te maken van de voortgang van de kwaliteitsverbetering. De Raad van Bestuur van het Kadaster houdt mij regelmatig op de hoogte van de hoofdlijnen van het kwaliteitsbeleid. Ik zal mij in dat kader op de hoogte laten houden van de voortgang van de acties n.a.v. het kwaliteitsbeleid die de Raad van Bestuur heeft ondernomen. </antwoord>
      <noten afkomstig="antwoord"/>
   </antwoorden>
</kvr>
