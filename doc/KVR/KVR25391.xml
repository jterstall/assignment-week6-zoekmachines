<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vendrik (GroenLinks) aan de ministers van Binnenlandse Zaken en Koninkrijksrelaties en van FinanciÃ«n over de Falcon-constructie. (Ingezonden 10 april 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25391
</item>
         <item attribuut="Inhoud">Aanvullende vragen op eerdere vragen van hetzelfde kamerlid (Aanhangsel van de Handelingen II, 2005-2006, 1203) over de zgn. Falcon-constructie waarmee de provincie Friesland haar aandelen in NUON als onderpand gebruikt voor een lening van ten hoogste 400 miljoen euro van private banken. Deze constructie lijkt op de Verhofstadt-constructie, die de Nederlandse minister van FinanciÃ«n onlangs kwalificeerde als 'een constructie die zeker geen aanbeveling verdient'. Het eerste jaar komt er veel geld binnen, maar in de latere jaren zal een verlies aan inkomsten optreden.</item>
         <item attribuut="Rubriek">OverheidsfinanciÃ«n (Provinciale financiÃ«n)</item>
         <item attribuut="Trefwoorden">Friesland Provinciale financiÃ«n</item>
         <item attribuut="Vindplaats">Kamervragen met antwoord 2005-2006, nr. 1289, Tweede Kamer</item>
         <item attribuut="Vraagnr_bij_indiening">2050611400</item>
         <item attribuut="Afkomstig_van">Binnenlandse Zaken en Koninkrijksrelaties (BZK) FinanciÃ«n (FIN)</item>
         <item attribuut="Indiener">
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2006-04-19</item>
         <item attribuut="Datum_indiening">2006-04-10</item>
         <item attribuut="Document-id">KVR25391</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2745" allpagenumbers="2745 2746" vetnummer="2050611400" code="0506tkkvr1289" lopendefooter="Tweede Kamer, vergaderjaar 2005–2006, Aanhangsel" filenaam="KVR25391" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1289" onderwerp="" indiendatum="2006-04-10">
         <vrager partij="GroenLinks" oorsprong="parlement">Vendrik</vrager>
         <vraagt-aan>de ministers van Binnenlandse Zaken en Koninkrijksrelaties en van Financiën</vraagt-aan>
      </vraagdata>
      <antwoorddata antwoorddatum="2006-04-19">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hoe toetst u de oprichting van de houdstermaatschappij Falcon aan het algemeen belang? <voetnoot nummer="1"/>
      </vraag>
      <vraag nummer="2">Bent u met ons van mening dat overwegingen die bij het Rijk spelen om niet in te gaan op een dergelijke aanbieding van een commerciële partij (doelmatigheid, lange termijn) feitelijk neerkomen op overwegingen van algemeen belang? </vraag>
      <vraag nummer="3">Als de kosten (fees, winstmarges) die commerciële partijen in rekening brengen bezwaarlijk zijn voor de Rijksoverheid, zijn ze dan niet even bezwaarlijk voor lagere overheden? Zo neen, waarom niet? </vraag>
      <vraag nummer="4">Bent u met ons van mening dat doelmatigheid bij de lagere overheid even centraal hoort te staan als bij de Rijksoverheid? Zo neen, waarom niet? </vraag>
      <vraag nummer="5">Hoe kunt u het voornemen van de provincie aan het algemeen belang toetsen als u geen inzicht heeft in de kosten die met het voornemen gemoeid zijn? </vraag>
      <vraag nummer="6">Ziet u enig steekhoudend argument voor het niet ter inzage geven van de tarieven van de banken voor derden? Vindt u het acceptabel dat zelfs de Rijksoverheid die haar goedkeuring moet verlenen, hierin geen inzicht krijgt? </vraag>
      <vraag nummer="7">Bent u met ons van mening dat, aangezien de Rijksoverheid nooit op een dergelijke aanbieding van een commerciële partij in zou gaan wegens de kosten van die een bank in rekening brengt, de stelling van de provincie Friesland dat het gaat om een financieel neutrale operatie voor de provincie niet waar is en zelfs als enigszins misleidend is te bestempelen? </vraag>
      <vraag nummer="8">Weet u of de uitgebreide bespreking in Provinciale Staten heeft geleid tot een heldere kosten-baten-analyse van het voorgenomen besluit? Anders gesteld, weet u of de democratische controle van voldoende kwaliteit geweest? </vraag>
      <vraag nummer="9">Welke mogelijke bestuurlijke en financiële risico’s zijn, gelet op de Wet fido, aan de transactie verbonden? Nopen deze u tot overleg met de Provincie? Wanneer vindt dit overleg plaats en kunt u ons op de hoogte houden van de uitkomst van dit overleg vóórdat u tot goedkeuring overgaat? </vraag>
      <vraag nummer="10">Bent u met ons van mening dat de wetgeving voor lagere overheden zodanig moet zijn dat constructies met commerciële bedrijven die slechts gericht zijn op het naar voren halen van inkomsten maar die uiteindelijk in het nadeel van de overheid zijn, vanuit het algemeen belang niet toegestaan zouden moeten zijn? </vraag>
      <noten afkomstig="vraag">
         <noot nummer="1">Aanvullende vragen n.a.v. Aanhangsel Handelingen nr. 1203, vergaderjaar 2005–2006</noot>
      </noten>
   </vragen>
   <antwoorden aantal="10">
      <antwoord nummer="1">Het algemeen belang als toetsgrond biedt de ruimte om andere overwegingen dan strijd met het recht bij de toetsing te betrekken. De toetsing aan het algemeen belang kan allerlei aspecten betreffen, bestuurlijke en financiële. De toetsing is marginaal, in die zin dat de afweging van de belangen voor de provincie (bij voorbeeld de kosten en de baten van een bepaalde transactie), zoals die door provinciale staten is verricht, voorop staat. De provinciale afweging wordt bij toetsing aan het algemeen belang niet integraal overgedaan. De vraag of het toezichthoudend orgaan zelf deze beslissing zou hebben genomen is geen criterium. Er dienen zeer zwaarwegende redenen te zijn om op grond van dit criterium goedkeuring te onthouden. </antwoord>
      <antwoord nummer="2">Ja. </antwoord>
      <antwoord nummer="3">Aan iedere afweging zitten verschillende kanten. Zo zijn er enerzijds afwegingen betreffende de kosten van een transactie, anderzijds de te verwachten baten, bijvoorbeeld het (eerder) kunnen beschikken over bepaalde opbrengsten of het afdekken van bepaalde risico’s. Overheden maken daarin hun eigen afwegingen, ook heeft ieder specifiek geval zijn eigen kenmerken. De informatie die ik in het kader van het goedkeuringsverzoek heb ontvangen geeft mij geen aanleiding te veronderstellen dat de provincie bij haar besluit geen aandacht aan het algemeen belang heeft geschonken. </antwoord>
      <antwoord nummer="4">Doelmatigheid behoort een belangrijk punt van aandacht voor overheden te zijn, overigens naast zaken als rechtmatigheid en doeltreffendheid. Dat geldt voor decentrale overheden evenzeer als voor de centrale overheid. </antwoord>
      <antwoord nummer="5">De provincie heeft, in de loop van de goedkeuringsprocedure, globaal bij het ministerie van BZK aangegeven wat de kosten zijn, op vertrouwelijke basis. Deze geven geen aanleiding om te veronderstellen dat de provincie onverantwoordelijk met zijn middelen omgaat. Een meer nauwkeurige kostenopgave is, gelet op de aard van de toetsing aan het algemeen belang, niet nodig. De marginale toetsing brengt mee dat ik de kosten-baten analyse van de provincie niet over zal doen. </antwoord>
      <antwoord nummer="6">Zie het vorige antwoord. Het al dan niet inzage geven aan derden is een verantwoordelijkheid van de provincie. </antwoord>
      <antwoord nummer="7">De gedachte dat het feit dat de rijksoverheid op een dergelijke aanbieding niet zou ingaan impliceert dat een andere opvatting misleidend is, is in zijn algemeenheid niet juist. De vraag of het om een financieel neutrale operatie voor de provincie gaat is geen onderdeel van de marginale toetsing. </antwoord>
      <antwoord nummer="8">Provinciale staten zijn een volwaardig vertegenwoordigend orgaan. Ik ga ervan uit dat zij in staat zijn hun taak, het controleren van het door gedeputeerde staten gevoerde bestuur, naar behoren uit te oefenen. </antwoord>
      <antwoord nummer="9">Het aandeelhouderschap van de energieleveranciers dient de uitvoering van een publieke taak. Gelet op de Provinciewet en ook de Wet fido mag de uitoefening van deze taak niet in het gedrang komen doordat de aandelen worden ingezet voor het vrijmaken van liquide middelen. De minister van Economische Zaken heeft reeds aangegeven dat het aandeelhouderschap in de gekozen constructie kan worden uitgevoerd. In het overleg dat ik met de provincie heb gevoerd, heb ik de provincie er op gewezen dat de belangen van de financier in deze constructie er niet aan in de weg mogen staan dat de provincie te allen tijde aan zijn publieke taak voorrang geeft, zowel in de rol van aandeelhouder als in het optreden als overheid in het algemeen. Dit punt is in het bijzonder van belang voor de voorwaarden waaronder de provincie op kan treden als derde-pandgever, dat is namelijk het punt in de transactie waar de provincie zelf met anderen dan Falcon contracteert. De provincie heeft aangegeven de nodige maatregelen te hebben genomen, dat wil zeggen een juridische vastlegging van het primaat van publieke en bestuurlijke belangen onder alle omstandigheden. Inmiddels heb ik besloten de oprichting van Falcon goed te keuren en ik heb de provincie van dat besluit op de hoogte gesteld. </antwoord>
      <antwoord nummer="10">Het is op dit moment niet mogelijk om een uitspraak te doen over de vraag of een constructie als «Falcon» per definitie ten nadele van de overheid zal zijn. Over de vraag of het wenselijk is dat dit soort constructies wordt gehanteerd, valt zeker te discussiëren. Nog een stap verder is de vraag of wetgeving hieromtrent nodig is. </antwoord>
      <noten afkomstig="antwoord"/>
   </antwoorden>
</kvr>
