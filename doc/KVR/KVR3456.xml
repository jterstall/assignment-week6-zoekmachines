<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Stoel (VVD), Roethof (D66) en Verspaget (PvdA) over een programma ter bestrijding van de Kinderarbeid. (Ingezonden 21 juni 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3456
</item>
         <item attribuut="Inhoud">De vragen pleiten voor steun aan het 'International Programme on the elimination of Child Labour' van de International Labour Organisation.</item>
         <item attribuut="Rubriek">Arbeid (Arbeidsbescherming) Handel en economie (Economische betrekkingen) Welzijn (Jeugdigen)</item>
         <item attribuut="Trefwoorden">Arbeidsbescherming Internationale economische betrekkingen Jeugdigen</item>
         <item attribuut="Vindplaats">Kamervragen met antwoord 1995-1996, nr. 1491, Tweede Kamer</item>
         <item attribuut="Afkomstig_van">Ontwikkelingssamenwerking Sociale Zaken en Werkgelegenheid</item>
         <item attribuut="Indiener">
            <persoon partij="VVD">Van der Stoel</persoon>
            <persoon partij="D66">Roethof</persoon>
            <persoon partij="PvdA">Verspaget</persoon>
         </item>
         <item attribuut="Datum_reaktie">1996-07-17</item>
         <item attribuut="Datum_indiening">1996-06-21</item>
         <item attribuut="Document-id">KVR3456</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3035" allpagenumbers="3035 3036" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1491" onderwerp="" indiendatum="1996-06-21">
         <vrager partij="VVD" oorsprong="parlement">Van der Stoel</vrager>
         <vrager partij="D66" oorsprong="parlement">Roethof</vrager>
         <vrager partij="PvdA" oorsprong="parlement">Verspaget</vrager>
         <vraagt-aan/>
      </vraagdata>
      <antwoorddata antwoorddatum="1996-07-17">
         <antwoorder functie="minister" ministerie="Ontwikkelingssamenwerking">Pronk</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Bent u vertrouwd met het «International Programme on the Elimination of Child Labour» (IPEC) van de ILO? </vraag>
      <vraag nummer="2">Waarom ondersteunt Nederland dit programma (nog) niet? </vraag>
      <vraag nummer="3">Bent u bereid dit ILO-programma ter bestrijding van kinderarbeid op zo kort mogelijke termijn te ondersteunen? Zo neen, waarom niet? </vraag>
      <vraag nummer="4">Welke andere programma’s ter bestrijding van kinderarbeid wil het kabinet gaan ondersteunen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het IPEC, dat in 1992 van start ging, richtte zich in eerste instantie op de algehele uitbanning van alle vormen van kinderarbeid, zoals de naam van het programma ook aangeeft. Dit was niet in overeenstemming met het in april 1994 in de notitie «Beleid in de kinderschoenen» vastgelegde Nederlandse beleid, dat zich richt op verbetering van de arbeidsomstandigheden van werkende kinderen en uitbanning van de meest uitbuitende vormen van kinderarbeid. Daar kwam bij dat het IPEC aanvankelijk tekort schoot op het gebied van beleidsformulering, wat samenhing met een beperkte beheerscapaciteit in verhouding tot de overvloed aan beschikbare fondsen. Met betrekking tot de beschikbaarheid van fondsen zij vermeld dat het programma geld ontving van diverse landen, waaronder Duitsland dat twee maal vijftig miljoen mark ter beschikking heeft gesteld. Nederland had tot dit jaar overigens nog geen verzoek om medefinanciering van het IPEC ontvangen. </antwoord>
      <antwoord nummer="3">Ja, daar ben ik in beginsel toe bereid. Het IPEC is op basis van de ervaringen uit de beginjaren een nieuwe richting ingeslagen. Het programma richt zich nu op de meest verwerpelijke vormen van kinderarbeid: dwangarbeid, gevaarlijk werk, prostitutie en arbeid van kinderen onder de 12 jaar, met speciale aandacht voor de positie van werkende meisjes. De samenwerking is verbreed en omvat nu de overheden, werkgeversorganisaties, vakbonden en NGOS’s. Ook is de bestrijding van kinderarbeid meer geı¨ntegreerd in de ILO, wat mede tot uitdrukking kwam in de (door Nederland en de Verenigde Staten opgestelde) resolutie over kinderarbeid, die in juni van dit jaar werd aangenomen door de 83e Internationale Arbeidsconferentie van de ILO. In deze resolutie wordt ook steun uitgesproken voor het IPEC. In de eerste helft van dit jaar werd voor het eerst een aantal voorstellen van het IPEC ontvangen. Mijn principe-bereidheid tot financiering van IPEC-activiteiten laat uiteraard onverlet de eis, dat ingediende en nog in te dienen voorstellen de gebruikelijke beoordelingsprocedure doorlopen. Zo werd een voorstel voor een IPEC-project in Senegal afgewezen op grond van de overweging dat bestrijding van kinderarbeid geen deel uitmaakt van de vigerende sectorkeuze van het landenprogramma. De Nederlandse ambassade in Lusaka (Zambia) beoordeelt op dit moment een voorstel van IPEC. Overigens werd op lokaal niveau in Zambia reeds samengewerkt met IPEC: Nederland financierde daar in 1995 een workshop ten behoeve van de opstelling van een nationaal actieplan tegen kinderarbeid. Ten slotte is IPEC in overleg met het programma Vrouwen &amp; Ontwikkeling over opzet en financiering van de voorbereidende fase van regionale actieprogramma’s tegen de handel in meisjes voor de prostitutie in Zuid- en Zuidoost-Azie¨. </antwoord>
      <antwoord nummer="4">Er worden voortdurend programma’s en projecten op het gebied van de bestrijding van kinderarbeid geı¨dentificeerd. Om een indruk te geven van de breedte van de ondersteuning volgt onderstaand een beknopt overzicht van de lopende activiteiten. In de eerste plaats wordt steun gegeven aan het werk van de International Working Group on Child Labour (IWGCL). Voorts geeft Ontwikkelingssamenwerking steun aan een internationaal onderzoek door kinderartsen naar de gezondheidsrisico’s van kinderarbeid, aan een project in Brazilie¨ dat zich in het bijzonder richt op verlening van juridische assistentie aan kinderen die slachtoffer zijn van uitbuiting op het werk, en aan een project in Karnataka (India) dat opvang, opleiding, recreatie, gezondheidszorg e´n alternatieven aan werkende kinderen wil bieden. Daarnaast worden uit het budget voor Ontwikkelingssamenwerking diverse activiteiten ten behoeve van straatkinderen gefinancierd, die mede als projecten op het gebied van de bestrijding van kinderarbeid mogen worden aangemerkt: – driejarige ondersteuning van «Street Kids International»; – ontwikkeling van een trainingscurriculum voor jongerenwerkers ten behoeve van werkende en straatkinderen wereldwijd; – verbetering van het jeugdbeleid in Costa Rica, onder meer op het gebied van opleidingen; – driejarige ondersteuning van «Movimento» in Brazilie¨ ten behoeve van 11 projecten voor werkende en straatkinderen; – inrichting van een opvanghuis voor straatmeisjes (voornamelijk prostitue´es) in Recife, Brazilie¨; – een opleidingsprogramma voor werkende, ontheemde en straatkinderen in Mbale, Uganda; – produktie van een trainingsfilm voor veldwerkers over straatmeisjes en kinderprostitue´es in de Filipijnen; – studiebeurzen voor Maya-meisjes in Guatemala, om ze betere kansen op de arbeidsmarkt te geven en een te vroege start op de arbeidsmarkt te voorkomen. Ten slotte zij in dit verband verwezen naar de in februari 1997 te houden internationale, tripartiete conferentie inzake kinderarbeid, die door SZW en Ontwikkelingssamenwerking wordt georganiseerd in samenwerking met de ILO. </antwoord>
      <noten afkomstig="antwoord"/>
   </antwoorden>
</kvr>
