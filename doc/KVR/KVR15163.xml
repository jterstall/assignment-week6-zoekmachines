<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Witteveen-Hevinga en Depla (beiden PvdA) aan de minister van Financiën over aandelenverhoudingen met verzekeringsmaatschappijen. (Ingezonden 7 februari 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15163
</item>
         <item attribuut="Inhoud">Vragen naar aanleiding van berichten over de Gedragscode Informatieverstrekking Dienstverlening Intermediair (Gidi), dat 90% van de NVA-leden verzuimt te melden of er sprake is van een aandelenverhouding met een verzekeringsmaatschappij. Voor de consument wordt het zo moeilijk om te beoordelen of de betreffende verzekeringstussenpersoon onafhankelijk is.</item>
         <item attribuut="Rubriek">Bedrijfsleven en industrie (Bank- en verzekeringswezen)</item>
         <item attribuut="Trefwoorden">Verzekeringen Verzekeringsmaatschappijen</item>
         <item attribuut="Vindplaats">Kamervragen met antwoord 2001-2002, nr. 709, Tweede Kamer</item>
         <item attribuut="Vraagnr_bij_indiening">2010205680</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Witteveen-Hevinga</persoon>
            <persoon partij="PvdA">Depla</persoon>
         </item>
         <item attribuut="Datum_reaktie">2002-03-01</item>
         <item attribuut="Datum_indiening">2002-02-07</item>
         <item attribuut="Document-id">KVR15163</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1489" allpagenumbers="1489 1490 1491" vetnummer="2010205680" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15163" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="709" onderwerp="" indiendatum="2002-02-7">
         <vrager partij="PvdA" oorsprong="parlement">Witteveen-Hevinga</vrager>
         <vrager partij="PvdA" oorsprong="parlement">Depla</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2002-03-1">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de berichten over de Gedragscode Informatieverstrekking Dienstverlening Intermediair (Gidi)? <voetnoot nummer="1"/>
      </vraag>
      <vraag nummer="2">Hoe oordeelt u over het daarin gestelde dat 90% van de NVA-leden verzuimt te melden of er sprake is van een aandelenverhouding met een verzekeringsmaatschappij? </vraag>
      <vraag nummer="3">Hoe oordeelt u erover – mede in het licht dat de financiële sector in het algemeen zelfregulering boven wetgeving prefereert – dat NVA-leden massaal niet lijken te voldoen aan de door de belangenorganisatie zelf gestelde voorwaarden? </vraag>
      <vraag nummer="4">Acht u het mogelijk dat één van de redenen van het niet-vermelden van een aandelenverhouding met een verzekeringsmaatschappij kan zijn dat tussenpersonen de consument hierover niet wensen voor te lichten? Zo ja, waarom? Zo neen, waarom niet? </vraag>
      <vraag nummer="5">Deelt u de mening dat aandeelverhoudingen tussen een verzekeraar en verzekeringstussenpersoon aan de consument kenbaar zouden moeten worden gemaakt opdat die zelf een oordeel kan vellen of hij/zij de betreffende verzekeringstussenpersoon als een onafhankelijke adviseur ziet? Zo ja, hoe wilt u deze transparantie bevorderen? Zo neen, waarom niet? </vraag>
      <vraag nummer="6">Hoe oordeelt u over het gestelde dat de Stichting Implementatie Gidi aangeeft dat zij niet in staat is om te controleren of verzekeringstussenpersonen aan alle eisen uit Gidi zullen voldoen? </vraag>
      <vraag nummer="7">Deelt u de mening dat de inhoud van de zogenaamde Advieswijzer die tussenpersonen aan consumenten op basis van Gidi moeten gaan verstrekken in hoge mate onderling vergelijkbaar moeten zijn, willen consumenten in staat zijn om een tussenpersoon te beoordelen? Zo ja, hoe wilt u dit bewerkstelligen? Zo neen, waarom niet? </vraag>
      <vraag nummer="8">Deelt u de mening dat bovenstaande negatieve signalen over zelfregulering door verzekeringstussenpersonen bijdragen aan de wenselijkheid van wettelijke maatregelen ten aanzien van het toezicht op verzekeringstussenpersonen? Zo ja, hoe en wanneer gaat u daar gevolg aan geven? Zo neen, waarom niet? </vraag>
      <noten afkomstig="vraag">
         <noot nummer="1" datum="2002-02-1" bron="«NAV-leden melden geen aandelenbezit verzekeraar»; «Stichting Gidi schrijft bijna 21.000 tussenpersonen aan» en «Dijkers (Bavam): waak voor , allen in: Assurantie Magazine, nr. 3, jaargang 24" titel="reclame»-invulling van Gidi">«NAV-leden melden geen aandelenbezit verzekeraar»; «Stichting Gidi schrijft bijna 21.000 tussenpersonen aan» en «Dijkers (Bavam): waak voor «reclame»-invulling van Gidi», allen in: Assurantie Magazine, nr. 3, jaargang 24, 1 februari 2002</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2 en 3">Sinds 1 januari 2002 vereist het lidmaatschap van de NVA dat de leden op hun briefpapier hun relatie met de verzekeraar vermelden. Naast dit initiatief is door de Nederlandse Vereniging van assurantieadviseurs en financiële dienstverleners (NVA), de Vereniging van onafhankelijke financiële en assurantieadviseurs (NBVA) en het Verbond van Verzekeraars de Gedragscode Informatieverstrekking Dienstverlening Intermediair (GIDI) ontwikkeld. De GIDI bevat voor assurantietussenpersonen op hoofdlijnen drie verplichtingen. Ten eerste moeten de tussenpersonen aan hun klanten de Advieswijzer verstrekken. Dit is een document door middel waarvan het intermediair zijn klant inzicht geeft in zijn dienstverlening. Ten tweede dienen de assurantietussenpersonen zich aan te sluiten bij de Stichting Klachteninstituut Verzekeringen en ten derde dienen ze een beroepsaansprakelijkheidsverzekering te sluiten. Overigens dienen de leden van de NVA ook in de advieswijzer een eventueel aandelenbezit bij een verzekeraar te vermelden. De implementatie van de GIDI is voorzien voor 2002. De reeds genomen initiatieven duiden erop dat de implementatie van de GIDI door de sector serieus wordt aangepakt. Naast de inspanningen van de NVA en de NBVA om de naleving van de GIDI onder hun leden te waarborgen is door de verzekeraars de Stichting Implementatie GIDI opgericht, die een belangrijke rol heeft bij controle op de naleving van de gedragscode. Van de drie verplichtingen die de GIDI bevat, controleert de Stichting Implementatie GIDI bij de assurantietussenpersonen waarmee de aangesloten verzekeraars zaken doen de aansluiting bij het Klachteninstituut en de beroepsaansprakelijkheidsverzekering. Ten aanzien van de Advieswijzer controleert de Stichting Implementatie GIDI door middel van een verklaring van de tussenpersoon of deze zich aan de verplichting houdt. Aan de Stichting Implementatie GIDI nemen inmiddels particuliere verzekeraars met een marktaandeel van meer dan 90% deel. Volgens een inschatting van het Verbond van Verzekeraars doet elke assurantietussenpersoon wel met één of meer van de deelnemende verzekeraars zaken, zodat de marktdekking van de Stichting nagenoeg 100% van het intermediair zou zijn. Verder zijn alle assurantietussenpersonen die zijn ingeschreven in het register van de SER benaderd, en hebben zich buiten de leden van de NVA en de NBVA meer dan 1300 assurantietussenpersonen vrijwillig aangesloten bij het Klachteninstituut Verzekeringen. Naar verwachting zal het resultaat van deze inspanningen in de tweede helft van 2002 zichtbaar worden. In juni 2001 heb ik de GIDI in ontvangst mogen nemen en het lijkt me een goed initiatief. Wel zal de GIDI zich met name op het gebied van de naleving door de sector het komende jaar nog moeten bewijzen. </antwoord>
      <antwoord nummer="4">Er is vooralsnog geen reden om aan te nemen dat de NVA-leden de consument niet wensen in te lichten over de aandelenverhouding met een verzekeringsmaatschappij. Het betreft hier zelfregulering van de NVA, die onderschreven wordt door de leden van deze vereniging. Het staat de leden vrij om lid te zijn van de NVA en, voor zover bekend, zijn er geen leden om die reden uit de NVA getreden. Ook het feit dat de vermelding van het aandelenbezit voor de NVA-leden in de Advieswijzer is opgenomen, duidt erop dat hiervoor draagvlak is in de sector. </antwoord>
      <antwoord nummer="5" voetnoot="1">In de consultatienota «bemiddeling in financiële diensten», waarover de Tweede Kamer bij brief van 7 juni 2001 is geïnformeerd <voetnoot nummer="1"/>, is informatieverstrekking aan consumenten onderkend als een van de kwaliteitskenmerken van een goed functionerend intermediair. Hierbij is aangegeven dat naast informatie over producten de consument belang heeft bij kennis over de status van de dienstverlener met wie hij zaken doet: is hij daadwerkelijk een derde en dus niet rechtstreeks in dienst van een aanbieder; zijn er bijvoorbeeld eigendomsbelangen, of is er bijvoorbeeld een relevante specifieke beloningsstructuur tussen dienstverlener en aanbieder. In de thans in onderhandeling zijnde wijziging van de Europese richtlijn «verzekeringsbemiddeling» is opgenomen dat de assurantietussenpersoon de consument moet informeren over zijn aandelenverhouding met verzekeraars en de contractuele relaties tussen de tussenpersoon en verzekeraars. Binnenkort wordt de consultatie afgerond en in maart 2002 zal de Tweede Kamer over de hieruit voortvloeiende beleidsinitiatieven worden geïnformeerd. Hierbij zal ook worden ingegaan op de wijze waarop de naleving van de kwaliteitskenmerken, zoals informatieverstrekking, wordt geborgd en wat de rol van zelfregulering hierbij kan zijn. In het antwoord op vraag 8 wordt hier verder op ingegaan. </antwoord>
      <antwoord nummer="6">Mede vanwege het groot aantal assurantietussenpersonen, vermoedelijk meer dan 10 000, is het voor de Stichting Implementatie GIDI onmogelijk om te controleren of bij elke bemiddelingsdienst de Advieswijzer op de juiste manier wordt verstrekt. Derhalve wordt bij de Advieswijzer gewerkt met een verklaring van de tussenpersoon. De gedachte hierbij is dat ook consumenten, aanbieders en bemiddelaars een signalerende en disciplinerende rol kunnen vervullen indien zich problemen voordoen. Zo kunnen consumenten, als de Advieswijzer niet of op onjuiste wijze wordt verstrekt, zich wenden tot het Klachteninstituut. Op verzoek van de assurantietussenpersonen toetsen overigens de beroepsaansprakelijkheidsverzekeraars de inhoud van de Advieswijzers, teneinde te beoordelen of hetgeen de tussenpersoon in de Advieswijzer belooft ook verantwoord is met het oog op de dekking van schade tengevolge van fouten en dergelijke. </antwoord>
      <antwoord nummer="7">De GIDI geeft aan ten aanzien van welke onderwerpen de tussenpersoon zijn klanten in de Advieswijzer moet informeren. De betrokken brancheorganisaties hebben hiervoor een vast sjabloon en modelteksten ontwikkeld, dat voor de tussenpersonen als voorbeeld dient bij het opstellen van de Advieswijzer. Deze sjablonen en modelteksten komen de vergelijkbaarheid van de Advieswijzers ten goede. De inhoud van de Advieswijzer zal uiteraard per assurantietussenpersoon verschillen en kan zelfs bij een en dezelfde tussenpersoon per consument verschillen, al naar gelang de gemaakte afspraken. </antwoord>
      <antwoord nummer="8">In de consultatienota is een palet van vier kwaliteitskenmerken van een goed functionerend distributiekanaal gepresenteerd. Het gaat hierbij om informatieverstrekking, integriteit, deskundigheid en financiële zekerheid. Bij de borging van deze kwaliteitskenmerken ligt het voor de hand om – waar mogelijk – ruimte te laten voor zelfregulering en marktoplossingen. Hierdoor wordt de markt niet onnodig verstoord, de administratieve lasten van wet- en regelgeving beperkt en wordt uitvoering gegeven aan een terughoudend wetgevingsbeleid. Dit is echter alleen mogelijk als de zelfregulering van een voldoende adequaat niveau is, een brede dekking heeft en als de naleving ervan op orde is. In het kader van de consultatie wordt momenteel een model verkend waarbij enerzijds wettelijke waarborgen worden gecreëerd en handvatten voor overheidstoezicht, waarbij anderzijds ruimte wordt gelaten voor het zelfreinigend vermogen van de sector. </antwoord>
      <noten afkomstig="antwoord">
         <noot nummer="1" datum="2001-06-13" bron="Tweede Kamer, ingekomen stukken">Tweede Kamer, ingekomen stukken, 13 juni 2001, 86-5456</noot>
      </noten>
   </antwoorden>
</kvr>
