<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister voor Vreemdelingenzaken en Integratie over de mogelijke uitzetting van de heer Talhaoui. (Ingezonden 21 november 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19201
</item>
         <item attribuut="Inhoud">De heer Ahmed Talhaoui zal worden uitgezet op grond van zijn ongewenstverklaring in 1997. Hierbij is er ten onrechte vanuit gegaan dat hij geen verblijfsrecht zou hebben. Ook heeft de politie Haaglanden geadviseerd hem in het bezit te stellen van een verblijfsvergunning.</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2003-2004, nr. 581, Tweede Kamer</item>
         <item attribuut="Vraagnr_bij_indiening">2030403490</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2004-01-08</item>
         <item attribuut="Datum_indiening">2003-11-21</item>
         <item attribuut="Document-id">KVR19201</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1239" allpagenumbers="1239 1240" vetnummer="2030403490" code="0304tkkvr581" lopendefooter="Tweede Kamer, vergaderjaar 2003–2004, Aanhangsel" filenaam="KVR19201" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="581" onderwerp="" indiendatum="2003-11-21">
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2004-01-8">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht <voetnoot nummer="1"/>dat de heer Ahmed Talhaoui uit Nederland verwijderd wordt? Is dat ook daadwerkelijk gebeurd? Heeft de uitzetting plaats gehad op grond van zijn ongewenstverklaring in 1997? </vraag>
      <vraag nummer="2">Is het waar dat er ten onrechte wordt uitgegaan van het feit dat de heer Talhaoui op zijn dertiende verblijfsrecht in Nederland heeft verloren omdat hij door een kinderrechter in een tehuis is geplaatst? Wat was de rechtstitel waarop de heer Talhaoui in een tehuis werd geplaatst? Kon deze plaatsing tot gevolg hebben dat de heer Talhaoui zijn verblijfsrecht verloor? </vraag>
      <vraag nummer="3">Is het waar dat Politie Haaglanden op 6 maart 2002 heeft gesteld dat er ten onrechte vanuit wordt gegaan dat de heer Talhaoui geen verblijfsrecht heeft? Heeft de korpschef van Politie Haaglanden geadviseerd de heer Talhaoui in het bezit te stellen van een verblijfsvergunning? Waarom is dit advies niet opgevolgd? </vraag>
      <vraag nummer="4">Bent u bereid af te zien van uitzetting, of, als uitzetting reeds heeft plaatsgevonden, de heer Talhaoui te laten terugkeren naar Nederland en hem alsnog een verblijfsvergunning toe te kennen? Zo neen, waarom niet? </vraag>
      <noten afkomstig="vraag">
         <noot nummer="1" datum="2003-11-18" bron="NRC-Handelsblad" titel="Mishandelde, criminele Marokkaan weg">NRC-Handelsblad, 18 november 2003: «Mishandelde, criminele Marokkaan weg»</noot>
      </noten>
   </vragen>
   <antwoorden aantal="4">
      <antwoord nummer="1">Ja. Op dinsdag 18 november jongstleden is de heer Talhaoui uitgezet naar Marokko, nadat zowel de Vreemdelingenkamer als de Raad van State hadden geoordeeld dat de namens de heer Talhaoui ingediende aanvraag om opheffing van zijn ongewenstverklaring op goede gronden was afgewezen. Aan de uitzetting van de heer Talhaoui is na de uitspraak van de Raad van State prioriteit gegeven, omdat hij regelmatig misdrijven pleegt. </antwoord>
      <antwoord nummer="2">Het is niet juist dat het verblijfsrecht van de heer Talhaoui is vervallen door zijn plaatsing in een tehuis. De enkele omstandigheid dat een minderjarige uit huis wordt geplaatst, heeft namelijk niet automatisch tot gevolg dat het verblijfsrecht verloren gaat. De heer Talhaoui was toegelaten in het kader van gezinshereniging met zijn vader en had destijds de vreemdelingenstatus 10 lid 2 (Vreemdelingenwet 1965) welke status van rechtswege verviel bij een feitelijke en/of juridische verbreking van de gezinsband. De Kinderrechter had een ondertoezichtstelling en machtiging uithuisplaatsing uitgesproken. Het enkele feit dat een machtiging verleend is, leidt niet tot de conclusie dat van rechtswege de gezinsband verbroken is. Eerst op het moment dat van deze machtiging gebruik werd gemaakt, maakte de heer Talhaoui niet meer feitelijk deel uit van het gezin en voldeed hij derhalve niet meer aan de beperking waaronder hem verblijf in Nederland was toegestaan. Als door of namens de minderjarige tijdig een aanvraag wordt ingediend om verlenging en wijziging van de beperking van de eerder verleende verblijfsvergunning zal – als aan de geldende voorwaarden wordt voldaan – voortgezet verblijf worden toegestaan. Aangezien een dergelijke aanvraag nooit door of namens de heer Talhaoui is ingediend, is het afhankelijke verblijfsrecht verloren gegaan. </antwoord>
      <antwoord nummer="3">De korpschef van regionaal politiekorps Haaglanden heeft op 6 maart 2002 geadviseerd de heer Talhaoui in het bezit te stellen van een verblijfsvergunning. Dit advies is niet opgevolgd, omdat het is gebaseerd op een drietal onjuiste gronden. Ten eerste miskent het advies de gevolgen van het feit dat – zoals hiervoor is toegelicht – het verblijfsrecht van de heer Talhaoui reeds is komen te vervallen na zijn uithuisplaatsing. Ten tweede is in het advies ten onrechte geen rekening gehouden met de omstandigheid dat, zelfs indien er van uit zou moeten worden gegaan dat de heer Talhaoui niet al eerder zijn verblijfsrecht verloren had, dit afhankelijke verblijfsrecht van rechtswege op zijn achttiende verjaardag verloren zou zijn gegaan. Ten derde wordt in het advies voorbij gegaan aan de omstandigheid dat de heer Talhaoui op 27 juni 1997 op goede gronden tot ongewenst vreemdeling is verklaard. Alvorens een ongewenst vreemdeling weer verblijf kan worden toegestaan, dient zijn ongewenstverklaring eerst te zijn opgeheven. Een aanvraag tot opheffing moet onder andere voldoen aan de voorwaarde dat de vreemdeling minimaal vijf jaar buiten Nederland heeft verbleven. Nu de heer Talhaoui na drie jaar Nederland weer is ingereisd, kon hem derhalve ook geen verblijf worden toegestaan. </antwoord>
      <antwoord nummer="4">Gelet op de juistheid van de gronden waarop de heer Talhaoui op 18 november jongstleden wederom is uitgezet naar Marokko alsmede gelet op het feit dat de heer Talhaoui voor vele inbreuken op de openbare orde gepleegd gedurende zijn – illegale – aanwezigheid in Nederland is veroordeeld tot 32 maanden onvoorwaardelijke gevangenisstraf, ben ik niet bereid de heer Talhoui thans te laten terugkeren naar Nederland en hem in het bezit te stellen van een verblijfsvergunning. </antwoord>
      <noten afkomstig="antwoord"/>
   </antwoorden>
</kvr>
