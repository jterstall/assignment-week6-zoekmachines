<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Stoel en Weisglas (beiden VVD) over het betalen van smeergeld aan overheidsfunctionarissen in ontwikkelingslanden. (Ingezonden 21 januari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4320
</item>
         <item attribuut="Rubriek">Ontwikkelingssamenwerking (Ontwikkelingshulp Afrika)</item>
         <item attribuut="Trefwoorden">Ambassades Ambtsmisdrijven Ontwikkelingssamenwerking</item>
         <item attribuut="Vindplaats">Kamervragen met antwoord 1996-1997, nr. 639, Tweede Kamer</item>
         <item attribuut="Afkomstig_van">Ontwikkelingssamenwerking (OSW)</item>
         <item attribuut="Indiener">
            <persoon partij="VVD">Van der Stoel</persoon>
            <persoon partij="VVD">Weisglas</persoon>
         </item>
         <item attribuut="Datum_reaktie">1997-02-10</item>
         <item attribuut="Datum_indiening">1997-01-21</item>
         <item attribuut="Document-id">KVR4320</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1309" allpagenumbers="1309 1310" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="639" onderwerp="" indiendatum="1997-01-21">
         <vrager partij="VVD" oorsprong="parlement">Van der Stoel</vrager>
         <vrager partij="VVD" oorsprong="parlement">Weisglas</vrager>
         <vraagt-aan/>
      </vraagdata>
      <antwoorddata antwoorddatum="1997-02-10">
         <antwoorder functie="minister" ministerie="Ontwikkelingssamenwerking">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van de uitspraak van de Ambassaderaad op de Nederlandse ambassade in Tanzania, dat het betalen van smeergeld aan overheidsfunctionarissen in ontwikkelingslanden teneinde Nederlandse ontwikkelingsprojecten te kunnen uitvoeren, een normale zaak is? <voetnoot nummer="1"/>
      </vraag>
      <vraag nummer="2">Hebt u tevens kennis genomen van de uitspraak van genoemde ambtenaar, dat dergelijk smeergeld via particuliere kanalen loopt, opdat de Nederlandse overheid «schone handen» houdt? </vraag>
      <vraag nummer="3">Is betrokkene hier correct geciteerd? Zo ja, geven deze uitspraken de gangbare praktijk weer ten aanzien van corruptie en smeergelden bij (Nederlandse) ontwikkelingshulp? </vraag>
      <vraag nummer="4">Wilt u de Kamer uw beleid op dit punt uiteenzetten? </vraag>
      <vraag nummer="5">Deelt u onze mening, dat het betalen van smeergeld om ontwikkelingsprojecten te kunnen uitvoeren ongewenst is? </vraag>
      <vraag nummer="6">Hebt u overigens de indruk dat het betalen van smeergeld aan overheden in ontwikkelingslanden door particuliere bedrijven gangbare praktijk is, zoals in eerder geciteerd gesprek door genoemde diplomaat wordt gesteld? </vraag>
      <noten afkomstig="vraag">
         <noot nummer="1" datum="1997-01-17" bron="De Telegraaf (blz. 3">De Telegraaf (blz. 3, 17 januari 1997</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja </antwoord>
      <antwoord nummer="3">Betrokkene heeft meegedeeld niet correct te zijn geciteerd. Ook kan de geciteerde medewerker zich niet terugvinden in de context waarin het artikel zijn opmerkingen plaatst. Dat er corruptie zou plaatsvinden om te mogen helpen is een uitspraak die volgens betrokkene van de redacteur zelf afkomstig is en die niet kon worden afgeleid uit de opmerkingen van de geïnterviewde. </antwoord>
      <antwoord nummer="4">Voor wat betreft het beleid ten aanzien van het voorkomen van corruptie in het hierboven genoemde ORET-programma, kan ik verwijzen naar de begroting over 1997 (pag. 177 en 178). Uitgangspunt daarbij is dat geen ontwikkelingsgeld wordt ingezet ter ondersteuning van bedrijven die zich schuldig maken aan omkoping of andere ongeoorloofde handelingen. Verder is in de interne richtlijnen accountantscontrole voor alle gefinancierde activiteiten voorzien in een ex ante beoordeling van de toegevoegde waarde van een accountantscontrole. Op grond van deze beoordeling wordt dan besloten om al dan niet een accountantscontrole op een project uit te voeren. Naar aanleiding van opmerkingen van de Algemene Rekenkamer bij haar onderzoek naar de verantwoording 1990 m.b.t. uitgaven, waarbij aan «lokale gebruiken wordt toegegeven», is enkele jaren geleden de regelgeving aangescherpt. Deze aanpassing behelsde de verantwoording van zulke gevallen bij projecten die in eigen beheer worden uitgevoerd onder een speciale kostenrekening. Deze procedure is destijds aan de ambassades meegedeeld. Op de betrokken rekening zijn de laatste jaren minimale uitgaven verantwoord. De Accountantsdienst van het Ministerie heeft op dit terrein geen onrechtmatigheden geconstateerd. Ten aanzien van activiteiten in het kader van de Nederlandse ontwikkelingssamenwerking die niet in eigen beheer maar door derden worden uitgevoerd geldt hetzelfde uitgangspunt. Financiering vindt plaats op basis van een door het departement goedgekeurde begroting, die dergelijke elementen niet mag bevatten. Ook dit is een uitdrukkelijk onderdeel van de voorschriften. Afwijkingen van een eenmaal goedgekeurde begroting dienen door de uitvoerder te worden gemeld. Naar aanleiding van het artikel in De Telegraaf heb ik nogmaals de posten in ontwikkelingslanden op de plicht tot een strikte naleving van deze procedures en het algemene beleid dienaangaande gewezen. </antwoord>
      <antwoord nummer="5" voetnoot="1">Ja. Mijn opvatting dienaangaande is duidelijk verwoord in het antwoord van 15 november 1991 op vraag 17a van de vaste commissie voor Buitenlandse Zaken bij de wijziging van de begroting van de uitgaven hoofdstuk V (Ministerie van Buitenlandse Zaken) voor het jaar 1990 (Slotwet; derde wijziging) <voetnoot nummer="1"/>. Deze opvatting is onverkort van toepassing. </antwoord>
      <antwoord nummer="6">Ook mij bereiken berichten over het betalen van smeergelden door bedrijven. Echter, gegeven de aard van de betalingen zijn dergelijke berichten niet te verifiëren. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="22 245, nrs. 3 + 4">Kamerstuk 22 245, nrs. 3 + 4</noot>
      </noten>
   </antwoorden>
</kvr>
