<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister van Volkshuisvesting, Ruimtelijke Ordening en Milieubeheer over de massale ontduiking van streekplannen op de Veluwe. (Ingezonden 13 oktober 2000); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12718
</item>
         <item attribuut="Inhoud">Vragen over 'voortschrijdende verstening' van natuur, bos en landschap, naar aanleiding van artikel in Veluws Dagblad van 9 oktober j.l.</item>
         <item attribuut="Rubriek">Natuur (Landelijke gebieden) Ruimtelijke ordening en infrastructuur (Streekplannen)</item>
         <item attribuut="Trefwoorden">Flevoland Gelderland Landelijke gebieden Streekplannen Utrecht Zuid-Holland</item>
         <item attribuut="Vindplaats">Kamervragen met antwoord 2000-2001, nr. 339, Tweede Kamer</item>
         <item attribuut="Vraagnr_bij_indiening">2000101050</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2000-12-04</item>
         <item attribuut="Datum_indiening">2000-10-13</item>
         <item attribuut="Document-id">KVR12718</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="701" allpagenumbers="701 702 703" vetnummer="2000101050" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12718" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="339" onderwerp="" indiendatum="2000-10-13">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="4 december 2000), zie ook Aanhangsel Handelingen nr. 225, vergaderjaar 2000–2001">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het artikel «Streekplan in de wind geslagen» <voetnoot nummer="1"/>, waarin melding wordt gemaakt van een grootschalige overtreding van de streekplannen in Utrecht, Gelderland, Flevoland en Zuid-Holland? </vraag>
      <vraag nummer="2">Bent u geschrokken van de uitkomsten van dit onderzoek van het Veluws Dagblad? </vraag>
      <vraag nummer="3">Wat is uw mening over het feit dat, ondanks de aanwijzing van natuur- en landelijke gebieden in Vinex en Streekplannen, de verstening van bossen, natuur en landschap, voortschrijdt door de «achterdeuren» van artikel-19-procedures en streekplanaanpassingen? </vraag>
      <vraag nummer="4">Bent u van mening dat in genoemde gevallen sprake is geweest van «een goede ruimtelijke onderbouwing» volgens het nieuwe artikel 19 WRO? </vraag>
      <vraag nummer="5">Wat is uw reactie op de opmerking dat «de verstedelijking zich vaak sluipenderwijs voltrekt, zonder dat de provinciale politici daar echt greep op hebben» en dat «gemeentelijke politici doorgaans slechts oog hebben voor de eigen gemeentelijke belangen»? </vraag>
      <vraag nummer="6">Bent u van mening dat de bij de Kamer en regering bestaande bange vermoedens over de handhaving van (restrictief) beleid in dit onderzoek worden bevestigd? </vraag>
      <vraag nummer="7">Bent u bereid de in het artikel en onderliggend onderzoek, genoemde overtredingen van provinciaal en landelijk beleid te laten onderzoeken door uw Inspecties op de Ruimtelijke Ordening? Zo neen, waarom niet? Zo ja, kan dit worden meegenomen in de reeds geplande handhavingsonderzoeken voor 2001? </vraag>
      <noten afkomstig="vraag">
         <noot nummer="1" datum="2000-10-9" bron="Veluws Dagblad">Veluws Dagblad, 9 oktober 2000</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="4" voetnoot="1 2">In geen van de genoemde gevallen is het nieuwe artikel 19 WRO van toepassing, omdat de gevallen dateren van voor de inwerkingtreding van dit nieuwe artikel (ingangsdatum 3 april 2000). Mijn Inspectie RO heeft alle 31 in het artikel genoemde gevallen onderzocht. De gevallen zijn geclusterd weergegeven. De nummers verwijzen naar het nummer op de kaart in het Veluws Dagblad (in kopie bijgevoegd). Per cluster wordt een illustratie gegeven van de genoemde gevallen. a. Planvorming Onderstaande gevallen bevinden zich in het stadium van planvorming. Er is nog geen besluit genomen. Er kan derhalve niet gesteld worden dat in afwijking van streekplannen gehandeld wordt. De plannen zijn bij mijn Inspectie RO bekend en worden kritisch gevolgd. Wanneer noodzakelijk, zal volgens de gebruikelijke planologische procedures worden gereageerd richting gemeente en/of provincie. – Zeewolde, plan voor Eemstad (11) – Zeist, Sigma-terrein (17) – Maarssen, woningbouwplan Otterspoor (21) – Vleuten, woningbouwplan Haarzicht (22) – Amersfoort, Vathorst plus (27) – Utrecht, Stoutenberg Noord (28) Bijvoorbeeld: Zeewolde, Plan voor Eemstad In het eind 1996 uitgebrachte deel 1 van de actualisering van de PKB-VINEX voor de periode 2005–2010 (VINAC) is opgenomen dat nader onderzoek zal worden gedaan naar de verstedelijkingsmogelijkheden na 2010 in het Oostflankgebied Almere/Utrecht/Amersfoort, waarbij de algehele bereikbaarheid van het zuidelijke deel van Flevoland via weg en rail zal worden betrokken. Dit heeft geresulteerd in de «gebiedsstudie oostflank noordvleugel Randstad» (oktober 1998). Uit deze studie kwam de mogelijkheid naar voren van woningbouw nabij Zeewolde (Eemstad). b. Geen doorgang Onderstaande ontwikkelingen zijn tegengehouden door optreden van de Inspectie RO. – Loenen aan de Vecht, woningbouwplan Nigtevecht (19) – Soestduinen, Hotel Royal Park (30) Bijvoorbeeld: Loenen aan de Vecht, woningbouwplan Nigtevecht In 1999 heeft de gemeente met toepassing van art. 19 WRO bouwvergunning verleend voor 6 woningen aan de rand van de kern Nigtevecht, waarvan er twee buiten de bebouwingscontour zouden vallen. Op verzoek van de Inspectie RO heeft de rechter de bouwvergunning voor deze twee woningen geschorst wegens strijdigheid met het streekplan Utrecht. De gemeente heeft vervolgens op last van de rechter de bouwvergunning alsnog geweigerd. c. Besluitvorming Over onderstaande gevallen is reeds een besluit genomen. De plannen zijn (deels) gerealiseerd. In alle gevallen zijn de normale planologische procedures in acht genomen, waarbij een ruimtelijke afweging heeft plaatsgevonden. In geen van onderstaande gevallen is sprake van strijdigheid met het vigerende rijks- en provinciaal ruimtelijk beleid. – Buren en Echteld, plan Lingemeer (1) <voetnoot nummer="1"/>– Zaltbommel-Hedel, corridor (2) – Vuren, Bedrijventerrein Zelving II (3) – Gorinchem-Oost, Asielzoekerscentrum (4) – Schelluinen, woningbouw (5) – Zederik, doortrekken parallelweg (6) – Putten, woonwijk Husselerveld (7) – Barneveld, Bedrijventerrein Brielaerd (9) – Nijkerk, nieuwbouw Holkerveen (10) – Kootwijk, Bouwplan 11 woningen (12) – De Bilt, Bedrijventerrein Larenstein (14) – Huis ter Heide, corridor (15) – Zeist, Glaxo Wellcome (16) – Vinkeveen, recreatiegebied Winkelpolder (20) – Houten, Houthandel (23) – Amersfoort, Bedrijventerrein Isselt (24) – Amersfoort, woningbouw sportpark (25) – Amersfoort, Werkstad (26) – Amersfoort-Soesterberg, Corridor Amersfoortseweg (31) Bijvoorbeeld: Schelluinen, woningbouw Het betreft de herbouw van 21 woningen die zijn of worden gebouwd als compensatie voor de aanleg van de Betuweroute. Het ging daarbij in de gemeente Giessenlanden in totaal om de sloop van zo’n 50 vrijstaande in het buitengebied gelegen woningen op grote percelen tot 3000 m <voetnoot nummer="2"/>. Herbouw binnen de bebouwingscontouren van de kernen in Giessenlanden voor dit type woningen op ruime percelen was niet mogelijk. Als alternatief is toen besloten om op een tweetal plaatsen de bebouwingscontouren binnen de gemeente aan te passen. Een van deze plekken was de contour van de kern Schelluinen. De locatie sluit aan op bestaande woningbouw en er zijn afspraken gemaakt over compensatie van natuurwaarden. Hiertoe is door de provincie een procedure afwijking kernpunt streekplan gevoerd. Mijn ambtsvoorganger is in 1996 akkoord gegaan met de aanpassing van de contour specifiek voor de woningbouw t.b.v. Betuweroute-gedupeerden. De herbouw van de 21 woningen in Schelluinen is derhalve niet in strijd met het provinciaal- of rijksbeleid. d. Onjuiste of achterhaalde informatie Bij onderstaande gevallen is gebruikgemaakt van onjuiste of achterhaalde informatie. – Horst, grootschalig bedrijventerrein (7) – Doorn, plan meubelboulevard (13) – Rhenen, Palmenswaard (18) – Woudenberg, tuinhuisjes in landelijk gebied (29) Bijvoorbeeld: Doorn, plan meubelboulevard Het IJskelderbos is een bosgebied ten zuiden van en aansluitend aan de kern van Doorn. Het gebied ligt buiten de bebouwingscontour van Doorn zoals die is vastgelegd in het Streekplan Utrecht (1994). Uit contact met de gemeente en de provincie werd bevestigd dat er geen sprake is van de ontwikkeling van een meubelboulevard op deze locatie. Het vigerend bestemmingsplan «Dorpsstraat-zuidwest» (1996), waaronder het IJskelderbos valt, geeft aan dat de vigerende bestemming «bos» is, hetgeen betekent dat er geen nieuwe bebouwing is toegestaan. Inmiddels is het bestemmingsplan «Dorpsstraat-zuidwest, 1 e herziening» aan de IRO voorgelegd. Ook in dit plan heeft het IJskelderbos de bestemming «bos». Er zijn geen aanwijzingen dat op deze locatie een meubelboulevard wordt gerealiseerd. Van bedreiging van bebouwing van dit groengebied of strijdigheid met het streekplan is geen sprake. </antwoord>
      <antwoord nummer="2, 3 en 5">Uit de beantwoording van vraag 4 blijkt dat de in het artikel van het Veluws Dagblad genoemde gevallen niet afwijken van het destijds vastgestelde rijks- of provinciaal beleid. Desondanks baart het mij zorgen dat er op grote schaal gebruik wordt gemaakt van de planologische mogelijkheden om ruimtelijke plannen aan te passen, waardoor sluipenderwijs verstening van bossen, natuur en landschap plaatsvindt. Het zoveel mogelijk open houden van het buitengebied is een belangrijk onderdeel van het Nationaal Ruimtelijke Beleid. Ik vind dat verstedelijking niet in de open ruimte moet plaatsvinden, maar binnen of aansluitend aan het stedelijk gebied. In de Vijfde Nota zal ik dat vastleggen. In de Fundamentele Herziening van de Wet op de Ruimtelijke Ordening doe ik voorstellen om de positie van de provincie te verstevigen. In het Algemeen Overleg van 28 juni jl. en mijn brief van 26 september jl. (TK, vergaderjaar 2000–2001, 27 029, nr. 3 en 4) meldde ik u reeds dat ik de provincie effectiever instrumentarium voor de doorwerking van ruimtelijk beleid in handen wil geven. Voorts kondigde ik in deze brief aan dat ik meer nadruk wil leggen op de handhaving van beleid en een beter instrumentarium van de provincie om daar op toe te zien. </antwoord>
      <antwoord nummer="6">De handhaving van beleid heeft mijn bijzondere aandacht. Daarover heb ik met u van gedachten gewisseld tijdens het Algemeen Overleg van 16 september 1999 (TK, vergaderjaar 1999–2000, 26 800 XI en 26 585, nr. 7). Mede daarom maak ik werk van de versterking van de handhavingstaak van de Inspecties van de Ruimtelijke Ordening. </antwoord>
      <antwoord nummer="7">Naar aanleiding van het artikel in het Veluws Dagblad en de gestelde kamervragen, heb ik de Inspecties van de Ruimtelijke Ordening gevraagd alle gevallen te onderzoeken. De bevindingen geven geen aanleiding voor nader onderzoek. </antwoord>
      <noten afkomstig="antwoord">
         <noot nummer="1">Het bestemmingsplan Park Lingemeer betreft een recreatiegebied met en 400-tal hoogwaardige vakantiewoningen. Het bestemmingsplan voor recreatiecomplex past binnen het provinciaal-en rijksbeleid. Het feitelijk gebruik van een flink aantal recreatiewoningen is echter in strijd met de ruimtelijke plannen, doordat permanente bewoning voorkomt. Daardoor is op het park Lingemeer een probleem ontstaan op het gebied van de handhaving (hetgeen in eerste instantie de verantwoordelijkheid is van de gemeente) van de recreatieve bestemming. Hierover wordt door het ministerie van VROM overleg gevoerd met de gemeenten Echteld en Buren</noot>
      </noten>
   </antwoorden>
</kvr>
