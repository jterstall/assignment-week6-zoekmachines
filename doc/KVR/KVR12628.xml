<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Reitsma (CDA) aan de staatssecretaris van Financiën over de fiscus en Fokker. (Ingezonden 25 oktober 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12628
</item>
         <item attribuut="Inhoud">Betreft een aanzienlijke aanslag vennootschapsbelasting voor de failliete boedel van Fokker en de gevolgen daarvan voor de overige schuldeisers.</item>
         <item attribuut="Rubriek">Bedrijfsleven en industrie (Industrie) Belastingen (Vennootschapsbelasting) Burgerlijk recht en burgerlijk procesrecht (Faillissementsrecht) Verkeer, vervoer en waterstaat (Luchtvaart)</item>
         <item attribuut="Trefwoorden">Faillissementen Vennootschapsbelasting Vliegtuigindustrie</item>
         <item attribuut="Vindplaats">Kamervragen met antwoord 2000-2001, nr. 265, Tweede Kamer</item>
         <item attribuut="Vraagnr_bij_indiening">2000101580</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Reitsma</persoon>
         </item>
         <item attribuut="Datum_reaktie">2000-11-14</item>
         <item attribuut="Datum_indiening">2000-10-25</item>
         <item attribuut="Document-id">KVR12628</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="549" allpagenumbers="549 550" vetnummer="2000101580" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12628" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="265" onderwerp="" indiendatum="2000-10-25">
         <vrager partij="CDA" oorsprong="parlement">Reitsma</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2000-11-14">
         <antwoorder functie="staatssecretaris" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Bent u op de hoogte van het feit dat de Belastingdienst Grote Ondernemingen Amsterdam de failliete boedel van Fokker aansloeg voor vennootschapsbelasting voor een aanzienlijk bedrag? </vraag>
      <vraag nummer="2">Wat is de reden voor deze aanslag en wat zijn daarvan de gevolgen voor de overige schuldeisers? </vraag>
      <vraag nummer="3">Deelt u de opvatting van de Inspecteur dat de failliete boedel een aanzienlijk bedrag minder aan fiscaal compensabele verliezen had omdat Stork een bedrag van 400 miljoen gulden aan fiscaal compensabele verliezen heeft gekregen bij de overname van Fokker Aviation? Zo ja, waarom? </vraag>
      <vraag nummer="4">Bent u op de hoogte van de uitspraak van het Hof van Amsterdam dat er geen belastbare winst was gemaakt, althans dat zo’n winst niet kan ontstaan voordat de slotuitdelingslijst verbindend is geworden en dus de uitkeringen aan de schuldeisers zijn vastgesteld? </vraag>
      <vraag nummer="5">Bent u ervan op de hoogte dat de Hoge Raad op 14 juni jl. de inspecteur in het ongelijk stelde en daarbij de uitspraak van het Hof bevestigde dat belastbare winst alleen kan ontstaan nadat vorderingen van de schuldeisers zijn vastgesteld? </vraag>
      <vraag nummer="6">Waarom heeft de belastingdienst na de uitspraak van de Hoge Raad de boedel een identieke aanslag opgelegd voor de jaren 1999 en 2000 op exact dezelfde gronden? </vraag>
      <vraag nummer="7">Bent u bereid verdere vertraging te voorkomen ten nadele van de overige – niet zijnde preferente – schuldeisers? Welke stappen gaat u daarvoor ondernemen? </vraag>
      <vraag nummer="8">Wat zijn uw argumenten waarop een andere uitspraak van het Hof en de Hoge Raad zou kunnen zijn gebaseerd voor de jaren 1999 en 2000? </vraag>
      <vraag nummer="9">Bent u van mening dat deze gang van zaken een negatieve invloed heeft op buitenlandse partijen die risicovolle investeringen in Nederlandse bedrijven overwegen? </vraag>
      <vraag nummer="10">Deelt u de mening dat deze impasse zo snel mogelijk doorbroken dient te worden? Bent u bereid om daar medewerking aan te verlenen? Zo ja, hoe? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2, 5, 6 en 8">Het arrest, dat ook integraal en niet-geanonimiseerd is gepubliceerd onder nummer BNB 2000/269, is mij bekend. Uit het arrest blijkt naar mijn mening dat het onbetaald blijven van schulden leidt tot het in aanmerking nemen van een bate die tot de totaalwinst behoort. Ten aanzien van het moment waarop de winst uiterlijk in de heffing betrokken kan worden, heeft de Hoge Raad overwogen dat goed koopmansgebruik pas verplicht tot het nemen van winst terzake van de omstandigheid dat vaststaat of zo goed als zeker is dat bepaalde schulden niet of niet volledig zullen worden voldaan, als de omvang van het terzake daarvan verkregen voordeel vaststaat. De Hoge Raad vervolgt «In het onderhavige geval, waarin de failliete boedel op de balansdatum (31 december 1998) behalve schulden aanzienlijke baten omvatte – gelet op de hiervóór vermelde feiten – de omvang onzeker was, stond op de balansdatum de omvang van het evenbedoelde voordeel nog niet vast». Hieruit leid ik af dat de Hoge Raad anders dan Hof Amsterdam het belasten van de bate niet uitstelt tot het moment waarop de slotuitdelingslijst definitief is. Op welk moment wel aan de door de Hoge Raad geformuleerde eis is voldaan, is nog onderwerp van geschil tussen de inspecteur en de curator. Daarom heeft de inspecteur in dat kader de te belasten bate in de aanslag over de jaren 1999 en 2000 begrepen. Uiteraard zal de bate slechts in één jaar daadwerkelijk in de heffing worden betrokken. Voorzover de belastingschuld door de rechter wordt bevestigd en ook geïnd kan worden, gaat dit ten koste van de overige schuldeisers. </antwoord>
      <antwoord nummer="3">Ik acht dit geen adequate weergave van het standpunt van de inspecteur. Na ontvoeging van de fiscale eenheid zou, zoals uit het arrest blijkt, op grond van standaardvoorwaarde 15, onderdeel f 1,724 miljard van de verliezen dienen te worden toegerekend aan de moedermaatschappij Fokker Aviation BV. Fokker Aviation BV heeft echter afstand gedaan van het recht op verliescompensatie tot een bedrag van f 1,324 miljard. Het recht op verliescompensatie ter grootte van deze f 1,324 miljard is bij verbreking van de fiscale eenheid toegerekend aan Fokker Aircraft NV. Fokker Aircraft heeft dus f 1,324 miljard meer compensabele verlies ontvangen dan waar zij op grond van de standaardvoorwaarde recht op zou hebben. De failliete boedel heeft eerder meer dan minder compensabel verlies meegekregen. Overigens is het totaal aan compensabel verlies niet gewijzigd. Stork heeft geen compensabel verlies gekregen. </antwoord>
      <antwoord nummer="4">Ja. </antwoord>
      <antwoord nummer="7">Ja, tussen Belastingdienst, curatoren en het departement wordt periodiek overleg gevoerd inzake de voortgang van de afwikkeling van het fiscale geschil. Van onnodige vertraging van de zijde van de Belastingdienst en departement is naar mijn mening geen sprake. De bemoeienis van het departement strekt er met name toe om de gewenste voortgang te bewaken en de lopende procedures zo efficiënt mogelijk te voeren. </antwoord>
      <antwoord nummer="9">Nee. </antwoord>
      <antwoord nummer="10">Nee, van een impasse is naar mijn mening geen sprake. Zie verder het antwoord op vraag 7. </antwoord>
      <noten afkomstig="antwoord"/>
   </antwoorden>
</kvr>
