<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Griffith (VVD) aan de ministers van Justitie en van Buitenlandse Zaken over toenemende activiteiten van de Turkse georganiseerde criminaliteit. (Ingezonden 1 december 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22113
</item>
         <item attribuut="Inhoud">Vragen naar aanleiding van berichten dat de Turkse georganiseerde criminaliteit in Nederland toeneemt.</item>
         <item attribuut="Rubriek">Criminaliteit en openbare orde (Algemeen) Internationale betrekkingen (Overig)</item>
         <item attribuut="Trefwoorden">Criminaliteit Drugs Terrorisme Turkije</item>
         <item attribuut="Vindplaats">Kamervragen met antwoord 2004-2005, nr. 824, Tweede Kamer</item>
         <item attribuut="Vraagnr_bij_indiening">2040504140</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Griffith</persoon>
         </item>
         <item attribuut="Datum_reaktie">2005-01-28</item>
         <item attribuut="Datum_indiening">2004-12-01</item>
         <item attribuut="Document-id">KVR22113</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1749" allpagenumbers="1749 1750" vetnummer="2040504140" code="0405tkkvr824" lopendefooter="Tweede Kamer, vergaderjaar 2004–2005, Aanhangsel" filenaam="KVR22113" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="824" onderwerp="" indiendatum="2004-12-1">
         <vrager partij="VVD" oorsprong="parlement">Griffith</vrager>
         <vraagt-aan>de ministers van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="28 januari 2005), zie ook Aanhangsel Handelingen nr. 654, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Maakt u zich zorgen over de berichten <voetnoot nummer="1"/>dat de Turkse georganiseerde criminaliteit toeneemt in Nederland? Welke ontwikkelingen neemt u waar? </vraag>
      <vraag nummer="2">Wordt Nederland nu ook steeds meer een doorvoerland voor heroïne? Kan voor de verschillende soorten drugs worden aangegeven in hoeverre zij in of via Nederland worden geproduceerd of verhandeld? Welke plaats in de wereldhandel wordt hiermee ingenomen? Welke criminele organisaties zijn hiervoor verantwoordelijk? Welke consequenties trekt u uit deze gegevens? </vraag>
      <vraag nummer="3">Welke relatie bestaat er tussen de georganiseerde criminaliteit in het algemeen en de drugshandel in het bijzonder aan de ene kant en het terrorisme aan de andere kant? In hoeverre zijn terroristische organisaties afhankelijk van de verdiensten van de drugshandel voor hun financiering? Wat gaat u doen om deze bron van inkomsten voor terreurbewegingen op te drogen? </vraag>
      <vraag nummer="4">Welke resultaten worden er geboekt bij het ontnemen van criminele winsten in Turkije? Op welke belemmeringen stuiten de ontnemingspogingen? Wat doet u om deze belemmeringen weg te nemen? </vraag>
      <vraag nummer="5">Welke beleidsmatige consequenties trekt u als gevolg van de nieuwe inzichten in de activiteiten van de Turkse georganiseerde criminaliteit? Hoe kan worden voorkomen dat de Turkse maffia verder integreert in Europa en Nederland? Welke consequenties heeft een mogelijke toetreding van Turkije voor de mogelijkheden om (potentiële) Turkse criminelen te weren? </vraag>
      <noten afkomstig="vraag">
         <noot nummer="1" datum="2004-11-25" bron="NRC-Handelsblad">NRC-Handelsblad, 25 november 2004</noot>
      </noten>
   </vragen>
   <antwoorden aantal="5">
      <antwoord nummer="1">De Criminaliteitsbeeldanalyse (CBA) Turkse georganiseerde criminaliteit in Nederland 2002–2003 (KLPD, DNR 2004) schetst een zorgwekkend, maar overigens op hoofdlijnen al bekend, beeld. Al eerder beantwoorde ik hierover kamervragen, waarin ik aangaf dat het feit van het verschijnen van een CBA op zich al duidelijk maakt dat aan de problematiek veel aandacht wordt besteed, niet alleen wat betreft de feitelijke kennis maar ook wat betreft de daadwerkelijk aanpak. Voor het huidige CBA over de Turkse georganiseerde criminaliteit geldt hetzelfde. Het heeft ertoe geleid dat op dit moment een groot aantal opsporingsonderzoeken op basis van deze kennis wordt uitgevoerd. Ik kan over deze concrete zaken uiteraard op dit moment geen nadere mededelingen doen. Turkse criminele samenwerkingsverbanden zijn in Nederland betrokken bij diverse vormen van georganiseerde criminaliteit, zoals de smokkel van en handel in verdovende middelen, maar ook bij voor deze organisaties relatief nieuwe terreinen als mensensmokkel en -handel, wapensmokkel en -handel en bij daarmee samenhangende financieel-economische criminaliteit. Verontrustend is ook dat deze delicten regelmatig gepaard gaan met excessief geweldsgebruik. Er is sprake van een toename van de doorvoer van heroïne via Nederland naar andere West-Europese landen (vooral het Verenigd Koninkrijk) en van het aantal geweldsdelicten. Het is bovendien aannemelijk dat de verscheidenheid van georganiseerde criminaliteitsvormen in Turks verband zal toenemen, door gepleegd criminele samenwerkingsverbanden die worden gekenmerkt door een grotere variatie in samenstelling en werkwijze. </antwoord>
      <antwoord nummer="2" voetnoot="1 2 3">Nederland fungeert met betrekking tot heroïne inderdaad vooral als transitoland. In totaal telde de in het buitenland inbeslaggenomen heroïne in de periode 2002–2003 1.319 kilo met Nederland als land van doorvoer, gedurende de periode 2000–2001 was dit 1.165 kilo. Opvallend is dat het veelal gaat om kleine partijen verdovende middelen die door koeriers worden vervoerd. Evenals voorgaande jaren is het Verenigd Koninkrijk bestemmingsland nummer één voor wat betreft de doorvoer van heroïne vanuit Nederland. De meer algemene ontwikkelingen betreffende de Nederlandse drugsmarkt worden beschreven in het rapport De Nederlandse Drugsmarkt (KLPD, DNR 2003), dat uw Kamer werd aangeboden op 25 oktober 2004. <voetnoot nummer="1"/>De hoofdconclusies luidden: • Nederland neemt voor synthetische drugs een dominante positie in op de EU-drugsmarkt, en wel primair als productieland; • Voor heroïne, cocaïne en cannabis is Nederland voor West-Europa een belangrijk doorvoer- en distributieland; • Met betrekking tot cannabis vervult Nederland zowel een productie- als een transitofunctie (dit laatste heeft dan betrekking op cannabis van buitenlandse herkomst); • Verondersteld wordt dat tenminste eenderde deel van de wereldmarkt voor XTC wordt bevoorraad vanuit Nederland; • Samengevat kan worden gesteld dat grote drugsstromen via Nederland verlopen. De aanpak van georganiseerde criminaliteit is aan de orde gesteld in mijn brief van 22 november 2004 <voetnoot nummer="2"/>bij het aan uw Kamer aangeboden Nationaal Dreigingsbeeld zware of georganiseerde criminaliteit (KLPD, DNR 2004). In dit dreigingsbeeld wordt in de paragrafen 2.5.6 en 3.2 ingegaan op de betrokkenheid van verschillende criminele organisaties bij de verschillende soorten drugs. <voetnoot nummer="3"/>De aanpak van deze problematiek vindt doelgericht plaats, met name gedifferentieerd naar drugssoort. Ik verwijs daarbij naar de specifieke aanpak van XTC (door de bij de NR ondergebracht XTC-teams), naar de aanpak van de cocaïnesmokkel op Schiphol (door de NR), naar de aanpak van grootschalige cannabisteelt (door de regiokorpsen), naar de speerpunten van de Nationale recherche. </antwoord>
      <antwoord nummer="3">In het Nationaal Dreigingsbeeld wordt geconcludeerd dat er weinig aanwijzingen zijn dat terroristische organisaties zich in Nederland op structurele wijze schuldig maken aan criminele feiten. Wel zijn er incidentele aanwijzingen voor het ontplooien van met name minder zware criminele activiteiten door terroristische groeperingen. De bestrijding van terrorisme houdt echter altijd tevens de bestrijding van de financiering van terrorisme in. Het kabinet heeft zich steeds op dat standpunt gesteld. Daarbij gaat het niet alleen om het voorkomen van financiering door bijvoorbeeld misbruik van goede doelen organisaties, maar ook van financiering door commune criminaliteit. In de meest recente brief van 24 januari over de terrorismebestrijding wordt hier opnieuw bijzondere aandacht besteed. Het openbaar ministerie en de politie zijn hier alert op, zoals blijkt uit het feit dat zij in de recente Criminaliteitsbeeldanalyse Turkse georganiseerde criminaliteit concluderen dat er indicaties zijn voor een relatie tussen Turkse georganiseerde criminaliteit en Turks extremisme. Ook is bekend dat Turkse extremistische organisaties afdracht van gelden verlangen van personen die actief zijn in de heroïnehandel. Daarmee is niet gezegd dat met dat geld terroristische aanslagen worden voorbereid. Het bovenstaande maakt duidelijk dat de autoriteiten en opsporingsdiensten (waaronder in het bijzonder de Nationale Recherche) zich zeer bewust zijn van het risico dat aanslagen met criminele winsten kunnen worden voorbereid en zij zich daar in hun onderzoeken op richten. Overigens valt hierbij de kanttekening te plaatsen dat recente terroristische aanslagen aantonen dat er lang niet altijd grote bedragen nodig zijn om een aanslag te kunnen plegen. </antwoord>
      <antwoord nummer="4">Door het voormalige Kernteam Noord- en Oost-Nederland is voor tientallen miljoenen euro’s conservatoir beslag gelegd. Deze activiteiten vinden onverminderd voortgang binnen het verband van de Nationale recherche. De problemen bij de executie van deze beslagleggingen zijn reeds geïnventariseerd, op dit moment wordt gezocht naar passende maatregelen om belemmeringen uit de weg te ruimen. In de eerste helft van 2005 zal op ambtelijk niveau overleg plaatsvinden met de Turkse autoriteiten waar op dit onderwerp op de agenda zal staan. </antwoord>
      <antwoord nummer="5">In mijn hierboven genoemde brief aan uw Kamer over de aanpak van de georganiseerde criminaliteit is aangegeven dat – op basis van diverse CBA’s en het Nationaal Dreigingsbeeld – de handel in cocaïne en heroïne, de handel en productie van synthetische drugs, mensensmokkel en -handel, wapensmokkel en -handel en witwassen voor de komende jaren als speerpunt zijn benoemd. Dit moet bijdragen aan het voorkomen van een verdere integratie van Turkse georganiseerde criminaliteit in Nederland. Reeds nu bestaat er bovendien een hechte samenwerking tussen de Nationale recherche en de Turkse handhavingsautoriteiten gericht op bestrijding van de Turkse georganiseerde criminaliteit. Ook in dit licht vermeld ik dat onlangs door de Nationale recherche met de National Crime Squad in het Verenigd Koninkrijk een gemeenschappelijk onderzoeksteam (Joint Investigation Team) is gevormd met het oog op een gezamenlijk onderzoek naar de drugshandel via Nederland naar het VK. Tijdens de toetredingsonderhandelingen met Turkije zullen lidstaten van de EU, waaronder ook zeker Nederland, de aanpak van de georganiseerde criminaliteit door de Turkse overheid aan de orde stellen. De lidstaten zullen erop toezien dat Turkije het acquis op dit punt geheel overneemt, en dat waar nodig aanvullende maatregelen genomen worden. </antwoord>
      <noten afkomstig="antwoord">
         <noot nummer="1">Tweede Kamer 2004–2005, 28 192, nr. 34</noot>
         <noot nummer="2">Tweede Kamer 2004–2005, 29 911, nr. 1</noot>
         <noot nummer="3">Voor de Europese situatie wijs ik u op het 2004 EU Organised Crime Report door Europol en op C. Fijnaut en L. Paoli eds., Organised Crime in Europe (Dordrecht 2004)</noot>
      </noten>
   </antwoorden>
</kvr>
