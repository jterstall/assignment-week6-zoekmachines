<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de ministers van Volksgezondheid, Welzijn en Sport en van Volkshuisvesting, Ruimtelijke Ordening en Milieubeheer over mogelijke gifresiduen op fruit in Nederlandse supermarkten. (Ingezonden 1 december 2003); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19334
</item>
         <item attribuut="Inhoud">Vragen naar aanleiding van berichten in diverse media dat uit onderzoek zou zijn gebleken dat bij 60% van de druiven in Nederlandse supermarkten de residunormen uit de Warenwet worden overschreden. Gevraagd wordt onder meer naar de gevolgen voor de gezondheid van bepaalde kwetsbare groepen, zoals kinderen.</item>
         <item attribuut="Rubriek">Consument (Levensmiddelen) Consument (Levensmiddelenkeuring) Landbouw (Bestrijdingsmiddelen)</item>
         <item attribuut="Trefwoorden">Bestrijdingsmiddelen Fruit Levensmiddelenkeuring</item>
         <item attribuut="Vindplaats">Kamervragen met antwoord 2003-2004, nr. 697, Tweede Kamer</item>
         <item attribuut="Vraagnr_bij_indiening">2030403950</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2004-01-28</item>
         <item attribuut="Datum_indiening">2003-12-01</item>
         <item attribuut="Document-id">KVR19334</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1479" allpagenumbers="1479 1480" vetnummer="2030403950" code="0304tkkvr697" lopendefooter="Tweede Kamer, vergaderjaar 2003–2004, Aanhangsel" filenaam="KVR19334" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="697" onderwerp="" indiendatum="2003-12-1">
         <vrager partij="SP" oorsprong="parlement">Van Velzen</vrager>
         <vraagt-aan>de ministers van Volksgezondheid, Welzijn en Sport en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="28 januari 2004), zie ook Aanhangsel Handelingen nr. 453, vergaderjaar 2003–2004">
         <antwoorder functie="minister" ministerie="">Hoogervorst</antwoorder>
         <mede-antwoorder>de minister van Landbouw, Natuur en Voedselkwaliteit en de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het u bekend dat uit metingen in Nederlandse supermarkten is gebleken, dat op 60% van de onderzochte druiven de residunormen uit de Warenwet worden overschreden? <voetnoot nummer="1"/>
      </vraag>
      <vraag nummer="2" voetnoot="2">Wat is er verbeterd in de handhaving sinds het najaar 2002, toen bij 75% resp. 77% van de druiven van Aldi en Lidl sprake was van overtreding van de wettelijke grenzen voor residuen? <voetnoot nummer="2"/>
      </vraag>
      <vraag nummer="3" voetnoot="3 4">Deelt u de mening dat er een verslechtering van de kwaliteitssituatie in verse producten optreedt, nu het overtredingpercentage van importproducten 2001 ten opzichte van 2002 van 13% naar 21% overtreding is gestegen? <voetnoot nummer="3"/>Hoe kan de Keuringsdienst van Waren bij deze verslechterende situatie toch oordelen dat de volksgezondheid niet in gevaar is? <voetnoot nummer="4"/>
      </vraag>
      <vraag nummer="4">Is het waar dat het oordeel van de Keuringsdienst van Waren over de volksgezondheid tot stand is gekomen zonder de additieve effecten van bestrijdingsmiddelen (onder meer de reeks oreganofosfaten en carbamaten) uit alle verse producten en andere bronnen in beschouwing te nemen? Zo ja, is deze aanpak wetenschappelijk gezien acceptabel en kunt u dit toelichten? Zo neen, wanneer denkt u het beleid aan te passen aan de stand der wetenschap? </vraag>
      <vraag nummer="5" voetnoot="5">Is het u bekend dat sommige combinaties van gifstoffen elkaars werking versterken? <voetnoot nummer="5"/>Zo ja, hoe worden dergelijke effecten gecalculeerd door de Keuringsdienst van Waren? </vraag>
      <vraag nummer="6" voetnoot="6">Deelt u de mening dat het consumeren van fruit met bestrijdingsmiddelenresiduen die de normen overschrijden negatieve gezondheidseffecten op de lange termijn kan hebben, bijvoorbeeld op het gebied van hormoonverstoring, immuuntoxiciteit, extra gevoeligheid van kinderen en combinatietoxiciteit? <voetnoot nummer="6"/>
      </vraag>
      <vraag nummer="7" voetnoot="7">Deelt u de mening van de directeur van Alterra, Kees de Gooijer, dat de norm voor resten bestrijdingsmiddelen in voedsel voor kinderen aangescherpt moet worden? <voetnoot nummer="7"/>
      </vraag>
      <vraag nummer="8">Deelt u de mening dat er onvoldoende preventieve werking uitgaat van de controles door de Keuringsdienst van Waren, en dat de openbaarmaking van de residuonderzoeken wellicht de preventieve waarde van controles zal verhogen? Zo ja, kunt u aangeven welke stappen u gaat nemen om publicatie van residuonderzoeken mogelijk te maken? Zo neen, waarom niet? </vraag>
      <noten afkomstig="vraag">
         <noot nummer="8"/>
         <noot nummer="1" datum="2003-11-22" bron="Algemeen Dagblad">Algemeen Dagblad, 22 november 2003, p. 20</noot>
         <noot nummer="2">De Volkskrant, 26 maart, 2003, p. 5</noot>
         <noot nummer="3" titel="Restanten bestrijdingsmiddelen op druiven van supermarkten">www.keuringsdienstvanwaren.nl «Restanten bestrijdingsmiddelen op druiven van supermarkten»</noot>
         <noot nummer="4" datum="2003-11-22" bron="Algemeen Dagblad">Algemeen Dagblad, 22 november 2003, p. 20</noot>
         <noot nummer="5">Toxicology 173 (2002) pp. 259-268, Elsevier Science Publ</noot>
         <noot nummer="6">Children’s health and environment: A review of evidence, EEA, 2002, p. 152</noot>
         <noot nummer="7" datum="2003-10-23" bron="Zembla">Zembla, 23 oktober 2003</noot>
         <noot nummer="8" documenttype="Kamerstuk" kamerstuk-id="27 858" documentnummer="39">Kamerstuk 27 858, nr. 39</noot>
      </noten>
   </vragen>
   <antwoorden aantal="8">
      <antwoord nummer="1">Ja. Uit het onderzoek van de Stichting Natuur en Milieu is bij 18 van de 30 monsters een overschrijding geconstateerd van de in de Bestrijdingsmiddelenwet vastgelegde MRLs (maximum residu limieten). </antwoord>
      <antwoord nummer="2">Een nadere analyse van de resultaten van het onder 1 genoemde onderzoek laat zien dat bijna alle overtredingen een gevolg zijn van het feit dat voor deze stoffen in ons land een zogenaamde 0-tolerantie geldt (b.v. 0,01 mg/kg). In het land van herkomst zijn deze stoffen veelal toegelaten met een hogere MRL (b.v. 2 mg/kg). Het overgrote deel van de geconstateerde overtredingen is dus een gevolg van het nog niet volledig geharmoniseerd zijn van de Europese MRL-wetgeving waarvoor nog circa 3 jaar nodig is. De Keuringsdienst van Waren, onderdeel van de Voedsel en Waren Autoriteit, onderzoekt jaarlijks ca. 3500 partijen groente en fruit op meer dan 400 verschillende stoffen. Ons land scoort hiermee erg hoog in vergelijking met andere lidstaten. </antwoord>
      <antwoord nummer="3">Neen. De resultaten van het onder 1 genoemde onderzoek betreft vooral niet in Europa geharmoniseerde MRLs. Dit staat helemaal los van de kwaliteit van de druiven. MRLs komen tot stand op basis van goede landbouwpraktijken (GAP) en zijn in de praktijk veel lager dan uit volksgezondheidsoverwegingen nog acceptabel zou kunnen zijn. Anders gezegd: in bijna alle gevallen betekent een overtreding van zo’n MRL dat de volksgezondheid absoluut niet in het geding is. Een uitzondering vormt een beperkt aantal insecticiden die mogelijk acuut toxisch kunnen zijn. Indien de VWA deze aantreft in te hoge gehaltes, dan doet zij er alles aan om te voorkomen dat zo’n partij bij de consument terecht komt. Een voorbeeld dit jaar waren druiven uit India, waarvan ca. 200 000 kg is vernietigd omdat een acuut toxisch insecticide in te hoge gehaltes was aangetroffen. Bij het onder 1 genoemde onderzoek was dit niet het geval. </antwoord>
      <antwoord nummer="4">Over de effecten van de cumulatieve blootstelling aan bestrijdingsmiddelen die eenzelfde werkingsmechanisme vertonen (zoals insecticiden met een cholinesterase remmende werking) is wettelijk (nog) niets geregeld. Het onderwerp heeft wel zowel nationaal als internationaal (in de EU en in de Codex) de aandacht. De EU-lidstaten zijn het echter nog niet eens over de wijze waarop de blootstelling aan cumulatieve effecten in kaart moet worden gebracht en over eventueel daaruit voortvloeiende te nemen wettelijke maatregelen. Daarbij moet bedacht worden dat voor de extrapolatie van effecten van proefdieren naar mensen al een «veiligheidsfactor» van 100 wordt gehanteerd, waardoor eventuele waarneembare effecten zich niet onmiddellijk zullen «doorvertalen» naar een gevaar voor de consument. Overigens was er bij het onder 1 genoemde onderzoek geen sprake van een gelijktijdige blootstelling aan dit soort stoffen. In 1 monster druiven was 0,09 mg/kg chloorpyrifos aangetroffen. Een kind van 1–6 jaar zou 17 kilo in een keer moeten consumeren voordat de acute referentiewaarde (een maat voor de acute toxiciteit) zou worden overschreden. </antwoord>
      <antwoord nummer="5">Het is bekend dat de effecten van sommige combinaties van stoffen met eenzelfde werkingsmechanisme een cumulatief effect kunnen hebben. In de praktijk komt dit echter veel minder vaak voor dan soms gesuggereerd wordt, omdat van stoffen met éénzelfde werkingsmechanisme sprake moet zijn. Om resistentieproblemen van gewasbeschermingsmiddelen in een gewas/teelt te vermijden worden vaak op basis van goede landbouwpraktijken middelen gebruikt met een verschillend werkingsmechanisme. Zie verder de beantwoording van vraag 4. </antwoord>
      <antwoord nummer="6">Over dit onderwerp is door de Nederlandse regering advies gevraagd aan de Gezondheidsraad, die daar binnenkort advies over zal uitbrengen. Daarnaast is het zo, dat indien een MRL wordt overschreden van een stof waarvoor een acute referentiewaarde is vastgesteld, de VWA altijd berekent of die referentiewaarde inderdaad wordt overschreden. De VWA stelt alles in het werk om te voorkomen dat zo’n partij wordt geconsumeerd. </antwoord>
      <antwoord nummer="7">Niet zonder meer. Daarover wordt het advies van de Gezondheidsraad afgewacht. Overigens is er in de Europese Unie voor toebereide baby- en kindervoeding een aparte regeling van kracht geworden. </antwoord>
      <antwoord nummer="8">Neen. Het onderzoek van de VWA staat op een hoog peil, zeker in relatie tot de activiteiten die in andere lidstaten op dit terrein plaatsvinden. De boetes die resulteren uit de door de VWA geconstateerde overtredingen zijn niet gering en hebben wel degelijk een preventieve werking. Ten aanzien van een eventuele openbaarmaking van resultaten van onderzoekingen door de VWA (en dan niet alleen voor residuen) worden momenteel de wettelijke mogelijkheden verkend. </antwoord>
      <noten afkomstig="antwoord"/>
   </antwoorden>
</kvr>
