<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gabor (CDA) over het onderzoek rond de dood van Adrie van Driel. (Ingezonden 6 oktober 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6020
</item>
         <item attribuut="Inhoud">Vragen over de gang van zaken rond twee Amsterdamse politieagenten die in verzekerde bewaring zijn gesteld naar aanleiding van het overlijden van Adrie van Driel.</item>
         <item attribuut="Rubriek">Criminaliteit en openbare orde (Politie)</item>
         <item attribuut="Trefwoorden">Politie</item>
         <item attribuut="Vindplaats">Kamervragen met antwoord 1997-1998, nr. 301, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Gabor</persoon>
         </item>
         <item attribuut="Datum_reaktie">1997-11-18</item>
         <item attribuut="Datum_indiening">1997-10-06</item>
         <item attribuut="Document-id">KVR6020</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="611" allpagenumbers="611 612" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6020" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="301" onderwerp="" indiendatum="1997-10-6">
         <vrager partij="CDA" oorsprong="parlement">Gabor</vrager>
         <vraagt-aan/>
      </vraagdata>
      <antwoorddata antwoorddatum="18 november 1997). Zie ook Aanhangsel Handelingen nr. 210, Vergaderjaar 1997–1998">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de Minister van Binnenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kunt u mededelen of het recherche onderzoek rond de dood van Adrie van Driel <voetnoot nummer="1"/>inmiddels is afgerond? Zo ja, wat is de uitkomst hiervan? </vraag>
      <vraag nummer="2">Bevindt één van de bij deze zaak betrokken politieagenten zich nog steeds in verzekerde bewaring terwijl de verhoren reeds hebben plaatsgevonden? </vraag>
      <vraag nummer="3">Werd op maandag 29 september, dus drie dagen na het tragische gebeuren, zowel de collega’s als de familieleden de toegang tot de in hechtenis zittende politieagent categorisch geweigerd, met de vermelding dat er «alle beperkingen aan de verdachte waren opgelegd»? </vraag>
      <vraag nummer="4">Heeft de officier van justitie op 30 september uitdrukkelijk ontkend dat «alle beperkingen» waren opgelegd? </vraag>
      <vraag nummer="5">Is u bekend dat in toenemende mate het politiebureau het laatste «toevluchtsoord» aan het worden is voor daklozen, alcoholverslaafden en zwervers die nergens meer terecht kunnen? Acht u dit een aanvaardbare ontwikkeling? </vraag>
      <vraag nummer="6">Welke maatregelen bent u bereid te nemen in overleg met de gemeente Amsterdam, om de reguliere hulpverlening in staat te stellen om de politie van deze oneigenlijke taak te vrijwaren? </vraag>
      <noten afkomstig="vraag">
         <noot nummer="1" datum="1997-09-29" bron="Volkskrant">Volkskrant, 29 september 1997</noot>
      </noten>
   </vragen>
   <antwoorden aantal="5">
      <antwoord nummer="1">Het onderzoek van de rijksrecherche naar de toedracht rond de door van de heer A. van Driel is nog niet afgerond. </antwoord>
      <antwoord nummer="2">Nee. De voorlopige hechtenis is geschorst m.i.v. 5 november jl. </antwoord>
      <antwoord nummer="3">Ja. Op 29 september 1997 bevonden zich twee agenten in verzekering. Zij verbleven tijdens hun inverzekeringstelling op een politiebureau. Op grond van artikel 6 van het besluit Inverzekeringstelling van 4 december 1925 juncto artikel 225 van de Invoeringswet Wetboek van Strafvordering van 29 juni 1925 heeft de officier van justitie, in het belang van het onderzoek, ten aanzien van deze agenten bepaald dat zij tijdens de inverzekeringstelling geen bezoek mochten ontvangen dan na overleg met de officier van justitie. Deze beperking gold niet voor het bezoek van raadsman of rechercheurs. Op 29 september 1997, om 23.40 uur, is een van beide agenten in opdracht van de officier van justitie in vrijheid gesteld. De andere agent is die dag voorgeleid aan de officier van justitie en daarna aan de rechter-commissaris. Daartoe heeft hij een groot deel van die dag in het cellencomplex van het gerechtsgebouw aan de Parnassusweg te Amsterdam verbleven. Op grond van de interne huisregels is aldaar in het geheel geen bezoek aan gedetineerden mogelijk. Door de rechter-commissaris zijn geen beperkingen opgelegd; zij werden ook niet gevorderd door de officier van justitie. </antwoord>
      <antwoord nummer="4">Ja. Deze ontkenning had betrekking op de feitelijke situatie op dat moment. Immers, op dat moment (30 september 1997) bevond de betreffende agent zich reeds in bewaring zonder dat door de rechter-commissaris beperkingen waren opgelegd. Zij sloeg derhalve niet terug op de periode van inverzekeringstelling. </antwoord>
      <antwoord nummer="5 en 6">Naar aanleiding van het overlijden van een onwillende ordeverstoorder in Gouda die door de politie in het buitengebied was afgezet, is onder de politiekorpsen een enquête uitgezet naar de manier waarop de korpsen met onwillende ordeverstoorders omgaan en welke middelen zij daarbij inzetten. Hieruit bleek dat niet in elke regio de opvang van daklozen als probleem werd ervaren. De problemen doen zich met name voor in stedelijke gebieden. De conclusie uit de enquête luidt dat de bereikbaarheid en toegankelijkheid van de hulpverlening en de contacten van de korpsen met de hulpverlening van eminent belang zijn. Korpsen die beschikken over goede contacten met hulpverlenings- en zorginstellingen en opvanghuizen voor dak- en thuislozen, ondervinden minder problemen met de opvang. Politiekorpsen dienen ernaar te streven de contacten met de hulpverlening te verbeteren en gezamenlijk met hen de bereikbaarheid en toegankelijkheid van de hulpverlening te verbeteren. De beleidslijnen hiertoe zijn onder meer neergelegd in de «beleidsbrief openbare geestelijk gezondheidszorg» en de nota maatschappelijke opvang «Op-maat tot samenspel». Tevens zal dit probleem aan de orde komen in het kabinetsstandpunt op de evaluatie van de wet BOPZ. </antwoord>
      <noten afkomstig="antwoord"/>
   </antwoorden>
</kvr>
