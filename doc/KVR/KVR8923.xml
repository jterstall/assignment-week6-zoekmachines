<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Klein Molekamp en Geluk (beiden VVD) aan de minister van Landbouw, Nauurbeheer en Visserij over de inkomensdaling als gevolg van het Lozingenbesluit Open Teelt en Veehouderij. (Ingezonden 19 februari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8923
</item>
         <item attribuut="Rubriek">Inkomen en rechtspositie (Inkomens) Landbouw (Bestrijdingsmiddelen) Landbouw (Landbouwers) Milieu (Waterverontreiniging) Veeteelt (Veehouderij)</item>
         <item attribuut="Trefwoorden">Bestrijdingsmiddelen Inkomens Landbouwers Oppervlaktewater Waterverontreiniging</item>
         <item attribuut="Vindplaats">Kamervragen met antwoord 1998-1999, nr. 978, Tweede Kamer</item>
         <item attribuut="Vraagnr_bij_indiening">2989908060</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="VVD">Klein Molekamp</persoon>
            <persoon partij="VVD">Geluk</persoon>
         </item>
         <item attribuut="Datum_reaktie">1999-03-17</item>
         <item attribuut="Datum_indiening">1999-02-19</item>
         <item attribuut="Document-id">KVR8923</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2003" allpagenumbers="2003 2004" vetnummer="2989908060" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8923" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="978" onderwerp="" indiendatum="1999-02-19">
         <vrager partij="VVD" oorsprong="parlement">Klein Molekamp</vrager>
         <vrager partij="VVD" oorsprong="parlement">Geluk</vrager>
         <vraagt-aan>de minister van Landbouw, Nauurbeheer en Visserij</vraagt-aan>
      </vraagdata>
      <antwoorddata antwoorddatum="1999-03-17">
         <antwoorder functie="minister" ministerie="Landbouw, Natuurbeheer en Visserij">Apotheker</antwoorder>
         <mede-antwoorder>de staatssecretaris van Verkeer en Waterstaat en de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van een publicatie over inkomensdaling in de agrarische sector met twee tot acht procent als gevolg van de invoering van het Lozingenbesluit Open Teelt en Veehouderij? <voetnoot nummer="1"/>
      </vraag>
      <vraag nummer="2">Zijn de genoemde bedragen van gemiddelde inkomensachteruitgang (akkerbouw – 3900, melkveehouders – 2000, gemengde bedrijven – 2100, vollegronds-groentetelers – 3200, fruittelers – 3400) juist? </vraag>
      <vraag nummer="3">Zo neen, wat zijn dan de juiste bedragen? </vraag>
      <vraag nummer="4">Kunt u inzicht geven in de gemiddelde procentuele inkomensachteruitgang van de hiervoor genoemde categorieën? </vraag>
      <vraag nummer="5">Acht u het, gezien de druk op de inkomenspositie van agrariërs als gevolg van Agenda 2000, verantwoord om nationaal nog aanvullend beleid uit te vaardigen dat de inkomenspositie van agrariërs verder doet achteruitgaan? </vraag>
      <vraag nummer="6">Kunt u inzicht geven in de totale procentuele inkomensachteruitgang in de hiervoor genoemde categorieën als gevolg van Agenda 2000 gecombineerd met het Lozingenbesluit Open Teelt en Veehouderij? </vraag>
      <noten afkomstig="vraag">
         <noot nummer="1" datum="1999-02-17" bron="Agrarisch Dagblad">Agrarisch Dagblad, 17 februari 1999</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">De genoemde bedragen van gemiddelde inkomensachteruitgang zijn juist. Deze bedragen zijn weergegeven in de nota van toelichting bij het Ontwerp Lozingenbesluit Open Teelt en Veehouderij (d.d. 4 januari 1999). Dit betreft de jaarlijkse kosten voor de sanering of beperking van afvalwaterlozingen rondom gebouwen en diffuse lozingen vanaf percelen. Bij de kostenberekening is uitgegaan van technische, veelal dure oplossingen. Preventieve maatregelen in de bedrijfsvoering zijn eveneens mogelijk en vaak goedkoper. De genoemde totale gemiddelde kosten c.q. inkomensachteruitgang vormt dan ook een «worst-case» benadering. Bij de berekening van de genoemde kosten is uitgegaan van het maatregelenpakket zoals dat na het verstrijken van overgangstermijnen wordt verplicht (omstreeks 2003). Daarbij is nadrukkelijk geen rekening gehouden met de dynamiek in de economische afweging op bedrijfsniveau en nieuwe teelttechnische ontwikkelingen, waardoor naar verwachting andere maatregelen mogelijk worden. </antwoord>
      <antwoord nummer="4">De kosten van de emissiebeperkende maatregelen zullen grotendeels ten laste komen van het gezinsinkomen. Onderstaande tabel geeft een indicatie van de gevolgen. Het genoemde gezinsinkomen per bedrijfstype is een gemiddelde over de periode 1991 tot en met 1995. Bedrijfstype Omzet (gulden per jaar 1991–1995) Gezinsinkomen (gulden per jaar 1991–1995) Gemiddelde totale kosten van maatrege- len (gulden/jaar per bedrijf) Negatief effect op gezinsinkomen akkerbouw 340 000 71 000 3 900 5% gespecialiseerde melkveehouderij 352 000 85 000 2 000 2% gemengde melkveehouderij 346 000 67 000 2 100 3% vollegrondsgroenteteelt 392 000 63 000 3 200 5% fruitteelt 332 000 42 000 3 400 8% </antwoord>
      <antwoord nummer="5">Ik wil voorop stellen dat het Ontwerp Lozingenbesluit Open Teelt en Veehouderij niet bestempeld kan worden als «aanvullend beleid». Met het thans voorliggende maatregelenpakket worden de grootste knelpunten in het oppervlaktewater aangepakt, te weten de hoge piekconcentraties voor meststoffen en bestrijdingsmiddelen en de daaruit voortvloeiende gevolgen voor het ecosysteem. Deze algemene regels vervangen de noodzakelijke individuele vergunningen op grond van de Wet Verontreiniging Oppervlaktewateren. In het algemeen brengt een stelsel van algemene regels minder lasten met zich mee dan een vergunningenstelsel. Met het Lozingenbesluit wordt voorkomen dat een aanzienlijk aantal gedoogsituaties ten gevolge van de achterstand in vergunningverlening blijft bestaan. Gelet op deze achterstand worden de lozingen op een groot aantal bedrijven voor het eerst gereguleerd met dit Lozingenbesluit. De voorschriften vloeien mede voort uit de voornemens zoals geformuleerd in het kader van het Meerjarenplan Gewasbescherming. Andere omstandigheden en ontwikkelingen, zoals Agenda 2000, verminderen de noodzaak van dit beleid mijns inziens dan ook niet. </antwoord>
      <antwoord nummer="6">In het antwoord op vraag 2 en 3 heb ik reeds aangegeven dat de genoemde gemiddelde kosten c.q. inkomensachteruitgang als gevolg van het Lozingenbesluit Open Teelt en Veehouderij een «worst-case» benadering vormt. Met mijn brief IZ99140, 3 februari 1999 heb ik de Tweede Kamer geïnformeerd over de mogelijke effecten op bedrijfsniveau als gevolg van Agenda 2000. Bij de berekeningen die hieraan ten grondslag liggen, is geen rekening gehouden met structurele ontwikkelingen als bijvoorbeeld vergroting van de bedrijven en productiviteitsontwikkeling. Daarmee hebben ook deze berekeningen een statisch karakter en geven ze inzicht in de maximale effecten van Agenda 2000 op het gemiddelde bedrijf («worst-case» benadering). Zowel voor de gevolgen van het Lozingenbesluit als voor de gevolgen van Agenda 2000 geldt dat het gaat om de effecten op het gemiddelde bedrijf. De uiteindelijke effecten op bedrijfsniveau kunnen zowel naar boven als beneden afwijken. </antwoord>
      <noten afkomstig="antwoord"/>
   </antwoorden>
</kvr>
