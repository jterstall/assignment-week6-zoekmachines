<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verdonk en Teeven (beiden VVD) aan de minister voor Jeugd en Gezin en de staatssecretaris van Justitie over het gebrek aan behandelplaatsen voor jeugdigen met gedragsstoornissen. (Ingezonden 5 juli 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29406
</item>
         <item attribuut="Inhoud">Vragen naar aanleiding bericht (SBS6 Hart van Nederland, 2 juli 2007; Limburgs Dagblad, 4 juli 2007) over een licht gehandicapt meisje dat al bijna een jaar onterecht is gedetineerd in de justitiÃ«le jeugdinrichting Den Hey-Acker in Breda. Indiener vraagt om maatregelen om in een aantal zeer ernstige situaties per direct behandelplaatsen te organiseren in de speciale instellingen voor de opvang van jongeren met een licht verstandelijke handicap. Indiener vraagt om op korte termijn gelden uit de AWBZ vrij te maken, ter compensatie van kennelijke feit dat in de zuidelijke regio's van de jeugdzorg minder geld beschikbaar is.</item>
         <item attribuut="Rubriek">Gezondheidszorg (Maatschappelijke gezondheidszorg) Welzijn (Jeugdigen) Welzijn (Verstandelijk gehandicapten)</item>
         <item attribuut="Trefwoorden">Jeugdhulpverlening JustitiÃ«le jeugdinrichtingen Verstandelijk gehandicapten</item>
         <item attribuut="Vindplaats">Kamervragen met antwoord 2007-2008, nr. 2, Tweede Kamer</item>
         <item attribuut="Vraagnr_bij_indiening">2060720160</item>
         <item attribuut="Afkomstig_van">Jeugd en Gezin (JG) Justitie (JUS)</item>
         <item attribuut="Indiener">
            <persoon partij="VVD">Verdonk</persoon>
            <persoon partij="VVD">Teeven</persoon>
         </item>
         <item attribuut="Datum_reaktie">2007-09-18</item>
         <item attribuut="Datum_indiening">2007-07-05</item>
         <item attribuut="Document-id">KVR29406</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5" allpagenumbers="5 6" vetnummer="2060720160" code="0708tkkvr2" lopendefooter="Tweede Kamer, vergaderjaar 2007–2008, Aanhangsel" filenaam="KVR29406" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2" onderwerp="" indiendatum="2007-07-5">
         <vrager partij="VVD" oorsprong="parlement">Verdonk</vrager>
         <vrager partij="VVD" oorsprong="parlement">Teeven</vrager>
         <vraagt-aan>de minister voor Jeugd en Gezin en de staatssecretaris van Justitie</vraagt-aan>
      </vraagdata>
      <antwoorddata antwoorddatum="2007-09-18">
         <antwoorder functie="minister" ministerie="Jeugd en Gezin">Rouvoet</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Wat gaat u op korte termijn doen om in een aantal zeer ernstige situaties per direct behandelplaatsen te organiseren in de speciale instellingen voor de opvang van jongeren met een licht verstandelijke handicap? </vraag>
      <vraag nummer="2" voetnoot="2">Bent u bekend met de situatie van een licht gehandicapt meisje uit Limburg dat al bijna een jaar onterecht is gedetineerd in de justitiële jeugdinrichting Den Hey-Acker in Breda? Bent u van plan op korte termijn voor deze specifieke situatie een oplossing te zoeken? <voetnoot nummer="2"/>
      </vraag>
      <vraag nummer="3">Bent u bereid in het kader van de behandeling van de a.s. begroting op korte termijn financiële oplossingen te zoeken, teneinde meer behandelplaatsen te scheppen voor dergelijke jongeren met een licht verstandelijke handicap? Is het mogelijk gelden ten laste van de oprichting van de Centra voor Jeugd en Gezin voor dit speciale doel aan te wenden, en zo ja, bent u daartoe bereid? </vraag>
      <vraag nummer="4">Deelt u de opvatting dat er geen behandeling plaatsvindt van jongeren met een licht verstandelijke handicap in de justitiële jeugdinrichtingen? Hoe denkt u daarin verandering te kunnen brengen? </vraag>
      <vraag nummer="5">Is het waar dat voor de zuidelijke regio’s van de jeugdzorg minder geld beschikbaar is? Kunnen op korte termijn meer gelden vanwege de Algemene Wet Bijzondere Ziektekosten ter beschikking worden gesteld? </vraag>
      <noten afkomstig="vraag">
         <noot nummer="1" datum="2007-07-2" bron="SBS6 Hart van Nederland">SBS6 Hart van Nederland, 2 juli 2007</noot>
         <noot nummer="2" datum="2007-07-4" bron="Limburgs Dagblad, 29 juni 2007 onder de kop «Tiener met handicap in gevangenis»">Limburgs Dagblad, 29 juni 2007 onder de kop «Tiener met handicap in gevangenis», 4 juli 2007</noot>
      </noten>
   </vragen>
   <antwoorden aantal="5">
      <antwoord nummer="1">Het op korte termijn regelen van een behandelplaats is een taak voor regionale partijen (bureaus jeugdzorg en zorgaanbieders). Soms zal het noodzakelijk blijken dat men ook buiten de eigen regio naar een passende plek op zoek moet gaan. Overigens slaagt men er over het algemeen goed in om adequate ambulante en andere overbruggingszorg voor cliënten te organiseren. Waar een structureel gebrek aan capaciteit is, kunnen diezelfde regionale partijen het als een knelpunt aanmelden bij het regionale zorgkantoor (AWBZ). Echter, het realiseren van extra plaatsen kost, zeker als het om een besloten setting gaat, veel tijd. Op landelijk niveau voer ik regelmatig overleg met de branches – gehandicaptenzorg en jeugdzorg – over de mogelijkheden om wachtlijsten terug te dringen en plaatsen bij de zorgaanbieders uit te breiden. Het beleid is er ook op gericht om nieuw aanbod in de jeugdzorg te realiseren vooral voor de categorie jongeren met gedragsproblemen. Op het snijvlak van ggz- en lvg-zorg is enkele jaren geleden gestart met de vorming van multifunctionele centra die tijdelijke ggz-zorg voor jeugdlvg-ers bieden. De volledige capaciteit voor die MFC’s is nog niet benut waar het gaat om klinische plaatsen, maar het veld is daar druk mee bezig. Meer in algemene zin lijkt zich de afgelopen 1 à 2 jaar een groei in de vraag naar jeugdzorg in alle subsectoren voor te doen, die vooralsnog niet afgeremd lijkt te kunnen worden door de inzet van extra financiële middelen. De vraag is dan ook of de oplossing uitsluitend te zoeken is in meer capaciteit binnen het bestaande zorgaanbod. Op verzoek van het vorige kabinet heeft TNO onderzoek gedaan naar het toenemende gebruik van jeugdzorg en andere geïndiceerde voorzieningen voor jongeren. Ik heb het SCP gevraagd of een nadere toespitsing op het jeugdzorgdomein zinvol is. De bedoeling is dat het TNO-onderzoek u op afzienbare termijn zal bereiken, in het kader van het kabinetsstandpunt over het SER-advies over de Wajong. </antwoord>
      <antwoord nummer="2">Dit meisje verblijft op dit moment in Den Hey-Acker en staat op de wachtlijst van Gastenhof, een orthopedagogisch centrum in Urmond. Zij kan echter alleen op een zeer speciale groep geplaatst worden. Gastenhof doet er alles aan om haar zo snel mogelijk te plaatsen. De staatssecretaris van Justitie en ik zijn van mening dat een civielrechtelijke jeugdige met een licht verstandelijke beperking ten principale niet thuis hoort in een justitiële jeugdinrichting. Het vorige kabinet heeft besloten voor alle jeugdigen die thans nog op civielrechtelijke titel in een justitiële jeugdinrichting verblijven, zorg in een passender omgeving te realiseren. Afhankelijk van de problematiek, vindt deze behandeling plaats in het zorgaanbod voor de jeugd-lvg, de gesloten jeugdzorg of het zorgaanbod voor de jeugd-ggz. Vanaf 2008 wordt de plaatsing van civielrechtelijke jeugdigen in justitiële jeugdinrichtingen gefaseerd afgebouwd, zodat vanaf 2010 geen civielrechtelijke jeugdigen meer in justitiële jeugdinrichtingen worden geplaatst. </antwoord>
      <antwoord nummer="3">Ik ben voornemens de doorstroom van zorg te verbeteren. Verder pleit ik voor meer consistentie in wet- en regelgeving en beleid ten aanzien van de verschillende sectoren zodat er meer intersectoraal gewerkt kan worden. Ik ben van mening dat er op deze punten veel winst te behalen valt en ben niet van plan extra sectorgebonden plaatsen te financieren. De Centra voor Jeugd en Gezin zijn bedoeld als een basisvoorziening voor alle kinderen, jeugdigen en hun ouders. De Centra bieden een laagdrempelig centraal punt in de buurt voor alle vragen omtrent opgroeien en opvoeden. Daarnaast zijn vroegtijdige signalering en het bieden van ondersteuning en lichte hulp en advies centrale doelstellingen van de Centra. Deze doelstellingen gelden logischerwijs ook voor ouders met licht verstandelijk gehandicapte kinderen en jeugdigen. De gelden die beschikbaar zijn voor de Centra voor Jeugd en Gezin zijn echter niet bestemd voor behandelplaatsen van deze doelgroep (of welke dan ook) en voor hulp bij zwaardere problematiek. De Centra voor Jeugd en Gezin zullen vooral ook een positieve uitstraling hebben op preventie, ter verlichting van de druk op de zwaardere jeugdzorg. </antwoord>
      <antwoord nummer="4">Nee, er is wel degelijk sprake van behandeling in een justitiële jeugdinrichting die erop gericht is om problemen of stoornissen van lichamelijke, geestelijke, sociale of pedagogische aard die de ontwikkeling van de jeugdigen naar volwassenheid ongunstig beïnvloeden, te verminderen of indien mogelijk op te heffen. Ook in de toekomst is behandeling in de justitiële jeugdinrichting noodzakelijk voor jeugdigen met een licht verstandelijke beperking die een ernstig delict plegen en waarvoor de rechter plaatsing op strafrechtelijke titel in een justitiële jeugdinrichting aangewezen acht. </antwoord>
      <antwoord nummer="5">Sinds enkele jaren worden de middelen voor de jeugdzorg verdeeld op basis van de behoefte in de verschillende provincies. Voor de zuidelijke regio’s wordt geen andere verdeelsleutel gehanteerd. Als in de jeugdzorg wachtlijsten onstaan of er zich knelpunten voordoen, dan worden die binnen de jeugdzorg opgelost en uit de provinciale doeluitkering gefinancierd, niet vanuit de AWBZ. Het zorgaanbod voor de jeugd-lvg wordt vanuit de premie AWBZ betaald. De zorgkantoorregio’s maken afspraken hierover met de zorgaanbieders, in dit geval de orthopedagogische centra (OC’s). De staatssecretaris van VWS is verantwoordelijk voor de AWBZ. </antwoord>
      <noten afkomstig="antwoord"/>
   </antwoorden>
</kvr>
