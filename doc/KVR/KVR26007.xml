<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kalsbeek (PvdA) aan de ministers van Verkeer en Waterstaat, van Justitie, van Binnenlandse Zaken en Koninkrijkrelaties, de minister-president, minister van Algemene Zaken en de minister van Defensie over vliegreizen van leden van het Koninklijk Huis. (Ingezonden 29 mei 2006); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26007
</item>
         <item attribuut="Inhoud">Indiener vraagt hierbij om de geactualiseerde versies van de Regeling gebruik, gebruiksvolgorde en de gebruiksvergoeding voor het gebruik van het regeringsvliegtuig en de Regeling gebruiksvolgorde en vergoeding meevliegen krijgsmacht aan de Kamer toe te sturen (in aanvulling op eerdere vragen terzake; Aanhangsel van de Handelingen 2005-2006, nr. 1463 en 1464). Hoe verhouden zich beide regelingen met de Regeling inzake inzet van luchttransportmiddelen van de Koninklijke Luchtmacht en de Operationele Instructie Commandant Technische Luchtmacht nr. 00/01, waarin staat vermeld dat in principe sprake is van onbeperkte honorering van VIP-vluchten per helikopter (waaronder leden van het Koninklijk Huis), voor zover geen sprake is van aanvragen voor operationele verplaatsingen met hogere prioriteit. Is er sprake van 'open-einde regelingen' en in hoeverre werkt dit door in de begroting van het Huis der Koningin? De regelingen waarvan in de vraag sprake is en waarnaar de staatssecretaris in haar antwoord ook verwijst, alsmede de Operationale Instructie Commandant Tactische Luchtmacht nr. 99/1001, zijn ter inzage gelegd bij het Centraal Informatiepunt Tweede Kamer.</item>
         <item attribuut="Rubriek">Staats- en bestuursrecht (Koninklijk huis) Verkeer, vervoer en waterstaat (Luchtvaart)</item>
         <item attribuut="Trefwoorden">Koninklijk huis Luchtvaart</item>
         <item attribuut="Vindplaats">Kamervragen met antwoord 2005-2006, nr. 1825, Tweede Kamer</item>
         <item attribuut="Vraagnr_bij_indiening">2050614010</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Kalsbeek</persoon>
         </item>
         <item attribuut="Datum_reaktie">2006-07-13</item>
         <item attribuut="Datum_indiening">2006-05-29</item>
         <item attribuut="Document-id">KVR26007</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3885" allpagenumbers="3885 3886" vetnummer="2050614010" code="0506tkkvr1825" lopendefooter="Tweede Kamer, vergaderjaar 2005–2006, Aanhangsel" filenaam="KVR26007" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1825" onderwerp="" indiendatum="2006-05-29">
         <vrager partij="PvdA" oorsprong="parlement">Kalsbeek</vrager>
         <vraagt-aan>de ministers van Verkeer en Waterstaat, van Justitie, van Binnenlandse Zaken en Koninkrijkrelaties, de minister-president, minister van Algemene Zaken en de minister van Defensie</vraagt-aan>
      </vraagdata>
      <antwoorddata antwoorddatum="13 juli 2006), zie ook Aanhangsel Handelingen nr. 1684, vergaderjaar 2005–2006">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bereid de Regeling gebruik, gebruiksvolgorde en de gebruiksvergoeding voor het gebruik van het regeringsvliegtuig (opgenomen in een besluit, 30 mei 1980, voor het laatste geactualiseerd in 2002) en de Regeling gebruiksvolgorde envergoeding meevliegen krijgsmacht (in 1980 opgesteld en in 1998 voor het laatste geactualiseerd door de minister van Defensie) aan de Kamer toe te zenden? Bent u bereid een toelichting te geven op de wijze waarop door de verschillende betrokken bewindspersonen uitdrukking wordt gegeven aan de uitvoering van deze regelingen? <voetnoot nummer="1"/>
      </vraag>
      <vraag nummer="2">Hoe verhouden beide regelingen zich met de Regeling inzake de inzet van luchttransportmiddelen van de Koninklijke Luchtmacht en de Operationele Instructie Commandant Tactische Luchtmacht nr. 00/001, waarin staat vermeld dat in principe sprake is van een onbeperkte honorering van VIP-vluchten per helikopter (waaronder van de leden van het Koninklijk Huis), voor zover geen sprake is van aanvragen voor operationele verplaatsingen met hogere prioriteit? Bent u bereid ook de Operationele Instructie Commandant Tactische Luchtmacht, voor zover deze betrekking heeft op vliegreizen van de leden van het Koninklijk Huis, openbaar te maken? </vraag>
      <vraag nummer="3">Is in alle voorgenoemde regelingen – evenals bij de regeling inzake de inzet van luchttransportmiddelen van de Koninklijke Luchtmacht – sprake van een «open-einderegeling»? Zo ja, in hoeverre verhoudt dit zich met de taakstelling in de begroting van het Huis der Koningin, waaraan de verschillende bewindspersonen zich gebonden voelen? Zo neen, voor welke regelingen geldt wel een open-eindesystematiek en voor welke niet? </vraag>
      <vraag nummer="4">Kunt u gespecificeerd per departement en gerelateerd aan de voorgenoemde regelingen aangeven welke kosten de afgelopen jaren zijn gemaakt voor vliegbewegingen van de leden van het Koninklijk Huis? </vraag>
      <noten afkomstig="vraag">
         <noot nummer="1">Aanvullende vragen n.a.v. Aanhangsel Handelingen nr. 1463 en 1464, vergaderjaar 2005–2006</noot>
      </noten>
   </vragen>
   <antwoorden aantal="4">
      <antwoord nummer="1" voetnoot="1">Ja, ik ben bereid de regelingen aan de Tweede Kamer toe te zenden. U ontvangt hierbij het in 2002 geactualiseerde «Besluit gebruik van het regeringsvliegtuig en andere luchtvaartuigen in beheer bij het rijk», de «Regeling gebruiksvolgorde en -vergoeding meevliegen krijgsmacht» van het ministerie van Defensie uit 1980, en het in 1998 door de staatssecretaris van Defensie genomen besluit tot wijziging van deze regeling <voetnoot nummer="1"/>. Hierbij merk ik op dat de Tweede Kamer op 24 december 1980 naar aanleiding van het verslag van de Algemene Rekenkamer over 1979, de oorspronkelijke Regeling met betrekking tot gebruik, de gebruiksvolgorde en de gebruiksvergoeding van het regeringsvliegtuig en andere vliegtuigen in beheer bij het ministerie van Verkeer en Waterstaat heeft ontvangen. Tevens heeft de Tweede Kamer bij die gelegenheid de regels voor het gebruik van luchtvaartuigen van de krijgsmacht waarvoor toestemming kan worden verleend, alsmede voor de volgorde in dat gebruik en de vergoeding daarvan van het ministerie van Defensie ontvangen (Kamerstuk 16 116 nr. 32). De bewindspersonen van Verkeer en Waterstaat en van Defensie zijn verantwoordelijk voor de uitvoering van deze regelingen, en zij leggen hierover verantwoording af aan de Tweede Kamer door middel van de begrotingswetten en de jaarverslagen. </antwoord>
      <antwoord nummer="2" voetnoot="1">In de «Regeling inzake de inzet van luchttransportmiddelen van de Klu» wordt verwezen naar de «Operationele Instructie Commandant Tactische Luchtmacht nr. 00/001». Het in deze Regeling genoemde nummer is echter onjuist en dient te luiden 99/001. De «Operationele Instructie Commandant Tactische Luchtmacht nr. 99/001» ontvangt u hierbij <voetnoot nummer="1"/>. De in vraag 1 genoemde regelingen verhouden zich tot de in vraag 2 genoemde regeling en Operationele Instructie als volgt: in het in 2002 geactualiseerde Besluit met betrekking tot het regeringsvliegtuig is bepaald dat indien het regeringsvliegtuig niet beschikbaar is voor een reis van leden van het Koninklijk Huis, de regeringsvertegenwoordiger een alternatief zoekt. De regeringsvertegenwoordiger kan daarbij onder meer een aanvraag indienen bij het ministerie van Defensie. In de twee onderhavige regelingen van het ministerie van Defensie en de genoemde Operationele Instructie is bepaald hoe een dergelijke aanvraag dient te worden behandeld. De aanvragen worden in principe gehonoreerd tenzij er operationele verplaatsingen met een hogere prioriteit dienen te worden uitgevoerd. In het antwoord op vraag 3 wordt nader ingegaan op de financiële aspecten. </antwoord>
      <antwoord nummer="3">Op basis van de regeling is het gebruik van het regeringsvliegtuig beperkt tot het staatshoofd en echtgeno(o)t(e) en overige leden van het Koninklijk Huis, ministers en staatssecretarissen. Zij kunnen hiertoe een aanvraag indienen waarop wordt beslist door of namens de minister van Verkeer en Waterstaat op grond van de daarover gemaakte afspraken. Ten behoeve van het gebruik van het regeringsvliegtuig door het staatshoofd en diens echtgeno(o)t(e) gelden geen beperkingen. Voor de overige leden van het Koninklijk Huis gelden voor vluchten in het kader van het openbaar belang evenmin beperkingen. Voor privé-vluchten van deze overige leden van het Koninklijk Huis gelden wel beperkingen ten aanzien van het aantal uren voor het regeringsvliegtuig en het bedrag dat per jaar voor inhuur beschikbaar is: • regeringsvliegtuig (KBX) 50 uren; • inhuur vliegtuigen per kalenderjaar € 130.000 (p.p. 1-1-2002). Indien het aantal uren of het bedrag wordt overschreden, vindt verrekening plaats. Er is dan ook geen sprake van een openeinderegeling. De situatie is vergelijkbaar bij de transportvliegtuigen en helikopters van het ministerie van Defensie. Voor het gebruik door het staatshoofd en diens echtgeno(o)t(e) gelden geen beperkingen. Voor de overige leden van het Koninklijk Huis gelden voor vluchten in het kader van een openbaar belang evenmin beperkingen. Voor privé-vluchten van de overige leden van het Koninklijk Huis gelden wel beperkingen ten aanzien van het aantal uren. Het gaat hier om een maximum van 65 uur voor transportvliegtuigen en 30 uur voor helikopters. Ook bij de transportvliegtuigen en helikopters van het ministerie van Defensie is dus geen sprake van een openeinderegeling. </antwoord>
      <antwoord nummer="4">In onderstaande tabel vindt u gespecificeerd per departement welke kosten er afgelopen jaren zijn gemaakt voor de vliegbewegingen. Kosten vliegbewegingen leden van het Koninklijk Huis </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
