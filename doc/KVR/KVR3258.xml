<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over het vastgestelde maximum van het vervoer van 44 miljoen passagiers vanaf Schiphol. (Ingezonden 26 april 1996); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3258
</item>
         <item attribuut="Inhoud">Aanvullende vragen over het onderwerp maximumcapaciteit luchthaven Schiphol (Aanhangsel handelingen, nr. 1152, vergaderjaar 1995-1996).</item>
         <item attribuut="Rubriek">Milieu (Geluidhinder) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Geluidhinder Schiphol</item>
         <item attribuut="Vindplaats">Kamervragen met antwoord 1995-1996, nr. 1297, Tweede Kamer</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1996-06-12</item>
         <item attribuut="Datum_indiening">1996-04-26</item>
         <item attribuut="Document-id">KVR3258</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2637" allpagenumbers="2637 2638" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1297" onderwerp="" indiendatum="1996-04-26">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="12 juni 1996). Zie ook aanhangsel handelingen nr. 1152, vergaderjaar 1995–1996">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer en Economische Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Hebt u kennis genomen van de uitspraken van de president-directeur van Schiphol met betrekking tot het in de wet vastgelegde maximum van 44 miljoen passagiers per jaar? </vraag>
      <vraag nummer="2" voetnoot="1">Wat is uw oordeel over zijn uitspraak: «de Kamer heeft destijds dit besluit genomen, maar ik kan er niets mee. Dat aantal is geen zaak voor ons.»? <voetnoot nummer="1"/>
      </vraag>
      <vraag nummer="3">Bent u bereid de president-directeur duidelijk te maken, dat democratisch genomen besluiten ook voor de NV Schiphol bindend zijn? </vraag>
      <vraag nummer="4">Geeft de groei van het aantal passagiers met 7,5% tot 25,4 miljoen in 1995 u aanleiding uw buitengewoon voorzichtige groeiprognoses voor Schiphol bij te stellen? Zo neen, waarom niet? Zo ja, wanneer zal naar uw verwachting de grens van 44 miljoen passagiers bereikt worden? </vraag>
      <vraag nummer="5">Deelt u de mening, dat gezien de snellere groei van het vliegverkeer, aanvullend beleid vereist is om deze groei af te remmen? Zo ja, aan welke maatregelen denkt u? Wilt u daarbij een onderscheid maken tussen maatregelen die direct door Nederland genomen kunnen worden en maatregelen die op bovennationaal niveau genomen moeten worden? </vraag>
      <vraag nummer="6">Bent u bereid Schiphol er op te wijzen dat het zowel in 1996 als in 1997 dient te voldoen aan de contouren van de geluidszone en er voor te zorgen dat de geluidsoverlast beperkt blijven tot de daaromtrent gemaakte afspraken? </vraag>
      <noten afkomstig="vraag">
         <noot nummer="1" datum="1996-04-25" bron="Trouw">Trouw, 25 april 1996</noot>
      </noten>
   </vragen>
   <antwoorden aantal="6">
      <antwoord nummer="1">Ja, hiervan heb ik kennis genomen. Overigens is het uitgangspunt van een maximum van 44 miljoen passagiers niet vastgesteld in een wet maar in de PKB Schiphol en Omgeving. </antwoord>
      <antwoord nummer="2">Deze uitspraak laat ik voor rekening van de President-Directeur van Schiphol. In de PKB Schiphol en Omgeving zijn de voorwaarden vastgelegd voor de mainportontwikkeling van de luchthaven, welke tevens de basis vormen voor een aanwijzingsbesluit op grond van de Luchtvaartwet (LVW). De NV Luchthaven Schiphol (NVLS) is gebonden aan de voorwaarden zoals opgenomen in de aanwijzing. De voorwaarden in de aanwijzing zijn in twee categoriee¨n te onderscheiden. Ten eerste voorschriften welke op basis van de LVW kunnen worden gehandhaafd. Deze betreffen met name de geluidszones en de gebruiksvoorschriften. De exploitant en de luchtvaartmaatschappijen zijn eerstverantwoordelijk voor het naleven van de eisen die op hen betrekking hebben. Ten tweede bevat de aanwijzing voorwaarden welke onderwerp zijn van evaluatie en monitoring (Bijlage G Evaluatieprogramma Schiphol). Onder deze categorie vallen milieuparameters zoals luchtverontreiniging, bodem en water, alsmede het aantal passagiers dat jaarlijks in het kader van de monitoring wordt bijgehouden, dit in relatie tot de maximum grens van 44 miljoen passagiers. Indien de monitoring zou uitwijzen dat er grenzen overschreden dreigen te worden, dan dient de overheid in het kader van de jaarlijkse evaluatie na te gaan welke maatregelen nodig zijn om aan de democratisch genomen besluiten in de PKB Schiphol en Omgeving te blijven voldoen. De eerste verantwoordelijkheid inzake de grens van 44 miljoen passagiers ligt aldus bij het Rijk. </antwoord>
      <antwoord nummer="3">Ja. Ik ga er evenwel van uit dat de NVLS zich aan de democratisch genomen besluiten over Schiphol zal houden. Voor zover de NVLS over de benodigde middelen beschikt zal de NVLS gevraagd worden deze in te zetten om de beoogde ontwikkeling te realiseren. Wanneer dit onvoldoende zou gebeuren zal ik niet nalaten de NVLS hierop te wijzen. Op dit moment heb ik daar geen aanleiding toe. Integendeel, NVLS en het Rijk werken samen om te voldoen aan de voor de periode tot 2003 gestelde geluidsgrenzen voor het 4- banenstelsel. Na 2003 zal dit uiteraard eveneens gelden voor de gestelde geluidsgrenzen aan het 5 banen stelsel en de overige milieuparameters. </antwoord>
      <antwoord nummer="4" voetnoot="1">De prognoses waarop gedoeld wordt zijn gehanteerd in het kader van de scenario-analyse in de Integrale Economische Effectrapportage (I.E.E.). De betreffende prognoses zijn uitgangspunt geweest voor alle bij het Project Mainport en Milieu Schiphol betrokken partijen (Ministeries van Verkeer en Waterstaat, Economische Zaken en Volkshuisvesting, Ruimtelijke Ordening en Milieubeheer, provincie Noord-Holland, de gemeenten Haarlemmermeer en Amsterdam, NVLS, KLM en de NS). Er is in PKB-kader op basis van de I.E.E. gekozen voor een ontwikkelings-strategie en dus niet voor een bepaalde prognose of scenario. Bij de besluitvorming heeft deze ontwikkelings-strategie, dat wil zeggen het toekomstbeeld dat is vastgelegd in het zogenaamde ER-Eli scenario, als leidraad gefungeerd. Zoals ik reeds in een brief aan de voorzitter van de Eerste Kamer, 9 februari 1996 <voetnoot nummer="1"/>heb toegelicht konden alleen bij deze ontwikkelings-strategie zowel de mainport- als de milieudoelstelling worden gerealiseerd. Steeds is het besef aanwezig geweest dat ook de beide andere verkende scenario’s (het hogere scenario BG-Gli en het lagere scenario GS-Bau) zich in werkelijkheid zouden kunnen voordoen. Het Kabinet zal vasthouden aan de in de PKB opgenomen grenzen. De feitelijke ontwikkeling in de periode 1990–1995 valt overigens beduidend hoger uit dan het indicatieve ontwikkelingspad dat voor het ER-Eli scenario is geschetst. Een analyse van de onderliggende oorzaken is nog gaande. De Eerste en Tweede Kamer zullen hierover op korte termijn worden geı¨nformeerd. </antwoord>
      <antwoord nummer="5">Het beleid van het Kabinet is er op gericht om een groei die uitgaat boven de grenzen van de PKB te voorkomen. Voor de korte termijn geldt de voor Schiphol vastgestelde geluidsgrens met maximaal 15.100 woningen binnen de 35 Ke-zone. Uit het door de luchthaven ingediende Gebruiksplan dat in het proefjaar 1996 wel kan blijven beneden het maximum van 15.100 woningen maar dat de zone uit de ontwerp-aanwijzing op een aantal punten wordt overschreden. Gezien de recente snelle groei is aanvullend beleid nodig om in 1997 binnen de naar verwachting dan vastgestelde geluidszone te blijven. Hierbij zijn er twee soorten maatregelen aan de orde, te weten maatregelen die de hinder beperken en maatregelen die de groei van het vliegverkeer beperken, sommige zijn nationaal van aard terwijl andere een internationaal karakter hebben. Op nationaal nivo hebben de NVLS en de Rijksluchtvaartdienst (RLD) hiertoe reeds de eerste stappen gezet middels een versnelde uitfasering van de vliegtuigen die het meeste lawaai maken, de zogenaamde Hoofdstuk-2 vliegtuigen. Verdergaande maatregelen zijn in onderzoek bij NVLS, RLD, KLM en de Luchtverkeersbeveiliging. Nu is reeds duidelijk dat de benodigde ingrepen niet gemakkelijk zullen zijn. In internationaal verband heeft de Nederlandse overheid inmiddels in EU-kader een zeer stringente interpretatie van de huidige Richtlijn (nr. 92/14) inzake uitfasering van hoofdstuk 2-vliegtuigen bewerkstelligd. Voorts wordt een grotere selectiviteit aan de dag gelegd in het luchtvaartpolitieke beleid, zowel ten aanzien van charters als ten aanzien van lijndiensten. Daarnaast zet Nederland zich in om op Europees niveau en op mondiaal niveau tot verdere aanscherping van geluidseisen ten aanzien van vliegtuigen te komen. Voor de lange termijn zal de aan de Kamer toegezegde studie naar de Toekomstige Nederlandse Luchtvaart Infrastructuur het inzicht moeten geven in de beleidsalternatieven in relatie tot de grens van 44 miljoen passagiers. </antwoord>
      <antwoord nummer="6">Voor 1996 zijn de geluidszones nog niet wettelijk vastgelegd, omdat de vaststellingsprocedure voor de aanwijzing Luchtvaartterrein Schiphol (ALS) nog gaande is. In die zin wordt zoals bekend 1996 door de NVLS en door mij beschouwd als een proefjaar. In het proefjaar wordt uitgegaan van de geluidszones en de gebruiksvoorschriften welke in de ontwerp-aanwijzing zijn opgenomen. Het door Schiphol ingediende gebruiksplan voor 1996 is aan deze geluidszone en de gebruiksvoorschriften getoetst. De conclusies zullen op korte termijn aan de exploitant worden medegedeeld. Voor 1997 zal het gebruiksplan worden getoetst aan de naar verwachting dan formeel vastgestelde en dus geldende aanwijzing. Hiervoor is het overigens wel nodig dat de procedure om te komen tot de definitieve aanwijzing voortvarend wordt afgerond. Naar verwachting zal dit het komende najaar het geval kunnen zijn. Evenals de andere betrokken partijen zal ook de NVLS zich dan aan deze wettelijke geluidszones moeten houden. Ik zal het gebruiksplan voor 1997 te zijner tijd daarop ook toetsen. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="23 552">Kamerstuk 23 552</noot>
      </noten>
   </antwoorden>
</kvr>
