<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over Stichting Geïntegreerde Eerstelijnszorg in de Regio Randstad Zuidwest. (Ingezonden 24 augustus 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14301
</item>
         <item attribuut="Inhoud">Betreft het faillissement van de Stichting G.E.R. doordat de bank het krediet voor de oprichting van gezondheidscentra heeft ingetrokken.</item>
         <item attribuut="Rubriek">Gezondheidszorg (Maatschappelijke gezondheidszorg) Bedrijfsleven en industrie (Bank- en verzekeringswezen) Geld (Betalingsverkeer) Welzijn (Geestelijk gehandicapten) Welzijn (Lichamelijk gehandicapten) Welzijn (Ouderen)</item>
         <item attribuut="Trefwoorden">Eerstelijnsgezondheidszorg Bankwezen Betalingsverkeer Gehandicapten Ouderen</item>
         <item attribuut="Vindplaats">Kamervragen met antwoord 2000-2001, nr. 1723, Tweede Kamer</item>
         <item attribuut="Vraagnr_bij_indiening">2000114640</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2001-09-14</item>
         <item attribuut="Datum_indiening">2001-08-24</item>
         <item attribuut="Document-id">KVR14301</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3593" allpagenumbers="3593 3594" vetnummer="2000114640" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14301" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1723" onderwerp="" indiendatum="2001-08-24">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-09-14">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u van mening dat de oprichting van gezondheidscentra voor de eerstelijnszorg een positieve ontwikkeling is? Zo ja, wat is uw reactie op de brief aan u gericht van 29 juni jl. van de heer R. van Breugel, directeur van de Stichting Geïntegreerde Eerstelijnszorg (G.E.R.) in de regio Randstad Zuid-West? </vraag>
      <vraag nummer="2">Bent u van mening dat zorgverzekeraars de mogelijkheid moeten hebben om garant te staan, zodat de Bank wel door wil gaan met het verlenen van een krediet, waardoor de gezondheidscentra kunnen blijven bestaan? Zo neen, waarom niet? Zo ja, is dit op korte termijn te regelen? </vraag>
      <vraag nummer="3">Wat vindt u van het feit dat door het intrekken van een krediet de bestaanszekerheid van drie gezondheidscentra en een vierde en vijfde in ontwikkeling zijnd centrum bedreigd worden, waardoor bewoners hun huisarts kunnen verliezen? </vraag>
      <vraag nummer="4">Deelt u de mening dat de afhankelijkheid van banken of andere marktpartijen de continuïteit van zorg in gevaar brengen? Zo ja, wat gaat u ondernemen om dit te voorkomen? Zo neen, waarom niet? </vraag>
      <vraag nummer="5">Bent u van mening dat er een waarborgfonds zou moeten komen dat garant kan staan voor gezondheidscentra? Zo neen, hoe denkt u in de toekomst om te gaan met deze situatie? </vraag>
      <vraag nummer="6">Bent u van mening dat er voor u een verantwoordelijkheid ligt om te voorkomen dat straks bewoners uit een deel van Den Haag verstoken zijn van eerstelijnszorg door het faillissement van de Stichting G.E.R? Zo neen, waar ligt deze dan? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja, de oprichting van gezondheidscentra vind ik een goede ontwikkeling. De in de brief aangeduide problematiek baart mij zorgen. </antwoord>
      <antwoord nummer="2">Neen. Ziekenfondsen kunnen niet garant staan voor tekorten die optreden bij zorginstellingen zoals gezondheidscentra. Op grond van artikel 42, tweede lid, van de Ziekenfondswet is het ziekenfondsen verboden financieel deel te nemen in instellingen die verstrekkingen verlenen. Vormen van financiële deelneming zijn de borgstelling en het stellen van zekerheid. Overigens waar het om gaat is dat de gezondheidscentra binnen de gegeven financiële kaders in redelijkheid kunnen komen tot een sluitende begroting. </antwoord>
      <antwoord nummer="3">Ik vind dat een zorgelijke en niet wenselijke situatie. Derhalve heb ik met het oog op de continuïteit van de zorg, die door Stichting GER wordt geleverd, het College Sanering Ziekenhuizen (CSZ) gevraagd na te gaan wat de precieze aard en omvang is van de problematiek en mij daar zo spoedig mogelijk over te adviseren. Het CSZ zal hierbij nauw overleg voeren met het College voor Zorgverzekeringen (CVZ), dat de subsidiëring van de gezondheidscentra, als onderdeel van de (ministeriële) Regeling subsidies AWBZ en Ziekenfondswet, uitvoert. (zie verder antwoord 5). </antwoord>
      <antwoord nummer="4">Neen. Ik ben van mening dat zorginstellingen de kosten van zorg uit de opbrengsten van de reguliere financieringsstromen dienen te dekken. Gezondheidscentra kunnen, naast de reguliere inkomsten uit de WTG-tarieven die van toepassing zijn en uit de financiering van het maatschappelijk werk, de extra kosten van integrale eerstelijnszorg gesubsidieerd krijgen op grond van de Regeling subsidies AWBZ en Ziekenfondswet. Dit houdt voor de zorginstellingen in dat zij in principe niet afhankelijk zijn van banken, behoudens in het geval van leningen ten behoeve van investeringen in bijvoorbeeld huisvesting, dan wel in geval van voor- of overbruggingsfinanciering. De kosten hiervan moeten via de reguliere financiering worden gedekt. </antwoord>
      <antwoord nummer="5">Het oprichten van een waarborgfonds voor gezondheidscentra is niet de oplossing die mij voor ogen staat. Momenteel wordt er gewerkt aan de in de Zorgnota 2001 aangegeven intentie om de huidige subsidieregelingen voor gezondheidscentra en samenwerkingsverbanden om te zetten in een financieringsregeling in het kader van de Wet Tarieven Gezondheidszorg (WTG). Het is de bedoeling dat dit in het najaar wordt neergelegd in een uitvoeringstoets aan het College Tarieven Gezondheidszorg (CTG). Dit wellicht in combinatie met een uitvoeringstoets in het kader van het advies van de Commissie Tabaksblat over de huisartsenzorg. De voorgenomen overgang van de (in principe tijdelijke) subsidieregeling voor gezondheidscentra naar reguliere financiering via WTG biedt banken een degelijker basis voor kredietverlening. Dit omdat een subsidieregeling, vanwege het in principe tijdelijke karakter daarvan, door de banken in het algemeen als een minder solide financiële basis wordt opgevat dan de reguliere Wtg-tarieven. De WTG biedt meer mogelijkheden financiële risico’s op te vangen. In de tussentijd is aan het CVZ gevraagd de suggestie te beoordelen die de Landelijke Vereniging voor Gezondheidscentra heeft gedaan om voor nieuwe gezondheidscentra in de Vinex-gebieden in verband met de langere aanlooptijd het jaarlijkse aanloopkostenbudget te verhogen. </antwoord>
      <antwoord nummer="6">Voor die onderdelen van de eerstelijnszorg die als aanspraak zijn geregeld in het kader van de Ziekenfondswet of de AWBZ, hebben de zorgverzekeraars een zorgplicht voor hun verzekerden. Het is daarom primair de taak van de zorgverzekeraars om voldoende zorg te contracteren zodat hun verzekerden niet verstoken blijven van zorg. Daarnaast is de gemeente verantwoordelijk voor die voorzieningen die onder de gemeentelijke verantwoordelijkheid vallen, zoals het maatschappelijk werk. Naast de primaire verantwoordelijkheid van zorgverzekeraars zal ik mij, in het kader van de toegankelijkheid van de zorg, inzetten om te voorkomen dat bewoners verstoken blijven van eerstelijnszorg (zie antwoord 3 en 5). </antwoord>
      <noten afkomstig="antwoord"/>
   </antwoorden>
</kvr>
