<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Blauw (VVD) en Zijlstra (PvdA) over de bodemdaling in de Provincie Groningen. (Ingezonden 27 juni 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5393
</item>
         <item attribuut="Inhoud">Betreft vragen naar aanleiding van de blokkade bij de uitvoering van de noodzakelijke waterstaatswerken in het kader van de bodemdaling in de Provincie Groningen.</item>
         <item attribuut="Rubriek">Geschiedenis en geografie (Geologie) Verkeer, vervoer en waterstaat (Waterkeringen)</item>
         <item attribuut="Trefwoorden">Bodem Groningen Waterkeringen</item>
         <item attribuut="Vindplaats">Kamervragen met antwoord 1996-1997, nr. 1626, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Blauw</persoon>
            <persoon partij="PvdA">Zijlstra</persoon>
         </item>
         <item attribuut="Datum_reaktie">1997-07-17</item>
         <item attribuut="Datum_indiening">1997-06-27</item>
         <item attribuut="Document-id">KVR5393</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3325" allpagenumbers="3325 3326" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1626" onderwerp="" indiendatum="1997-06-27">
         <vrager partij="VVD" oorsprong="parlement">Blauw</vrager>
         <vrager partij="PvdA" oorsprong="parlement">Zijlstra</vrager>
         <vraagt-aan/>
      </vraagdata>
      <antwoorddata antwoorddatum="1997-07-17">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van de onlangs ontstane blokkade bij de uitvoering van de noodzakelijke waterstaatswerken in het kader van de bodemdaling in de Provincie Groningen? <voetnoot nummer="1"/>
      </vraag>
      <vraag nummer="2">Is Schaphalsterzijl in de schilsgewijze benadering van het waterstaatkundige deel van de bodemdaling de meest gewenste locatiekeuze? </vraag>
      <vraag nummer="3">Is deze locatiekeuze geschied naar aanleiding van een uitspraak van de commissie «De Meyer» en is het correct dat hierin naast de Provincie is deelgenomen door het Waterschap, de Rijksdienst voor de Monumentenzorg, het Tauw, de Welstandscommissie en de Gemeentelijke monumentencommissie? </vraag>
      <vraag nummer="4">Kunt u aangeven hoe groot de directe en indirecte schade in het bodemdalingsgebied nu reeds is en wat de te verwachten kosten zullen zijn indien er niet spoedig een oplossing wordt aangedragen? </vraag>
      <vraag nummer="5">Bent u bereid om uw invloed aan te wenden om de noodzakelijke investeringen, ten gunste van nieuwbouw en restauratie, mogelijk te maken? </vraag>
      <noten afkomstig="vraag">
         <noot nummer="1" datum="1997-06-19" bron="Nieuwsblad v.h. Noorden van 18 en">Nieuwsblad v.h. Noorden van 18 en, 19 juni 1997</noot>
      </noten>
   </vragen>
   <antwoorden aantal="5">
      <antwoord nummer="1">Het is mij bekend dat de gemeenteraad van Winsum op 17 juni 1997 negatief heeft beschikt op een voorstel van B en W om een procedure op te starten voor het in behandeling nemen van een bouwaanvraag van het waterschap Noorderzijlvest voor de bouw van een schutsluis met gemaal op Schaphalsterzijl nabij Winsum. Het niet in behandeling nemen van de bouwaanvraag zal leiden tot een formele weigering van de bouwaanvraag. </antwoord>
      <antwoord nummer="2">De locatie Schaphalsterzijl verdient uit waterhuishoudkundig oogpunt de voorkeur, omdat dan een zo groot mogelijk gebied binnen de zogenaamde 2e schil valt, dat dan dus kan worden bemalen. In een eerdere fase zijn meerdere locaties en ontwerpen aan de orde geweest. Uiteindelijk is onder meer op aandringen van de gemeente Winsum gekozen voor de locatie Schaphalsterzijl. De commissie «De Meijer» heeft voor die locatie verschillende varianten uitgewerkt. </antwoord>
      <antwoord nummer="3">De commissie «De Meijer» heeft uitsluitend gekeken naar ontwerpen op de locatie Schaphalsterzijl (ook een ondergronds gemaal was één van de alternatieven). In deze commissie hadden naast de in vraag 3 genoemde instanties ook zitting de gemeente Winsum (bestuurlijk en ambtelijk) en de architect van het bureau Olga. De commissie heeft unaniem ingestemd met een bovengrondse variant, zijnde het meest passend in relatie tot het bestaande werk en de omgeving, en deze vervolgens uitgewerkt. Bij de verdere uitwerking van deze variant is de gemeente Winsum direct betrokken geweest, zowel politiek als ambtelijk. </antwoord>
      <antwoord nummer="4">De grootste opgetreden bodemdaling in het betreffende gebied bedraagt ca. 12 cm (waterpassing 1995). De relatieve stijging van het grondwaterpeil bedraagt daarmee ook ca. 12 cm. In maatregelen om schade door bodemdaling te voorkomen was voorzien voordat een peilstijging op de boezem van 5 cm zou zijn opgetreden. Deze norm is dus duidelijk overschreden. Verder uitstel van maatregelen zal leiden tot grotere overschrijdingen. De grootste schade zal ontstaan indien de waterkerende constructies, waaronder boezemkaden, als gevolg van de (relatieve) peilstijging hun functies niet meer kunnen vervullen. De woonkernen Beijum, Zuidwolde, Bedum en Onderdendam vallen in het betreffende gebied. Onbekend is hoe groot een dergelijke schade zou kunnen zijn. In de afgelopen jaren is uit het fonds bodemdaling vergoeding van landbouwschade, door vermindering van de drooglegging, aan getroffen landbouwers uitgekeerd. Dit heeft ook reeds plaats gevonden in het onderhavige gebied. Onlangs is voor de eerste keer aan een eigenaar van een woning aan het Boterdiep te Zuidwolde een dompeldomp ter beschikking gesteld om de kelder onder zijn huis droog te kunnen houden. </antwoord>
      <antwoord nummer="5">Met het waterschap Noorderzijlvest ben ik bezorgd over de ontstane situatie. Het is dan ook geboden dat op korte termijn overeenstemming wordt bereikt over de wijze waarop de waterhuishoudkundige situatie zal worden aangepast om verdere schade door bodemdaling te voorkomen. Aangezien het hier een geschil betreft tussen in eerste instantie het waterschap Noorderzijlvest en de gemeente Winsum en vervolgens een verantwoordelijkheid betreft van de Provincie Groningen ligt het vooralsnog niet op mijn weg (het Rijk) om stappen te ondernemen ter oplossing van het geschil. Daar staan nog andere wegen (bestuurlijk en/of juridisch) voor open. </antwoord>
      <noten afkomstig="antwoord"/>
   </antwoorden>
</kvr>
