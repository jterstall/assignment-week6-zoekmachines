<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) aan de minister van Onderwijs, Cultuur en Wetenschappen over de gift van KPN aan een basisschool in De Bilt. (Ingezonden 6 september 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12312
</item>
         <item attribuut="Inhoud">Betreft een gift ten behoeve van voorzieningen op het terrein van de informatie- en communicatietechnologie (ICT) in het onderwijs. Zie ook eerdere vragen van het lid Rabbae, ingezonden 29 augustus 2000, 2990014960.</item>
         <item attribuut="Rubriek">Basisonderwijs (Bekostiging basisonderwijs) Communicatie, media en informatievoorziening (Hard- en software) Communicatie, media en informatievoorziening (Reclame)</item>
         <item attribuut="Trefwoorden">Bekostiging basisonderwijs Computers in het onderwijs Sponsoring</item>
         <item attribuut="Vindplaats">Kamervragen met antwoord 1999-2000, nr. 1823, Tweede Kamer</item>
         <item attribuut="Vraagnr_bij_indiening">2990015340</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">2000-09-18</item>
         <item attribuut="Datum_indiening">2000-09-06</item>
         <item attribuut="Document-id">KVR12312</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4087" allpagenumbers="4087 4088" vetnummer="2990015340" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12312" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1823" onderwerp="" indiendatum="2000-09-6">
         <vrager partij="GroenLinks" oorsprong="parlement">Rabbae</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2000-09-18">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat was de precieze betrokkenheid van uw ministerie bij de gift van 2 miljoen gulden van KPN aan een basisschool in De Bilt ten behoeve van voorzieningen op het terrein van de informatie- en communicatietechnologie? <voetnoot nummer="1"/>
      </vraag>
      <vraag nummer="2" voetnoot="2">Klopt het dat uw ministerie overleg heeft gehad en afspraken heeft gemaakt over dit experiment met KPN? Zo ja, welke? Hoe verhouden deze afspraken over een particuliere gift zich tot de verantwoordelijkheid van de overheid voor goede ICT-voorzieningen in het onderwijs? Zo neen, hoe verklaart u dan de volgende formulering van KPN: «Natuurlijk begeeft dit project zich op hetzelfde terrein als Kennisnet, ICT in het onderwijs. Hierdoor ontstaan raakvlakken. Het is onze intentie, en die van het ministerie van Onderwijs, Cultuur en Wetenschappen, om deze te benutten en daardoor voor beide projecten win-win situaties te laten ontstaan? <voetnoot nummer="2"/>Hoe verklaart u de aanwezigheid van de directeur ICT van het ministerie van Onderwijs, Cultuur en Wetenschappen bij de officiële overdracht van de voorzieningen aan de directeur van de betreffende school? </vraag>
      <vraag nummer="3">Beoordeelt u een volledig opnieuw ingerichte school niet als een wederprestatie waar alle leerlingen rechtstreeks mee worden geconfronteerd? Denkt u niet dat bij iedereen op school bekend zal zijn dat deze voorzieningen voortkomen uit een gift van KPN? Beoordeelt u de mogelijkheid voor KPN om de school te gebruiken in een publicitair offensief niet eveneens als een wederprestatie van de school? </vraag>
      <vraag nummer="4">Is het de school toegestaan om de software en andere ICT-voorzieningen van KPN niet te gebruiken, maar te kiezen voor voorzieningen van een ander bedrijf? Zo neen, deelt u de mening dat dit in afwijking is van het convenant sponsoring? </vraag>
      <vraag nummer="5">Deelt u de mening dat een nadere regulering van giften aan scholen wenselijk zou zijn? Zijn op deze situatie niet dezelfde overwegingen van toepassing die hebben geleid tot het convenant sponsoring? Deelt u de mening dat ongereguleerde giften tot een tweedeling in het onderwijs kunnen leiden? </vraag>
      <vraag nummer="6" voetnoot="3 4 5">Wat is uw mening over de uitspraak van dhr. Smits voorzitter Raad van Bestuur KPN, dat met deze voorzieningen niet de school van morgen, maar de school van vandaag is gecreëerd? <voetnoot nummer="3"/>Wat is uw mening over de uitspraak van KPN dat de dynamiek van de ontwikkeling van een informatiemaatschappij aan het onderwijs voorbij lijkt te gaan? <voetnoot nummer="4"/>Deelt u de mening van KPN dat juist in het onderwijs aan de jongste groepen een achterstand op ICT-gebied is ontstaan als een gevolg van een gebrek aan middelen en ervaring? <voetnoot nummer="5"/>
      </vraag>
      <vraag nummer="7">Deelt u de analyse van KPN dat deze inspanning van KPN nodig is om het gevaar van computerilliteracy in het onderwijs te keren? Beoordeelt u dit als een reëel gevaar? </vraag>
      <vraag nummer="8">Beoordeelt u dit experiment als nuttig en nodig? Zo ja, waarom heeft uw ministerie een dergelijk experiment dan niet zelf georganiseerd en bekostigd? </vraag>
      <vraag nummer="9">Op welke manier wordt dit experiment geëvalueerd? Wat is daarbij de betrokkenheid van het ministerie van Onderwijs, Cultuur en Wetenschappen? Wat wordt gedaan met de uitkomsten van de evaluatie? </vraag>
      <vraag nummer="10">Welke activiteiten gaat u ondernemen om de noodzakelijke investeringslijn voor goede ICT-voorzieningen in het onderwijs voort te zetten en te versterken? </vraag>
      <noten afkomstig="vraag">
         <noot nummer="1" datum="2000-08-29" bron="Zie ook de eerdere vragen van hetzelfde lid">Zie ook de eerdere vragen van hetzelfde lid, 29 augustus 2000</noot>
         <noot nummer="2">Citaat afkomstig uit een brief van KPN aan GroenLinks, bijgevoegd</noot>
         <noot nummer="3" datum="2000-08-24" bron="De Volkskrant">De Volkskrant, 24 augustus 2000</noot>
         <noot nummer="4">Citaat afkomstig uit een brief van KPN aan GroenLinks ondershands bijgevoegd</noot>
         <noot nummer="5">Citaat afkomstig uit persbericht KPN, bijgevoegd</noot>
      </noten>
   </vragen>
   <antwoorden aantal="10">
      <antwoord nummer="1">De contacten die hebben plaatsgevonden tussen mijn ministerie en KPN over dit project zijn van informatieve aard. Mijn ministerie heeft een breed scala aan contacten met het onderwijsveld, overheden en bedrijfsleven over het onderwerp invoering van ICT in het onderwijs. </antwoord>
      <antwoord nummer="2">Zoals ik in het antwoord op vraag 1 heb aangegeven, zijn er contacten geweest van informatieve aard. Met de gift als zodanig heeft het ministerie geen bemoeienis gehad. Wel is met basisschool De Rietakker gesproken over verspreiding naar andere scholen van ervaringen die worden opgedaan. Dat zou via kennisnet kunnen geschieden. De directeur ICT heeft een uitnodiging van de school ontvangen voor de start van dit project en heeft deze aangenomen aangezien het belangrijk is dat het ministerie op de hoogte is van ontwikkelingen op dit gebied. </antwoord>
      <antwoord nummer="3">De school en KPN hebben voor zover mij bekend afgesproken dat er geen sprake kan zijn van een tegenprestatie. Dit houdt onder andere in dat er geen commerciële uitingen van KPN aanwezig zijn in de school. Aangenomen mag worden dat het bij een meerderheid op school wel bekend is dat de gift door KPN is gedaan. Het project is voor KPN mogelijk publicitair van betekenis. Hiervoor wordt echter geen inzet van de school verlangd. </antwoord>
      <antwoord nummer="4">Voor zover mij bekend, staat het de school vrij om gebruik te maken van software en ICT-voorzieningen van andere bedrijven. </antwoord>
      <antwoord nummer="5">Nadere regulering is mijns inziens niet wenselijk. Er is geen sprake van een wederprestatie waarmee leerlingen onder schooltijden worden geconfronteerd; de overwegingen die geleid hebben tot het sponsorconvenant zijn hier dan ook niet van toepassing. Het feit dat scholen giften ontvangen is niet nieuw. Ik heb geen aanwijzingen dat dit de veronderstelde tweedeling zou bevorderen. Bij de gift aan de Rietakker is juist sprake van een «olievlek-werking». De school stelt de faciliteiten en kennis ter beschikking aan andere scholen in de regio en de opgedane ervaringen worden via kennisnet verspreid. </antwoord>
      <antwoord nummer="6">Dhr. Smits refereert kennelijk aan standaarden die KPN hanteert voor huidige ICT-toepassingen in het onderwijs. De ontwikkelingen van een informatiemaatschappij gaan niet voorbij aan het onderwijs. Uit de ICT-monitor komt naar voren dat er sprake is van een forse dynamiek. Wel ben ik het met KPN eens dat meer investeringen nodig zijn. Dit zie ik als een prioriteit die ook in de komende begroting aandacht krijgt. Ik deel de mening van KPN niet dat juist in het onderwijs aan de jongste groepen een achterstand op ICT gebied bestaat door een gebrek aan middelen en ervaring. In Onderwijs On line wordt aan alle groepen evenwichtig aandacht besteed. </antwoord>
      <antwoord nummer="7">Nee. Wel ben ik van mening dat aanvullende initiatieven vanuit het bedrijfsleven een welkome bijdrage kunnen leveren aan de invoering van ICT in het onderwijs. </antwoord>
      <antwoord nummer="8">Het programma Onderwijs On line – met de aanvullingen die daarop zijn en worden gedaan – beoogt de scholen van goede basisvoorwaarden te voorzien voor een verantwoorde invoering van ICT in het onderwijs. Ook binnen Onderwijs On line worden voor specifieke toepassingen (bijvoorbeeld draadloze netwerken) experimenten uitgevoerd. Ik ben wel van mening dat het een positieve ontwikkeling is dat het bedrijfsleven dergelijke maatschappelijke projecten initieert. Als deze in de samenleving spontaan tot stand komen, is het belangrijk dat de ervaringen en lessen die geleerd zijn binnen het gehele onderwijsveld worden verspreid. </antwoord>
      <antwoord nummer="9">Voor zover mij bekend wordt het project door derden op objectieve wijze geëvalueerd. Voor nadere informatie hierover zult u contact op moeten nemen met het betreffende bedrijf. Zoals ik al eerder aangaf, bestaat de betrokkenheid van mijn ministerie eruit de informatie die voortkomt uit dit project, voor zover nuttig, ten goede te laten komen aan alle scholen. </antwoord>
      <antwoord nummer="10">Uiteraard heb ik mij, en zal ik mij blijven inzetten voor het versterken van de noodzakelijke investeringslijn voor goede ICT-voorzieningen in het onderwijs. In de onderwijsbegroting 2001 wordt hieraan aandacht besteed. </antwoord>
      <noten afkomstig="antwoord"/>
   </antwoorden>
</kvr>
