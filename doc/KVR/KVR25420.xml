<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de ministers van Volksgezondheid, Welzijn en Sport en van Landbouw, Natuur en Voedselkwaliteit over MRSA bij varkens. (Ingezonden 20 maart 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25420
</item>
         <item attribuut="Inhoud">Vragen naar aanleiding van een artikel in het Agrarisch Dagblad van 17 maart 2006 over varkenshouders die besmet zijn met varkens-MRSA.</item>
         <item attribuut="Rubriek">Gezondheidszorg (Ziekten en ziektepreventie) Veeteelt (Varkens) Veeteelt (Veeziekten)</item>
         <item attribuut="Trefwoorden">Infectieziekten Varkens Veeziekten</item>
         <item attribuut="Vindplaats">Kamervragen met antwoord 2005-2006, nr. 1315, Tweede Kamer</item>
         <item attribuut="Vraagnr_bij_indiening">2050609980</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2006-04-21</item>
         <item attribuut="Datum_indiening">2006-03-20</item>
         <item attribuut="Document-id">KVR25420</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2801" allpagenumbers="2801 2802" vetnummer="2050609980" code="0506tkkvr1315" lopendefooter="Tweede Kamer, vergaderjaar 2005–2006, Aanhangsel" filenaam="KVR25420" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1315" onderwerp="" indiendatum="2006-03-20">
         <vrager partij="SP" oorsprong="parlement">Van Velzen</vrager>
         <vraagt-aan>de ministers van Volksgezondheid, Welzijn en Sport en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2006-04-21">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat 80% van de varkenskoppels besmet is met varkens-MRSA en dat dat een bedreiging voor de volksgezondheid vormt? <voetnoot nummer="1"/>Kunt u aangeven in welke mate en in welke zin? </vraag>
      <vraag nummer="2">Is er duidelijkheid hoeveel varkenshouders besmet zijn met varkens-MRSA? Zo ja, welke gevaren zijn er voor het verbreiden van de besmetting bijvoorbeeld in ziekenhuizen? Zo neen, waarom niet? </vraag>
      <vraag nummer="3">Zijn er maatregelen in voorbereiding om mensen afkomstig uit risicogroepen zorgvuldiger te screenen bij ziekenhuisopname, zoals nu reeds het geval is bij mensen die recent een buitenlands ziekenhuis bezocht hebben? Zo neen, waarom niet? Zo ja, waaruit bestaan de te nemen maatregelen? </vraag>
      <vraag nummer="4">Ziet u op grond van het VWA advies, om het gebruik van tetracycline in de varkenshouderij op vrijwillige basis te beperken, aanleiding om het gebruik ervan te verbieden? Zo ja, op welke termijn? Zo neen, waarom niet? </vraag>
      <vraag nummer="5">Kunt u aangeven op welke wijze en op welke termijn het onderzoek van varkensvlees in de winkels naar mogelijke MRSA-besmetting gestalte zal krijgen? Kunt u aangeven hoe u de voedselveiligheid beoordeelt in de tussenliggende tijd, tot de resultaten bekend worden? </vraag>
      <noten afkomstig="vraag">
         <noot nummer="1" datum="2006-03-17" bron="Agrarisch Dagblad">Agrarisch Dagblad, 17 maart 2006</noot>
      </noten>
   </vragen>
   <antwoorden aantal="4">
      <antwoord nummer="1">Het is waar dat bij 209 van de 540 onderzochte varkens (38,7%) en bij 44 van de 54 slachtbatches MRSA is aangetoond. Gewoonlijk is MRSA een onschuldige bacterie die in de neus en op de huid voorkomt zonder de mens ziek te maken. In een klein aantal gevallen kan MRSA bij gezonde mensen leiden tot huidontstekingen. Bij behandeling door de arts van dit soort ontstekingen bestaat de kans dat het gekozen antibioticum niet werkzaam is, daarom was het van belang dat de artsen hierover zijn ingelicht. In ziekenhuizen waar patiënten liggen die verzwakt zijn of om een andere reden verminderde afweer hebben, zoals door zware operaties, kan MRSA een ernstige infectie veroorzaken, die soms moeilijk te behandelen is. Op 27 maart heb ik u per brief (kenmerk PG/ZP 2.671.128) laten weten dat de acute volksgezondheidsrisico’s van MRSA bij varkens beperkt zijn. Het huidige MRSA-beleid bestaat uit richtlijnen die worden voorgeschreven door Werkgroep Infectiepreventie (WIP). De huidige richtlijnen hoeven op basis van wat nu bekend is over de MRSA-besmetting bij varkens en varkenshouders niet te worden aangepast. </antwoord>
      <antwoord nummer="2 en 3">Uit een beperkt onderzoek is gebleken dat een onverwacht groot deel van de onderzochte varkenshouders, 6 van de 26, drager was van de MRSA-bacterie. Nader onderzoek is noodzakelijk om vast te stellen hoeveel varkenshouders in Nederland drager zijn van deze bacterie. Tevens moet worden onderzocht in hoeverre deze MRSA-bacterie van mens op mens kan worden overgedragen. Als uit dit onderzoek blijkt dat er een grote kans is op overdracht van de MRSA-bacterie van mens op mens, dan dienen bij opname van varkensboeren in ziekenhuizen de bestaande MRSA-richtlijnen van de WIP voor personen met een hoog risico op MRSA-dragerschap gevolgd te worden. Het «platform Antibioticaresistentie», waarin experts op het terrein van de antibioticaresistentie uit zowel de humane als de veterinaire sector vertegenwoordigd zijn, zal de ministers van LNV en van VWS adviseren over het wenselijke onderzoek. </antwoord>
      <antwoord nummer="4">Er zijn meerdere redenen om niet tot een verbod op het gebruik van tetracyclines over te gaan. i. Hoewel het waarschijnlijk is dat tetracycline gebruik de voornaamste oorzaak is van de grootscheepse verspreiding van MRSA onder varkens, is dit nog niet wetenschappelijk bewezen. Artikel 16 van de Algemene Levensmiddelen Verordening (EG 178/2002) schrijft voor dat maatregelen slechts genomen kunnen worden na een risicoanalyse. Deze is nog niet afgerond. ii. Het staat niet vast dat de gebruikte tetracyclines in alle gevallen op de voorgeschreven wijze worden aangewend. Gebruik dat afwijkt van de gebruiksvoorschriften, hoeft niet verboden te worden, dat is het al. De AID is gevraagd met voorrang aandacht te besteden aan de handhaving daarvan. iii. Tetracyclines worden voornamelijk gebruikt bij luchtweginfecties van een aantal diersoorten, waaronder varkens. Als tetracyclines verboden worden, zullen andere antibiotica voor deze aandoeningen gebruikt worden. Grootschalig gebruik daarvan kan eveneens ongewenste effecten hebben, zoals het ontstaan van resistentie. Het is daarom beter geen verbod op tetracyclines in te stellen maar maatregelen te nemen die het gebruik van antibiotica in het algemeen en dat van tetracyclines in het bijzonder aanmerkelijk zal beperken, zoals ziektepreventie en controle op gebruik conform de voorschriften. Resistentie wordt in sterke mate bepaald door het gebruik van antibiotica. iv. Varkenshouders en dierenartsen zijn zelf de voornaamste belanghebbenden bij de reductie van MRSA. Dit pleit er voor dat dierenarts en dierhouder zo zuinig mogelijk met antibiotica omgaan, en dat ze doordrongen worden van hun eigen belang hierbij. v. Een eventueel verbod op een groep van middelen op basis van werkzame stoffen (tetracyclines), die Europees zijn goedgekeurd op volksgezondheidsaspecten voor gebruik in de varkenshouderij, zou naar verwachting in strijd zijn met het Europese toelatingsbeleid voor diergeneesmiddelen en waarschijnlijk met succes aangevochten kunnen worden. </antwoord>
      <antwoord nummer="5">Uit voorzorg zal ik binnenkort met de VWA overleggen over het instellen van gericht onderzoek naar het voorkomen van MRSA op de relevante levensmiddelen, in het bijzonder op rauwe varkensvleesproducten. De voedselveiligheid is in de tussenliggende periode slechts in zeer beperkte maten in het geding. Staphylococcus aureus, al dan niet resistent, wordt hoofdzakelijk door contact overgedragen. Bovendien zal de bacterie tijdens het slachtproces niet of nauwelijks op het varkensvlees terechtkomen. Verhitting bij bereiding zorgt overigens voor het onschadelijk maken van alle bacteriën. Uiteraard blijft het verstandig dat de consument de nodige hygiëne in acht neemt bij de bereiding in de keuken. </antwoord>
      <noten afkomstig="antwoord"/>
   </antwoorden>
</kvr>
