<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de minister van Justitie over onderzoek naar schijnhuwelijken. (Ingezonden 23 november 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14815
</item>
         <item attribuut="Inhoud">Vragen naar aanleiding van onderzoeken van de Katholieke Universiteit Nijmegen naar schijnhuwelijken.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Staats- en bestuursrecht (Vreemdelingenrecht)</item>
         <item attribuut="Trefwoorden">Huwelijksrecht Vreemdelingen</item>
         <item attribuut="Vindplaats">Kamervragen met antwoord 2001-2002, nr. 428, Tweede Kamer</item>
         <item attribuut="Vraagnr_bij_indiening">2010202840</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2001-12-20</item>
         <item attribuut="Datum_indiening">2001-11-23</item>
         <item attribuut="Document-id">KVR14815</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="891" allpagenumbers="891 892 893" vetnummer="2010202840" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14815" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="428" onderwerp="" indiendatum="2001-11-23">
         <vrager partij="GroenLinks" oorsprong="parlement">Halsema</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2001-12-20">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de berichten inzake het aantal schijnhuwelijken, zoals dat is gebleken uit de onderzoeken van de Katholieke Universiteit Nijmegen? <voetnoot nummer="1"/>
      </vraag>
      <vraag nummer="2">Kunt u inzicht geven in de betrouwbaarheid van de uitkomsten van deze wetenschappelijke onderzoeken? </vraag>
      <vraag nummer="3">Onderschrijft u de uitkomst van deze onderzoeken dat slechts in een klein aantal gevallen sprake is van schijnhuwelijken? </vraag>
      <vraag nummer="4">Klopt het geschetste beeld dat bij vreemdelingendiensten en de burgerlijke stand in geval van relaties met buitenlandse partners negatieve sentimenten aangaande die relaties overheersen? Zo ja, heeft dat invloed op het verloop van de desbetreffende procedures? </vraag>
      <vraag nummer="5">Hoe onderzoeken functionarissen van vreemdelingendiensten en de burgerlijke stand doorgaans twijfels rondom de aard van binationale huwelijken? </vraag>
      <vraag nummer="6">Deelt u de opvatting van de leider van de projectgroep Schijnhuwelijken van uw departement dat de visumplicht voor buitenlanders de Wet Voorkoming Schijnhuwelijken praktisch overbodig maakt? </vraag>
      <vraag nummer="7">Welke beleidsrelevante maatregelen bent u voornemens te treffen? </vraag>
      <noten afkomstig="vraag">
         <noot nummer="1" datum="2001-11-22" bron="Algemeen Dagblad">Algemeen Dagblad, 22 november 2001</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ik acht de uitkomsten van het onderzoek met representatief voor de Nederlandse situatie. De conclusies zijn gebaseerd op enquêtes en interviews met onder meer betrokken belangenorganisaties, met een vertegenwoordiger van het Ministerie van Justitie en met advocaten, en op jurisprudentie. Mijns inziens is het niet mogelijk om wetenschappelijk betrouwbare uitspraken te doen over percepties die zouden bestaan bij uitvoerende overheidsdiensten, als deze diensten niet zelf ook onderwerp zijn geweest van onderzoek. Noch functionarissen van de vreemdelingendienst, noch ambtenaren van de burgerlijke stand zijn ondervraagd in het onderzoek. </antwoord>
      <antwoord nummer="3">Vooropgesteld zij dat het doel van de wetgeving is schijnhuwelijken te voorkomen. Ik beschik niet over landelijke cijfers met betrekking tot de dagelijkse uitvoering van de wet, waardoor er niets met zekerheid gezegd kan worden over het totaal aantal huwelijken dat als schijnhuwelijk wordt aangemerkt. Ook de betreffende onderzoeksrapporten leveren geen harde gegevens op dit punt. Mijn inspanningen zijn er op gericht om in de toekomst wel te kunnen beschikken over dergelijke harde gegevens. Hiertoe is het Vreemdelingenadministratiesysteem (VAS) aangepast, waardoor de terugmeldingen van de gemeenten over de afloop van de procedure kunnen worden verwerkt en er een landelijk beeld ontstaat. Die terugmeldingen geven inzicht in de vraag hoeveel verklaringen er door de vreemdelingendiensten worden afgegeven, wat de aard van het advies hierin is, wat de beslissing van de ambtenaar van de burgerlijke stand is geweest en of er een rechterlijke procedure is gevolgd. Op deze manier kan op termijn een degelijker kwantitatief inzicht worden verworven in de uitvoering van de wet. Ik heb uw Kamer toegezegd hier in de eerstvolgende evaluatie op in te zullen gaan. </antwoord>
      <antwoord nummer="4" voetnoot="1">Uit de praktijk krijg ik geen aanwijzingen voor het bestaan van een dergelijke situatie. Ik onderschrijf evenmin de stelling van het onderzoek dat de wetgeving ter voorkoming van schijnhuwelijken de boodschap suggereert dat binationale paren negatief gewaardeerd worden. De wetgever heeft als uitsluitend doel voor ogen gehad tegen te gaan dat het instrument van het huwelijk wordt gebruikt om een verblijfspositie te verwerven, terwijl de partners geenszins van plan zijn de huwelijksverplichtingen na te leven en geeft geen moreel oordeel. In het onderzoek wordt jurisprudentie aangehaald over het vraagstuk of de wetgeving een discriminerend karakter heeft. Ik ben met de voormalige Europese Commissie voor Mensenrechten van mening dat de verplichting om data te verzamelen voor de vreemdelingendienst geen inbreuk betekent op artikel 14 EVRM (discriminatie), ook al geldt de verplichting alleen voor vreemdelingen en Nederlanders die een huwelijk met een buitenlandse partner willen sluiten, en niet voor Nederlanders die in het huwelijk willen treden met een andere Nederlander. <voetnoot nummer="1"/>
      </antwoord>
      <antwoord nummer="5">Als ten minste één van de aanstaande echtgenoten niet de Nederlandse nationaliteit bezit, mag de ambtenaar van de burgerlijke stand alleen de akte van huwelijksaangifte opmaken of overgaan tot de voltrekking van een huwelijk, indien hij beschikt over een verklaring van de vreemdelingendienst. De verklaring van de vreemdelingendienst bevat naast persoonsgegevens en informatie over de verblijfspositie van de betrokkene een advies van de korpschef aan de ambtenaar van de burgerlijke stand om wel of geen medewerking te verlenen aan het opmaken van een akte van huwelijksaangifte/aangifte van registratie van een partnerschap, of aan de huwelijksvoltrekking/ registratie van het partnerschap. Het is voor de ambtenaar van de burgerlijke stand van groot belang dat de verklaring van de korpschef een duidelijk advies bevat: – positief: als de korpschef van mening is dat er geen indicaties zijn die wijzen op een eventueel schijnhuwelijk of -partnerschap; – negatief: als hij van mening is dat daarvoor wel indicaties zijn. Als het advies van de vreemdelingendienst negatief is, dient in de verklaring van de vreemdelingendienst een motivering van het advies opgenomen worden. De vreemdelingendienst moet dan ook een vragenlijst invullen. Waarnemingen die op een schijnkarakter van de relatie kunnen wijzen, worden hierin vermeld, zodat de ambtenaar van de burgerlijke stand en de ambtenaar van de gemeentelijke basisadministratie hiermee hun beslissing kunnen onderbouwen. Opgemerkt zij dat de ambtenaar van de burgerlijke stand c.q. de ambtenaar van de gemeentelijke basisadministratie hun eigen beoordelingsvrijheid houden en niet verplicht zijn het advies te volgen. Het is van belang dat de beoordeling dat men te maken heeft met een schijnhuwelijk altijd op meerdere feiten of omstandigheden moet berusten. De vreemdelingendienst heeft een aantal middelen ter beschikking om een advies over de aard van de relatie op te stellen. Bij twijfel over de aard van de relatie kan de vreemdelingendienst de beide partners onafhankelijk van elkaar horen. Per paar verschillen de vragen en de volgorde van de vragen, om te voorkomen dat het betrokken paar zich voor kan bereiden op een standaard vragenlijst. De vragen van de vreemdelingendienst kunnen bijvoorbeeld gaan over de datum van aankomst in Nederland, familie-omstandigheden, verjaardagen, etcetera. Als de verklaringen van de partners elkaar tegenspreken, kan de vreemdelingendienst een adresonderzoek instellen. Samen met de vreemdeling wordt dan het opgegeven huisadres bezocht. Op weg naar het huis kan de functionaris van de vreemdelingendienst de vreemdeling vragen wat hij kan verwachten van het huis. Hij kan bijvoorbeeld vragen hoeveel kamers het huis telt en hoe het huis is ingericht. In het huis kan aan de vreemdeling worden gevraagd waar een bepaald voorwerp zich bevindt in het huis. Als de ambtenaar van de burgerlijke stand, mede op basis van de verklaring van de vreemdelingendienst, de overtuiging heeft dat het om een schijnhuwelijk of schijnregistratie van een partnerschap gaat, weigert hij om de akte van huwelijksaangifte of de akte van registratie op te maken. De ambtenaar van de burgerlijke stand hoeft zich bij zijn beslissing niet uitsluitend te laten leiden door de verklaring van de vreemdelingendienst. Ook de eigen gegevens en bevindingen zijn van belang. Als de ambtenaar van de burgerlijke stand dat nodig vindt, kan er ook bij andere instanties informatie worden gevraagd, bijvoorbeeld bij de gemeentelijke sociale dienst. Overigens is een schijnhuwelijk of -registratie niet de enige grond, waarop de ambtenaar van de burgerlijke stand zich kan beroepen om niet aan een huwelijkssluiting mee te werken. De ambtenaar van de burgerlijke stand werkt ook niet mee aan een huwelijkssluiting of registratie als er niet is voldaan aan de andere wettelijke vereisten. Bijvoorbeeld als de buitenlandse stukken niet in orde zijn. En juist in het geval van een schijnhuwelijk of -registratie zal er sprake kunnen zijn van valse of vervalste buitenlandse stukken. De ambtenaar van de burgerlijke stand kan in zo’n geval zijn medewerking weigeren omdat de persoonlijke staat van de aanstaande buitenlandse echtgenoot/partner niet naar behoren is aangetoond. Kan de buitenlandse partner bijvoorbeeld niet een behoorlijk bewijsstuk overleggen van de ontbinding van een eerder huwelijk, dan kan er in Nederland niet worden getrouwd, omdat het niet zeker is dat aan het Nederlandse wettelijke vereiste van monogamie kan worden voldaan. </antwoord>
      <antwoord nummer="6 en 7">De visumplicht die hier bedoeld wordt, is het in 1998 ingevoerde mvv (machtiging tot voorlopig verblijf)-vereiste. In de eerste helft van 1998 is de Wet Voorkoming Schijnhuwelijken in opdracht van het Ministerie van Justitie door een onafhankelijk onderzoeksinstituut geëvalueerd. In dat kader is ook de vraag gesteld in hoeverre de invoering van het mvv-vereiste (vier jaar na invoering van de wijziging van het Burgerlijk Wetboek met betrekking tot schijnhuwelijken) een rol zal gaan spelen. Binnenkort start onderzoek naar de vraag welke invloed het invoeren van het mvv-vereiste tot nu toe heeft gehad op de effectiviteit van de Wet Voorkoming Schijnhuwelijken. Het mvv-vereiste houdt in dat vreemdelingen in Nederland geen vergunning tot verblijf kunnen verkrijgen als zij niet beschikken over een in het land van herkomst afgegeven visum. Bij de behandeling van de visumaanvraag wordt getoetst of de betreffende vreemdeling in aanmerking zou komen voor een vergunning tot verblijf. Op basis van de uitkomsten van het onderzoek naar de invloed van het mvv-vereiste, zal ik bepalen of beleidsmaatregelen nodig zijn. </antwoord>
      <noten afkomstig="antwoord">
         <noot nummer="1">Betty de Hart Transnationaal Project Fabienne. Ongelijke behandeling in de rechts-en overheidspraktijk. Oplossingsstrategieën tegen discriminatie naar het voorbeeld van binationale paren. Deelrapport Nederland: Schijnhuwelijken. Nijmegen: Centrum voor Migratierecht, Katholieke Universiteit Nijmegen, december 2001, p. 38</noot>
      </noten>
   </antwoorden>
</kvr>
