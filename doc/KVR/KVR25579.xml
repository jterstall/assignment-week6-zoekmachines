<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jungbluth (GroenLinks) aan de minister van Onderwijs, Cultuur en Wetenschap over de zwakke rekenprestaties in het basisonderwijs. (Ingezonden 6 april 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25579
</item>
         <item attribuut="Inhoud">Vragen naar aanleiding van berichten in De Volkskrant van 3 en 4 april 2006, Vragensteller verzoekt onder andere om een 'referentieschema' voor de te verwachten prestaties bij een bepaalde schoolbevolking en om een nieuwe bezieling van het achterstandenbeleid in termen van benoembare streefdoelen in kernvakken.</item>
         <item attribuut="Rubriek">Basisonderwijs (Eindtermen en schoolvakken) Basisonderwijs (Kwaliteit van het basisonderwijs)</item>
         <item attribuut="Trefwoorden">Kwaliteit van het basisonderwijs Leervakken</item>
         <item attribuut="Vindplaats">Kamervragen met antwoord 2005-2006, nr. 1449, Tweede Kamer</item>
         <item attribuut="Vraagnr_bij_indiening">2050611230</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Jungbluth</persoon>
         </item>
         <item attribuut="Datum_reaktie">2006-05-16</item>
         <item attribuut="Datum_indiening">2006-04-06</item>
         <item attribuut="Document-id">KVR25579</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3091" allpagenumbers="3091 3092" vetnummer="2050611230" code="0506tkkvr1449" lopendefooter="Tweede Kamer, vergaderjaar 2005–2006, Aanhangsel" filenaam="KVR25579" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1449" onderwerp="" indiendatum="2006-04-6">
         <vrager partij="GroenLinks" oorsprong="parlement">Jungbluth</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2006-05-16">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u bekend met de publicaties over zwakke rekenprestaties volgens het periodieke peilingsonderzoek van het CITO? <voetnoot nummer="1"/>
      </vraag>
      <vraag nummer="2">Baren deze bevindingen u zorgen? </vraag>
      <vraag nummer="3">Bent u zich er van bewust dat de bevindingen niet zijn gerapporteerd door scholen noch door de Inspectie van het Onderwijs? Wat is hierover uw oordeel? </vraag>
      <vraag nummer="4">Realiseert u zich dat de betrokken scholen noch de Inspectie van het Onderwijs zich bij de beoordeling van schoolresultaten – bij gebrek aan een refererentieschema voor de te verwachten prestaties bij het onderscheiden schoolpubliek – hoeven te realiseren dat de daar geleverde prestaties mogelijk indicatief zijn voor wat landelijk wel als een misstand valt te betitelen en derhalve ook op schoolniveau een feitelijke misstand is? </vraag>
      <vraag nummer="5">Erkent u de noodzaak van een stelsel dat zoveel mogelijk de afzonderlijke scholen en de Inspectie van het Onderwijs attendeert op mogelijke discongruenties in de geleverde prestaties en de sociaal-etnische samenstelling van het schoolpubliek, zodanig dat landelijke misstanden voortaan ook op schoolniveau snel worden opgemerkt? </vraag>
      <vraag nummer="6">Bent u bereid, mede om voorwaarden te scheppen voor «Good Governance», te helpen bewerkstelligen dat scholen over zo’n referentiescherm de beschikking krijgen en vervolgens ook verplicht worden in termen dit schema te rapporteren? </vraag>
      <vraag nummer="7">Kunt u zich vinden in de stelling dat de gesignaleerde achterstanden bij rekenen, samen met eerder en bij voortduring gesignaleerde achterstanden bij lezen en taal, indicatief zijn voor een algehele problematische ontwikkeling van de cognitieve vaardigheden van grote groepen leerlingen, zowel allochtone als autochtone? </vraag>
      <vraag nummer="8">Bent u zich bewust van het feit dat de gesignaleerde achterstanden bij lezen, taal en rekenen zich geconcentreerd voordoen bij de doelgroepen van het achterstandenbeleid en vooral betrekking hebben op leerstof die thuishoort bij de hogere leerjaren van het basisonderwijs? </vraag>
      <vraag nummer="9">Deelt u de mening dat voor de bestrijding van onderwijsachterstanden een nieuwe bezieling nodig is van het achterstandenbeleid in termen van benoembare streefdoelen in kernvakken, breder dan alleen bij taal en nadrukkelijk toegespitst op het leerplan voor de hogere jaren van het basisonderwijs? </vraag>
      <vraag nummer="10">Wilt u voor zo’n nieuwe bezieling van het achterstandenbeleid initiatieven ontwikkelen? </vraag>
      <noten afkomstig="vraag">
         <noot nummer="1" datum="2006-04-4" bron="de Volkskrant, 3 en">de Volkskrant, 3 en, 4 april 2006</noot>
      </noten>
   </vragen>
   <antwoorden aantal="10">
      <antwoord nummer="1">Ja, ik ben bekend met de publicatie van het PPON-rapport Balans van het reken- wiskundeonderwijs aan het einde van de basisschool. </antwoord>
      <antwoord nummer="2">Het beeld dat het PPON-rapport schetst is genuanceerd. Op sommige onderdelen scoren leerlingen juist beter: getallen en getalrelaties, schattend rekenen. De negatieve ontwikkeling op het gebied van de vaardigheid van kinderen met bewerkingen (cijferen) is een belangrijk signaal dat nader moet worden bekeken. Nederland scoort over het algemeen goed in internationaal vergelijkend onderzoek op het gebied van rekenen/wiskunde competenties van kinderen (PISA, TIMSS). Op dit moment loopt er weer een TIMSS (Trends in International Mathematics and Science Study) waarover in 2007 of 2008 wordt gerapporteerd. </antwoord>
      <antwoord nummer="3">Cito publiceert zelf de resultaten van het PPON-onderzoek. De Inspectie van het Onderwijs verwerkt onderzoeksresultaten, waaronder die van het PPON, in de jaarlijkse Onderwijsverslagen. De uitkomsten van het PPON-onderzoek rekenen/wiskunde zullen worden verwerkt in het Onderwijsverslag over het schooljaar 2006–2007. </antwoord>
      <antwoord nummer="4">De opzet van het PPON-onderzoek laat geen conclusies op schoolniveau toe waarmee scholen zich onderling kunnen vergelijken. In het PPON-onderzoek worden op gedetailleerd niveau binnen het leerstofgebied rekenen/wiskunde ontwikkelingen, trends in beeld gebracht op een langere termijn, die op lokaal niveau (schoolniveau) en op de korte termijn nauwelijks waarneembaar zijn. Daarmee heeft het een eigen bijdrage in de maatschappelijke en onderwijskundige discussie over de ontwikkelingen in het Nederlandse basisonderwijs. </antwoord>
      <antwoord nummer="5">Deze noodzaak onderken ik, en is ook de basis van het inspectietoezicht. De Inspectie evalueert de opbrengsten van scholen aan de hand van de leerlingenpopulatie van die scholen. Schiet die opbrengst tekort, dan spreekt de inspectie de betreffende scholen daarop aan. Op deze basis kan de Inspectie ook een landelijk beeld geven, dat zonodig tot bijstelling van beleid leidt. </antwoord>
      <antwoord nummer="6">Zie het antwoord op vraag 5. Ik beoog in het kader van Governance een versobering van het toezicht. Daarom bekijk ik ook de wijze waarop scholen verantwoording kunnen afleggen over de opbrengsten bij leerlingen. </antwoord>
      <antwoord nummer="7">Nee. De uitkomsten van de PPON-onderzoeken naar rekenen/wiskunde en Nederlandse taal en de jaarlijkse Cito-scores geven geen aanleiding tot een dergelijke uitspraak. Bovendien scoren Nederlandse leerlingen in internationale vergelijkingen (TIMMS, PIRLS) als regel zeer goed. Minder goede scores zijn wel altijd aanleiding om goed te bekijken wat er aan de hand is. In mijn beleidsreactie op het Onderwijsverslag 2004–2005 geef ik dat ook aan voor taal en rekenen. </antwoord>
      <antwoord nummer="8">Uit het PPON-rapport rekenen/wiskunde blijkt inderdaad dat zowel 1.25-leerlingen al 1.90-leerlingen een achterstand hebben ten opzichte van 1.00-leerlingen. Dat blijkt bijvoorbeeld ook uit gegevens uit het PRIMA-cohort en uit internationale vergelijkingen. Een bepaalde sociale, economische of culturele achtergrond kan betekenen dat een kind bij de start in het primair onderwijs al achterloopt op andere kinderen. Deze groep kinderen vormt de doelgroep van het onderwijsachterstandenbeleid. Onderwijsachterstandenbeleid is bedoeld om scholen in staat te stellen extra aandacht aan achterstandsgroepen te geven. </antwoord>
      <antwoord nummer="9">Het beleid dat zich richt op het voorkomen en bestrijden van onderwijsachterstanden wordt momenteel herzien en herijkt. Met ingang van augustus 2006 worden wijzigingen doorgevoerd in de Wet op het Primair Onderwijs op het gebied van het onderwijsachterstandenbeleid. Dit betreft onder andere de verantwoordelijkheden van gemeenten en schoolbesturen en de nieuwe kaders voor de Voor- en Vroegschoolse Educatie en schakelklassen. Een AMvB die de nadere uitwerking vastlegt voor het nieuwe onderwijsachterstandenbeleid is momenteel in voorbereiding. Ook is het afgelopen jaar de gewichtenregeling basisonderwijs herijkt. De nieuwe gewichtenregeling wordt met ingang van augustus 2006 ingevoerd, waardoor beter wordt aangesloten bij feitelijke achterstanden van leerlingen. Met dit geheel aan veranderingen wordt beoogd de onderwijsachterstanden op onder andere het gebied van taal en rekenen, effectiever te bestrijden. </antwoord>
      <antwoord nummer="10">Zie het antwoord op vraag 9. </antwoord>
      <noten afkomstig="antwoord"/>
   </antwoorden>
</kvr>
