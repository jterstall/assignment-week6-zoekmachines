<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) aan de minister en de staatssecretaris van Justitie over de aanhouding van 111 vreemdelingen te Amsterdam. (Ingezonden 20 juni 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29014
</item>
         <item attribuut="Inhoud">Vragen naar aanleiding van het bericht in de Volkskrant van 19 juni 2007 'Politie van Amsterdam jaagt toch op illegalen'. De Amsterdamse politie heeft op zaterdag 16 juni 2007 tijdens een feest 111 vreemdelingen aangehouden. Van welke vreemdelingenrechtelijke of strafrechtelijke bevoegdheden is precies gebruik gemaakt om de aanwezigen te controleren en al dan niet aan te houden?</item>
         <item attribuut="Rubriek">Strafrecht en strafprocesrecht (Dwangmiddelen) Welzijn (Vreemdelingen en asielzoekers)</item>
         <item attribuut="Trefwoorden">Aanhoudingen Vreemdelingen</item>
         <item attribuut="Vindplaats">Kamervragen met antwoord 2006-2007, nr. 2344, Tweede Kamer</item>
         <item attribuut="Vraagnr_bij_indiening">2060718800</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Azough</persoon>
         </item>
         <item attribuut="Datum_reaktie">2007-08-14</item>
         <item attribuut="Datum_indiening">2007-06-20</item>
         <item attribuut="Document-id">KVR29014</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4963" allpagenumbers="4963 4964" vetnummer="2060718800" code="0607tkkvr2344" lopendefooter="Tweede Kamer, vergaderjaar 2006–2007, Aanhangsel" filenaam="KVR29014" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2344" onderwerp="" indiendatum="2007-06-20">
         <vrager partij="GroenLinks" oorsprong="parlement">Azough</vrager>
         <vraagt-aan>de minister en de staatssecretaris van Justitie</vraagt-aan>
      </vraagdata>
      <antwoorddata antwoorddatum="14 augustus 2007), zie ook Aanhangsel Handelingen nr. 2175, vergaderjaar 2006–2007">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht <voetnoot nummer="1"/>dat de Amsterdamse politie op zaterdag 16 juni 2007 tijdens een feest 111 vreemdelingen heeft aangehouden? </vraag>
      <vraag nummer="2">Klopt het dat alle 250 aanwezigen gecontroleerd zijn op hun identiteitsdocumenten? Mochten de personen met de Nederlandse nationaliteit direct het pand verlaten? Zo ja, wat was hier precies de aanleiding toe? Hoe verhoudt zich dit tot het klaarblijkelijke doel om verdachten van verstoring van de openbare orde en het plegen van criminele feiten aan te houden? </vraag>
      <vraag nummer="3">Hoe zijn verdachte vreemdelingen van criminele feiten en de niet verdachte vreemdelingen onderscheiden? Hoeveel van de 111 arrestanten worden verdacht van internetfraude? Klopt het dat op het moment dat de politie binnen viel er geen sprake was van openbare ordeverstoring? Zo ja, op welke juridische grond is de politie-actie ondernomen en zijn de niet-verdachte vreemdelingen opgepakt? </vraag>
      <vraag nummer="4">Van welke vreemdelingenrechtelijke of strafrechtelijke bevoegdheden is precies gebruik gemaakt om de aanwezigen te controleren en al dan niet aan te houden? Is dat ook kenbaar gemaakt aan de betrokkenen? </vraag>
      <vraag nummer="5">Hoe is voorkomen dat niet-verdachte aanwezigen zijn geconfronteerd met de toepassing van strafrechtelijke dwangmiddelen? </vraag>
      <vraag nummer="6">Op welke wijze is voorzien in rechtsbijstand voor de aangehouden personen? </vraag>
      <vraag nummer="7">Speelde het belang van het aanhouden van niet-criminele illegaal in Nederland verblijvende vreemdelingen ook een rol bij deze actie? Zo ja, hoe verhoudt deze actie zich tot de eerdere toezegging van de Amsterdamse burgemeester dat de gemaakte afspraken in het prestatiecontract van de Amsterdamse politie over het aantal aan te houden illegalen niet zou leiden tot veegacties? </vraag>
      <vraag nummer="8">Bent u bereid om ogenblikkelijk alle prestatieafspraken met politiekorpsen over de aantallen aan te houden illegalen te schrappen en erop toe te zien dat er geen «illegalenjacht» ontstaat? </vraag>
      <noten afkomstig="vraag">
         <noot nummer="1" datum="2007-06-19" bron="«Politie van Amsterdam jaagt toch op illegalen», de Volkskrant">«Politie van Amsterdam jaagt toch op illegalen», de Volkskrant, 19 juni 2007</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">In het kader van de handhaving van de Vreemdelingenwet zijn alle in het pand aanwezige personen (circa 250) gecontroleerd op het bezit van een echt en geldig identiteitsdocument. Personen met de Nederlandse nationaliteit en vreemdelingen met een geldige verblijfstitel mochten het pand direct daarna verlaten. De controle is uitgevoerd omdat de politie over informatie beschikte dat in de desbetreffende horecagelegenheid op dat moment personen aanwezig zouden zijn die illegaal in Nederland verblijven en betrokken zijn bij het plegen van (zware) criminele feiten, zoals fraude, drugs- en vrouwenhandel. De politieactie van 16 juni jl. had tot doel om crimineel handelen van illegale vreemdelingen tegen te gaan. Dit past in de huidige prioriteitstelling van de politie ten aanzien van de aanpak van illegaliteit, waarin de aanpak van criminele illegalen de hoogste prioriteit heeft. </antwoord>
      <antwoord nummer="3" voetnoot="1">Op het moment van de politieactie was er geen sprake van verstoring van de openbare orde. De politie had aanwijzingen voor de aanwezigheid van illegalen die zich tevens met criminele activiteiten bezighouden. De personen die bij de controle niet konden aantonen over een geldige verblijfstitel te beschikken zijn staandegehouden op basis van artikel 50 van de Vreemdelingenwet 2000. De Raad van State heeft op 30 juli jongstleden geoordeeld dat dit een juiste rechtsgrondslag is <voetnoot nummer="1"/>. Het betrof 103 personen waarvan tien personen in het bezit waren van een vervalst of valselijk opgemaakt reisdocument. Deze tien personen zijn aangehouden als verdachte op grond van overtreding van artikel 231 van het Wetboek van Strafrecht. Van deze 10 personen bleken er ook 3 personen verdacht te worden van fraude. 33 personen bleken ook onder andere namen in de politiesystemen bekend te zijn. Uit nader onderzoek is gebleken dat 37 vreemdelingen in verband kunnen worden gebracht met ruim 600 Meldingen Ongebruikelijke Transacties. </antwoord>
      <antwoord nummer="4">Bij de aanvang van de controle is zowel door middel van een megafoon als door middel van de aanwezige geluidsinstallatie in de Nederlandse en de Engelse taal door de politie verteld wat het doel van het politieoptreden was. Ook heeft de politie een folder uitgereikt. De personen die niet in het bezit waren van de Nederlandse identiteit of een geldige verblijfstitel zijn, zoals eerder gezegd, op grond van artikel 50 van de Vreemdelingenwet 2000 staandegehouden en vervolgens overgebracht naar een plaats van verhoor. </antwoord>
      <antwoord nummer="5">Het controleren op grond van artikel 50 van de Vreemdelingenwet 2000 is een bestuursrechtelijk handhavingsmiddel. Alleen de tien personen die zijn aangehouden wegens vermoedelijke overtreding van artikel 231 van het Wetboek van Strafrecht zijn vervolgens onderworpen aan strafvorderlijke dwangmiddelen. </antwoord>
      <antwoord nummer="6">Door de politie is op de gebruikelijke wijze de Raad voor rechtsbijstand geïnformeerd. Deze heeft voorzien in de rechtsbijstand. </antwoord>
      <antwoord nummer="7">Het belang van deze controle was gelegen in het optreden tegen illegale vreemdelingen die criminele activiteiten plegen. Wanneer bij een dergelijk optreden ook andere illegalen worden aangetroffen dan wordt vanzelfsprekend gehandeld conform de Vreemdelingenwet. </antwoord>
      <antwoord nummer="8">Zoals ik bij de beantwoording van de schriftelijke vragen inzake de aanhouding van vreemdelingen te Utrecht heb aangegeven, zijn de minister van Binnenlandse Zaken en Koninkrijksrelaties en ik niet bereid de in de prestatieafspraak 2007 opgenomen streefwaarden ten aanzien van eerstelijns en tweedelijns identiteitsonderzoeken direct te schrappen (TK 2006–2007, nr. 1662). Het actief bestrijden van illegaliteit is een wezenlijk onderdeel van het vreemdelingenbeleid en een kerntaak van de vreemdelingenpolitie. Het instrument prestatieafspraken rondom eerste en tweedelijns identiteitsonderzoek leidt tot een kwaliteitsimpuls van de politiële vreemdelingentaak, te weten het vreemdelingentoezicht, en daarmee het tegengaan van illegaal verblijf in Nederland. De prestatieafspraken met de politie zijn neergelegd in het Landelijk Kader Nederlandse Politie 2007 dat op 9 oktober 2006 door de voorzitter van het Korpsbeheerdersberaad, de Minister van Binnenlandse Zaken en Koninkrijksrelaties en de Minister van Justitie is ondertekend. U bent hierover nader geïnformeerd naar aanleiding van de kamervragen van kamerlid Azough (TK 2006–2007, nr. 294). Momenteel ben ik in overleg met de Minister van Binnenlandse Zaken en Koninkrijksrelaties en de politie over de prestatiedoelstellingen voor 2008. Uitgangspunt daarbij is een verfijning van de prestatieafspraken om met name criminaliteit en overlast veroorzakende illegaliteit zo goed mogelijk te kunnen bestrijden. Dit laat onverlet dat ik bij de beoordeling van de in 2007 behaalde resultaten in samenspraak met mijn collega van Binnenlandse Zaken en Koninkrijksrelaties en de politie rekening houd met de bijzondere situatie dit jaar, namelijk de toetreding van Bulgarije en Roemenië tot de EU op 1 januari 2007 en de gevolgen van de Regeling voor vreemdelingen onder de oude Vreemdelingenwet. </antwoord>
      <noten afkomstig="antwoord">
         <noot nummer="1" datum="2007-07-30" bron="Uitspraak RvS afdeling bestuursrechtspraak">Uitspraak RvS afdeling bestuursrechtspraak, 30 juli 2007, zaaknr.: 200704578/1</noot>
      </noten>
   </antwoorden>
</kvr>
