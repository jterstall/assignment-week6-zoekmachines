<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) inzake: herverzekeren van het WAO-gat. (Ingezonden 9 juni 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5196
</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Arbeidsongeschiktheidsverzekeringen WAO</item>
         <item attribuut="Vindplaats">Kamervragen met antwoord 1996-1997, nr. 26, Eerste Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">1997-07-01</item>
         <item attribuut="Datum_indiening">1997-06-09</item>
         <item attribuut="Document-id">KVR5196</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="51" allpagenumbers="51 52" vetnummer="" code="" lopendefooter="Eerste Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 738x" uitgever="Sdu Uitgevers ’s-Gravenhage 1997"/>
      <vraagdata vraagnummer="26" onderwerp="" indiendatum="1997-06-9">
         <vrager partij="SP" oorsprong="parlement">De Wit</vrager>
         <vraagt-aan/>
      </vraagdata>
      <antwoorddata antwoorddatum="1997-07-1">
         <antwoorder functie="Staatssecretaris" ministerie="Binnenlandse Zaken">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de uitkomsten van het onderzoek van de Katholieke Universiteit Brabant (KUB) in opdracht van AMEV over het herverzekeren van het WAO-gat? <voetnoot nummer="1"/>
      </vraag>
      <vraag nummer="2">Kunt u bevestigen dat de afgelopen 4 jaar ten minste 30 000 werknemers in de WAO zijn gekomen terwijl voor hen geen herverzekering van het WAO-gat aanwezig bleek? </vraag>
      <vraag nummer="3">Kunt u bevestigen dat ten minste 630 000 werknemers geen aanvullende verzekering hebben en dat tenminste 2 miljoen werknemers niet weten of er een aanvullende verzekering voor hen is afgesloten? </vraag>
      <vraag nummer="4">Kunt u nagaan in hoeveel gevallen van de hierboven bedoelde 30 000 werknemers er een beroep moest worden gedaan op de Algemene Bijstandswet? </vraag>
      <vraag nummer="5">Geven de resultaten van dit onderzoek u aanleiding om een wijziging van de wet te overwegen met name waar het betreft de hoogte van de vervolguitkering (na afloop van de loongerelateerde periode)? Zo nee, waarom niet? </vraag>
      <vraag nummer="6">Is herverzekering van het WAO-gat nog wel een reëel uitgangspunt nu werkgevers blijkbaar niet in alle gevallen het WAO-gat herverzekeren en anderzijds werknemers zelf meestal een herverzekering niet kunnen afsluiten wegens de daaraan verbonden kosten? Zo ja, waarom wel? </vraag>
      <vraag nummer="7">Kunt u bevestigen dat er ook nauwelijks herverzekeringen ten behoeve van nabestaanden worden afgesloten en dat er dus ook voor nabestaanden ernstige financiële problemen dreigen? </vraag>
      <noten afkomstig="vraag">
         <noot nummer="1" datum="1997-06-5" bron="De Telegraaf">De Telegraaf, 5 juni 1997, blz. 6</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ik kan dat niet bevestigen. Het betreft een strategisch marktonderzoek voor verzekeringsproducten van AMEV. Het onderzoek richt zich niet op de financiële situatie van mensen met een WAO-uitkering. Het laat zich daar dan ook niet over uit. </antwoord>
      <antwoord nummer="3">Nee, dat kan ik niet bevestigen en niet afleiden uit het onderzoek. Uit het onderzoek valt wel af te leiden, dat een fors aantal werknemers een WAO-gat verzekering hebben. Overigens zij erop gewezen dat uit recente gegevens verzameld in het kader van het ZARA-werkgeverspanel blijkt dat 45,2% van alle bedrijven een WAO-gat verzekering hebben afgesloten. Van bedrijven met meer dan 100 werknemers heeft zo’n 90 procent een WAO-gat verzekering afgesloten. </antwoord>
      <antwoord nummer="4">Het is niet mogelijk om na te gaan in hoeveel gevallen er een beroep is gedaan op de Algemene Bijstandswet. Aangenomen mag worden dat het slechts om incidentele gevallen kan gaan. Ten eerste wijs ik erop dat een gehele WAO-uitkering op basis van het vervolgdagloon hoger is dan een uitkering op minimumniveau. Immers het vervolgdagloon WAO bestaat uit het minimumloon met daarop een «toeslag» waarvan de hoogte afhankelijk is van de leeftijd waarop men in de WAO komt, en van het verschil tussen minimumloon en dagloon (de formule staat in artikel 21b lid 2 en 3). Daarnaast geldt dat indien er sprake is van een gedeeltelijke WAO-uitkering dankzij voorzieningen als de Toeslagenwet en de IOAW wordt voorkomen dat mensen met een WAO-uitkering een beroep moeten doen op de Algemene Bijstandswet. Tot slot wijs ik erop dat mensen met een gedeeltelijke WAO-uitkering voor een resterende verdiencapaciteit óf werkzaam kunnen zijn óf een beroep kunnen doen op de WW. </antwoord>
      <antwoord nummer="5">Het onderzoek gaat niet over de financiële situatie van mensen met een WAO-uitkering. De resultaten van het onderzoek kunnen daarom geen aanleiding geven tot wetswijziging op dit punt. </antwoord>
      <antwoord nummer="6">Voor het kabinet is herverzekering van het WAO-gat nimmer een uitgangspunt geweest. De WAO biedt ook na de TBA een voldoende beschermingsniveau. Of men zich wel of niet wenst te verzekeren is een individuele beslissing waarbij de overheid geen taak heeft. Daarnaast wil ik er op wijzen dat niet iedere WAO-verzekerde een WAO-gat heeft. Werknemers met een minimumloon hebben geen WAO-gat en naarmate men op oudere leeftijd arbeidsongeschikt wordt is het WAO-gat kleiner. Ook uit dien hoofde is er geen reden om van de zijde van de overheid actie te ondernemen om mensen zich aanvullend te laten verzekeren. Wel heeft de overheid intensieve voorlichting gegeven, middels advertenties, voor die mensen die een WAO-gat wilden verzekeren maar daarvoor niet bij een verzekeraar terecht konden vanwege hun hoge risico. Zij werden gewezen op de mogelijkheid die de Wet Maav biedt. </antwoord>
      <antwoord nummer="7">Nee. Het is onbekend hoeveel individuele verzekeringen voor het overlijdensrisico er worden afgesloten door burgers. Onderzoek door het Verbond van Verzekeraars heeft op dit punt geen resultaten opgeleverd, omdat verzekeringen voor het overlijdensrisico in verband met de Anw statistisch niet te onderscheiden zijn van andere verzekeringen voor het overlijdensrisico (bijvoorbeeld in verband met het afsluiten van een hypotheek). Over collectieve verzekeringen voor werknemers zijn geen exacte gegevens beschikbaar. Wel hebben veel grote pensioenfondsen een regeling. Ik heb geen aanleiding aan te nemen dat voor nabestaanden ernstige financiële problemen dreigen. Een deel van de nabestaanden heeft recht op een nabestaandenuitkering (nabestaanden geboren voor 1 januari 1950 respectievelijk 1 juli 1956; arbeidsongeschikte nabestaanden; nabestaanden met een kind onder de 18 jaar). Nabestaanden zonder recht op nabestaandenuitkering kunnen in beginsel zelf door middel van arbeid in hun onderhoud voorzien. Indien dat niet het geval is, en indien zij ook geen ander inkomen hebben (bijvoorbeeld in de vorm van aanvullend nabestaandenpensioen), kunnen zij een beroep doen op de bijstand. </antwoord>
      <noten afkomstig="antwoord"/>
   </antwoorden>
</kvr>
