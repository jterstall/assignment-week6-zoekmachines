<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over de weigering van het Openbaar Ministerie om bewijsmateriaal met betrekking tot de Deventer moordzaak ter beschikking te stellen voor contra-expertise. (Ingezonden 3 november 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24484
</item>
         <item attribuut="Inhoud">Vragen over de weigering van het ressortsparket 's-Hertogenbosch om bewijsmateriaal voor contra-expertise over te dragen aan de advocaat van de in deze zaak veroordeelde heer Ernest L.</item>
         <item attribuut="Rubriek">Strafrecht en strafprocesrecht (Overig)</item>
         <item attribuut="Trefwoorden">Bewijsrecht</item>
         <item attribuut="Vindplaats">Kamervragen met antwoord 2005-2006, nr. 512, Tweede Kamer</item>
         <item attribuut="Vraagnr_bij_indiening">2050602450</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-12-07</item>
         <item attribuut="Datum_indiening">2005-11-03</item>
         <item attribuut="Document-id">KVR24484</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1093" allpagenumbers="1093 1094" vetnummer="2050602450" code="0506tkkvr512" lopendefooter="Tweede Kamer, vergaderjaar 2005–2006, Aanhangsel" filenaam="KVR24484" issn-nummer="ISSN 0921 -7398" uitgever="Sdu Uitgevers ’s-Gravenhage 2005"/>
      <vraagdata vraagnummer="512" onderwerp="" indiendatum="2005-11-3">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-12-7">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u bekend met de brief, 19 september 2005 van een Advocaat-generaal bij het ressortsparket ’s-Hertogenbosch inzake de Deventer moordzaak, waarin het ressortsparket ’s-Hertogenbosch weigert om bewijsmateriaal (i.c. een blouse) voor contra-expertise over te dragen aan de advocaat van de in deze zaak veroordeelde heer Ernest L.? </vraag>
      <vraag nummer="2">Is het waar dat deze beslissing van het ressortsparket ’s-Hertogenbosch bij brief, 29 september 2005 door het College van procureurs-generaal is bevestigd? </vraag>
      <vraag nummer="3">Is het waar dat de beslissing van het ressortsparket ’s-Hertogenbosch volgens de brief, 19 september 2005 mede rust op de constatering dat de zaak waarin de heer L. is veroordeeld, met bevestiging door de Hoge Raad van het arrest van het Gerechtshof te ’s-Hertogenbosch, is geëindigd en dat slechts een novum aanleiding kan zijn tot herziening, zodat overhandiging van het bewijsmateriaal niet nodig is? Deelt u de mening dat uit hernieuwd onderzoek (contra-expertise) van het bewijsmateriaal in deze zaak mogelijk een novum zou kunnen voortkomen? Acht u in dit licht de afwijzing van het ressortsparket ’s-Hertogenbosch van het verzoek van de advocaat van de veroordeelde L. op dit punt deugdelijk gemotiveerd? </vraag>
      <vraag nummer="4">Is het tevens waar dat in de brief wordt gemeld dat een Canadese deskundige betrokken is geweest bij het onderzoek door het Nederlands Forensisch Instituut (NFI) van het bewijsmateriaal? Bent u ervan op de hoogte dat dit feitelijk onjuist is, daar de blouse in kwestie nooit door een Canadese deskundige is onderzocht? Is het mogelijk dat de Advocaat-generaal doelt op het in Canada doen onderzoeken door het NFI van een mes, dat in eerste instantie als moordwapen is beschouwd? Hoe beoordeelt u het feit dat een Advocaat-generaal van een ressortsparket in een zwaarwegende beslissing als deze een dergelijke fout maakt? </vraag>
      <vraag nummer="5">Kunt u toelichten welk belang het ressortsparket ’s-Hertogenbosch en het College van procureurs-generaal denken te dienen door aan de veroordeelde L. de mogelijkheid van een contra-expertise te onthouden? Als het Openbaar Ministerie (OM) van mening is dat de Deventer moordzaak is opgelost en overtuigd is van de schuld van de veroordeelde heer L., wat is dan het bezwaar tegen een contra-expertise, zeker nu het uiteindelijk aan de Hoge Raad is om te beoordelen of de uitkomsten van dat onderzoek als novum gelden en daarmee kunnen leiden tot een herziening? </vraag>
      <vraag nummer="6">Acht u het, gezien het geschokte vertrouwen in het OM en de rechterlijke macht als gevolg van de gang van zaken in de Schiedamse parkmoord, van wezenlijk belang dat het OM niet opnieuw beschuldigd kan worden van het hebben van een tunnelvisie en dat iedere schijn van een mogelijke gerechtelijke dwaling wordt weggenomen? Deelt u de mening dat de beslissing van het ressortsparket ’s-Hertogenbosch en het College van procureurs-generaal, mede gezien de wijze waarop deze beslissing is geformuleerd en gemotiveerd, dit belang dient? </vraag>
      <vraag nummer="7">Hoe beoordeelt u, in het licht van bovenstaande vragen, de beslissing van het ressortsparket ’s-Hertogenbosch en het College van procureurs-generaal om geen bewijsmateriaal over te dragen aan de advocaat van de heer L.? Bent u bereid om het OM opdracht te geven om het gevraagde bewijsmateriaal zo spoedig mogelijk aan de advocaat van de heer L. te overhandigen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Bij brief van 29 september 2005 is door het College slechts de ontvangst van een brief van 16 september en een faxbericht van 21 september 2005 van de raadsman van Ernest L. bevestigd. Het faxbericht van 21 september 2005 is ter beantwoording aan de AG doorgezonden. De AG heeft vervolgens bij brief van 31 oktober 2005 op dit faxbericht gereageerd. Ter toelichting merk ik op dat in de eerstgenoemde brief de raadsman het College verzoekt om, kort gezegd, zijn verzoek aan de behandelend AG van het ressortsparket ’s-Hertogenbosch, om de betreffende blouse ter beschikking te stellen ten behoeve van contra-expertise, in behandeling te willen nemen. In het faxbericht van 21 september 2005 laat de raadsman het College weten dat de behandelend AG zijn verzoek op 19 september 2005 heeft beantwoord en reageert de raadsman inhoudelijk op dit antwoord. Het faxbericht van 21 september 2005 kon niet anders worden gezien dan een reactie op het schrijven van de AG van 19 september 2005 en is daarom ter beantwoording aan de AG doorgezonden. </antwoord>
      <antwoord nummer="3">In de brief van 19 september 2005 wordt het verzoek om de blouse ter beschikking te stellen, afgewezen. De redenen hiervoor zijn gelegen in het feit dat de Hoge Raad in zijn arrest is ingegaan op alle voorgestelde cassatiemiddelen. Daarnaast is de AG van mening dat uit het verzoek van de raadsman niet duidelijk wordt welke deskundigen de contra-expertise zouden moeten uitvoeren en wat hun expertise is. Tenslotte heeft de AG in de brief aangegeven dat tijdens de zitting bij het gerechtshof te ’s-Hertogenbosch niet is gevraagd om een contra-expertise en dat de uitslag van het onderzoek met betrekking tot de blouse door de deskundige van het NFI tevens is voorgelegd aan een Canadese deskundige, hetgeen is neergelegd in het rapport dat aan de rechter en de verdediging ter beschikking is gesteld. Bij brief van 31 oktober 2005 heeft de behandelend AG in dit kader nog opgemerkt dat de gegevens van het NFI met betrekking tot de blouse uiteraard wel aan een contra-expertise kunnen worden onderworpen. Deze gegevens zijn reeds in bezit van de raadsman. In de brief van 31 oktober jl. merkt de AG daarnaast nog op dat – indien de contra-expertise met betrekking tot de gegevens van het NFI hiertoe aanleiding geven – onder voorwaarden opdracht gegeven zou kunnen worden de blouse zelf aan een andere onderzoeksmethode te onderwerpen. Van een ondeugdelijke motivering van de afwijzing van het verzoek van de raadsman is geen sprake. Ik kan mij overigens vinden in de beslissing de betreffende blouse niet aanstonds ter beschikking te stellen. Het betreft een belangrijk bewijsstuk met daarop makkelijk te beschadigen of te vernietigen DNA-materiaal. Het is zeer ongebruikelijk en ongewenst dat dergelijke bewijsstukken zelf voor contra-expertise worden overgedragen. In deze kwestie acht ik daarbij van belang dat tijdens het onderzoek reeds nader overleg met andere deskundigen dan die van het NFI heeft plaatsgevonden. </antwoord>
      <antwoord nummer="4">Zoals ik in mijn antwoord op vraag 3 reeds heb aangegeven is door de AG aangegeven dat de uitslag van het onderzoek van het NFI met betrekking tot de blouse – niet is gesproken over onderzoek aan de blouse zelf – aan een Canadese deskundige is voorgelegd. Van feitelijke onjuistheden of fouten bij een zwaarwegende beslissing als de onderhavige is dan ook absoluut geen sprake. </antwoord>
      <antwoord nummer="5">Ik verwijs naar mijn antwoord op vraag 3. </antwoord>
      <antwoord nummer="6">Gelet op mijn antwoord op vraag 3 kan van een dergelijke beschuldiging geen sprake zijn. De in de vraag geformuleerde mening deel ik, eveneens gelet op mijn antwoord op vraag 3, beslist niet. </antwoord>
      <antwoord nummer="7">Zoals hiervoor reeds is verwoord, kan ik de beslissing van het OM volgen en is het geven van een opdracht niet aan de orde. </antwoord>
      <noten afkomstig="antwoord"/>
   </antwoorden>
</kvr>
