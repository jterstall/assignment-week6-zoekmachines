<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kortram (PvdA) aan de staatssecretaris van Volkshuisvesting, Ruimtelijke Ordening en Milieubeheer over woningen met zorgmogelijkheden. (Ingezonden 7 juni 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14025
</item>
         <item attribuut="Inhoud">Vragen naar aanleiding van een bericht in het Utrechts Nieuwsblad van 3 mei 2001, dat in Leidse Rijn te weinig huizen voor ouderen, gehandicapten en psychiatrische patiënten gebouwd worden.</item>
         <item attribuut="Rubriek">Bouw (Woningbouw) Volkshuisvesting (Aangepaste woningen) Volkshuisvesting (Bejaardenhuisvesting) Welzijn (Geestelijk gehandicapten) Welzijn (Lichamelijk gehandicapten)</item>
         <item attribuut="Trefwoorden">Aangepaste woningen Gehandicapten Ouderenwoningen Woningbouw</item>
         <item attribuut="Vindplaats">Kamervragen met antwoord 2000-2001, nr. 1488, Tweede Kamer</item>
         <item attribuut="Vraagnr_bij_indiening">2000111760</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Kortram</persoon>
         </item>
         <item attribuut="Datum_reaktie">2001-07-12</item>
         <item attribuut="Datum_indiening">2001-06-07</item>
         <item attribuut="Document-id">KVR14025</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3101" allpagenumbers="3101 3102" vetnummer="2000111760" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14025" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1488" onderwerp="" indiendatum="2001-06-7">
         <vrager partij="PvdA" oorsprong="parlement">Kortram</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-07-12">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het bericht <voetnoot nummer="1"/>dat er in Leidse Rijn te weinig huizen voor ouderen, gehandicapten en psychiatrische patiënten worden gebouwd? </vraag>
      <vraag nummer="2">Deelt u de opvatting van de Stichting RegioZorg dat er een tekort is aangezien zes procent van de bevolking behoefte heeft aan een woning met zorg en begeleiding, terwijl Leidse Rijn tot nu toe maar 2,4 procent van de woningen voor deze bijzondere doelgroepen bestemt? </vraag>
      <vraag nummer="3">Hoe komt het, volgens u, dat ondanks dat deze woningen wel zijn gepland, er nog onvoldoende van zijn gerealiseerd? </vraag>
      <vraag nummer="4">Hoe oordeelt u over de kennelijke oorzaak die gelegen is in het feit dat de gemeente de projectontwikkelaars en woningcorporaties die zich terugtrekken niet kan dwingen? </vraag>
      <vraag nummer="5">Wat kunt u hieraan concreet doen? </vraag>
      <vraag nummer="6">Kunt u aangeven hoe het in andere gemeenten gesteld is met de bouw van woningen met zorgmogelijkheden? </vraag>
      <noten afkomstig="vraag">
         <noot nummer="1" datum="2001-05-3" bron="Utrechts Nieuwsblad dd.">Utrechts Nieuwsblad dd., 3 mei 2001</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De Stichting RegioZorg gaat er in haar rapport «Inventarisatie bijzondere woonvormen in Leidsche Rijn» van maart 2001 vanuit dat 6% van de bevolking als gevolg van geestelijke of lichamelijke beperkingen te maken heeft met een behoefte aan zorg. Onderscheid wordt gemaakt tussen een groep die individueel zelfstandig blijft wonen en een groep die gelet op de zwaarte van de zorgbehoefte in geclusterde woonvormen zorg ontvangt vergelijkbaar met intramurale verzorgings- of verpleeghuiszorg. De prognose is volgens RegioZorg dat 4% van de bevolking individueel zelfstandig blijft wonen en dat 2% van de bevolking behoefte heeft aan bovengenoemde geclusterde woonvormen. Deze cijfers komen voort uit behoefteberekeningen van het NIZW (Nederlands Instituut voor Zorg en Welzijn) en het STAGG (Stichting Architectenonderzoek Gebouwen Gezondheidszorg). Op basis van deze berekening komt de Stichting RegioZorg voor Leidsche Rijn uit op een tekort voor het jaar 2015 van 882 wooneenheden voor de eerdergenoemde 2%-groep en van 1688 wooneenheden voor de 4 %-groep. De Stichting RegioZorg plaatst bij deze cijfers zelf twee kanttekeningen. In de eerste plaats merkt zij op dat er voor de ouderenzorg capaciteit is aangevraagd uit de extra gelden die beschikbaar komen uit de wachtlijstmiddelen. In de tweede plaats merkt zij op dat voor de 4%-groep er wellicht voldoende woningen in de voorraad aanwezig zijn, maar dat de woonzorgprogramma’s er nog niet in voorzien. De laatste kanttekening komt voort uit het feit dat verreweg het grootste deel van de nieuwbouwwoningen aanpasbaar c.q. levensloopbestendig wordt gebouwd. Deze woningen zijn naar verwachting in de toekomst derhalve op relatief eenvoudige wijze aan te passen aan een behoefte aan zorg. Overigens kan ik u mededelen dat de gemeente Utrecht de conclusies van de Stichting RegioZorg zal verwerken in de actualisatie van de Ontwikkelingsvisie Leidsche Rijn. Het door de Stichting RegioZorg genoemde percentage van de bevolking dat behoefte heeft aan een woning met zorg (6%), zal de gemeente Utrecht als richtsnoer nemen voor de ontwikkeling van de deelgebieden. Voor een meer uitgebreid overzicht van vernieuwende ontwikkelingen en beleidsinitiatieven verwijs ik naar de beleidsbrief wonen en zorg op maat van 25 juni jl. die ik samen met mijn ambtgenoot van Volksgezondheid, Welzijn en Sport naar de Tweede Kamer heb gezonden. </antwoord>
      <antwoord nummer="3">Bij de beantwoording van vraag 2 heb ik al aangegeven dat de tekorten die de Stichting RegioZorg presenteert, berekende tekorten zijn voor het jaar 2015 op basis van een aangenomen behoefte aan woningen met zorgmogelijkheden. Ik heb geen inzicht in de vraag in welke mate de berekende tekorten zich daadwerkelijk in de praktijk van Leidsche Rijn voordoen. </antwoord>
      <antwoord nummer="4">Aan de vraagstelling ligt kennelijk de gedachte ten grondslag dat projectontwikkelaars en woningcorporaties onvoldoende bereidheid aan de dag leggen om woningen met zorgmogelijkheden te realiseren. Deze gedachte kan ik niet zonder meer onderschrijven. Op basis van het door de gemeente Utrecht vastgestelde – en in samenwerking met de Utrechtse corporaties opgestelde – Woonzorg beleidsplan wordt 2,4% van de woningen in Leidsche Rijn voor bijzondere doelgroepen bestemd. Dit aantal wordt ook gerealiseerd. Aan het eind van 2001 zal de gemeente Utrecht nieuwe prestatie-afspraken met de corporaties maken. De realisatie van woningen met zorgmogelijkheden in overeenstemming met de eerdergenoemde 6%-norm zal daar onderdeel van uitmaken. Met projectontwikkelaars heeft de gemeente Utrecht intentie-afspraken gemaakt op het vlak van woningtypen en prijsklassen. </antwoord>
      <antwoord nummer="5">In de beleidsbrief wonen en zorg is een uiteenzetting gegeven van de hoofdlijnen van het beleid en de diverse maatregelen die zijn getroffen om de komende jaren de woonzorgvernieuwing te stimuleren. De realisering van voldoende aanbod van woonzorgvoorzieningen zal een uitdrukkelijk onderwerp van overleg zijn in de verstedelijkingsgesprekken die in de tweede helft van dit jaar gaan plaatsvinden. Eventuele knelpunten daarbij die hun oorzaak vinden in de ruimtelijke en grondprijscondities zullen daarbij aan de orde kunnen komen. </antwoord>
      <antwoord nummer="6">Over de bouw van woningen met zorgmogelijkheden in andere gemeenten staan mij thans geen gegevens ter beschikking. Op landelijk niveau zijn er verschillende cijfers over de omvang van het aantal nultrapswoningen, het aantal woningen speciaal bestemd voor ouderen etc. Ik verwijs hiervoor naar de beleidsbrief wonen en zorg op maat van 25 juni jl. Het aantal vormen van zelfstandig wonen met zorg is de afgelopen jaren gegroeid. De scheidslijn tussen de verschillende vormen is daarbij niet altijd helder. </antwoord>
      <noten afkomstig="antwoord"/>
   </antwoorden>
</kvr>
