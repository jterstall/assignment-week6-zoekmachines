<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over het faillissement van een kraamzorginstelling. (Ingezonden 21 augustus 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14282
</item>
         <item attribuut="Inhoud">Vragen over het faillissement van de grote thuis- en kraamzorginstelling NTN.</item>
         <item attribuut="Rubriek">Gezondheidszorg (Maatschappelijke gezondheidszorg) Welzijn (Gezinsverzorging)</item>
         <item attribuut="Trefwoorden">Kraamverzorging Thuiszorg</item>
         <item attribuut="Vindplaats">Kamervragen met antwoord 2000-2001, nr. 1708, Tweede Kamer</item>
         <item attribuut="Vraagnr_bij_indiening">2000114490</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2001-09-11</item>
         <item attribuut="Datum_indiening">2001-08-21</item>
         <item attribuut="Document-id">KVR14282</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3563" allpagenumbers="3563 3564" vetnummer="2000114490" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14282" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1708" onderwerp="" indiendatum="2001-08-21">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-09-11">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat is uw reactie op het bericht van het op handen zijnde faillissement van de NTN, de grootste thuis- en kraamzorginstelling? <voetnoot nummer="1"/>
      </vraag>
      <vraag nummer="2" voetnoot="2">Deelt u de mening dat het onaanvaardbaar is dat zorgvragers geen kraamzorg meer ontvangen doordat aandeelhouders weigeren nog geld in het thuis- en kraamzorgbedrijf te steken? <voetnoot nummer="2"/>Zo ja, wat gaat u ondernemen om dit te voorkomen? </vraag>
      <vraag nummer="3" voetnoot="3">Wat gaat u ondernemen tegen de problemen bij kraamzorginstellingen? <voetnoot nummer="3"/>
      </vraag>
      <vraag nummer="4">Geeft deze gang van zaken aan dat afhankelijkheid van zorg van commerciële belangen, zoals aandeelhouders, belangen van kwaliteit en continuïteit van zorg kunnen schaden? Zo nee, waarom niet? </vraag>
      <vraag nummer="5">Deelt u de mening dat de problemen een gevolg zijn van de ingevoerde marktwerking in de kraamzorg? Zo ja, welke consequenties verbindt u hier aan? Zo nee, waarom niet? </vraag>
      <vraag nummer="6">Bent u bereid om een onderzoek in te stellen naar de gevolgen van de marktwerking in de kraamzorg? </vraag>
      <vraag nummer="7">Gaat u na de negatieve ervaringen van de marktwerking in de thuis- en kraamzorg nog nieuwe experimenten met marktwerking in de zorg aan? Zo ja, is het niet gewenst een gedegen analyse van de gevolgen in kraam- en thuiszorg uit te voeren? </vraag>
      <vraag nummer="8">Heeft het door u aangekondigde onderzoek door het College Sanering Ziekenhuisvoorzieningen naar de oorzaak van de financiële problemen bij kraamzorg Leiden-Den Haag en Cunica Amsterdam in dit kader relevante conclusies opgeleverd? Zo ja, wat zijn deze conclusies en/of aanbevelingen? </vraag>
      <noten afkomstig="vraag">
         <noot nummer="3"/>
         <noot nummer="1" datum="2001-08-9" bron="Volkskrant">Volkskrant, 9 augustus 2001</noot>
         <noot nummer="2" datum="2001-08-10" bron="Volkskrant">Volkskrant, 10 augustus 2001</noot>
         <noot nummer="3" datum="2001-02-7" bron="Schriftelijke vragen lid Kant">Schriftelijke vragen lid Kant, 7 februari 2001</noot>
      </noten>
   </vragen>
   <antwoorden aantal="8">
      <antwoord nummer="1">Ik heb kennis genomen van het, inmiddels uitgesproken, faillissement van de NTN-organisatie. </antwoord>
      <antwoord nummer="2">Het is mij niet bekend dat zorgvragers geen kraamzorg meer ontvangen als direct gevolg van het al dan niet beëindigen van de geldstroom door aandeelhouders. Wel is mij bekend dat de failliete NTN-organisatie is overgenomen door een samenwerkingsverband van drie kraam- en thuiszorgaanbieders uit het oosten en noorden van het land dat onder de naam Yunio kraam- en thuiszorg zal bieden. Het is de verantwoordelijkheid van de zorgverzekeraars om te voldoen aan de afspraken van hun verzekerden en om met zorgaanbieders in zee te gaan die een kwalitatief goed zorgaanbod kunnen leveren. In tijden van schaarste dienen verzekeraars er samen met de zorgaanbieders voor zorg te dragen dat de beschikbare zorg zo eerlijk en verstandig mogelijk wordt verdeeld. Bij brief van 19 juli jl. heb ik de zorgaanbieders in de regio Utrecht en de brancheorganisaties, LVT en BTN en ZN hiertoe ook expliciet opgeroepen. </antwoord>
      <antwoord nummer="3">Naar aanleiding van de financiële problemen bij vier kraamzorgorganisaties in 2000 en begin 2001, heeft het College sanering Ziekenhuisvoorzieningen op mijn verzoek een «signaleringstoets kraamzorg» uitgevoerd. In februari jongstleden heeft het College gerapporteerd. Uit het onderzoek is gebleken dat, bij deze vier casus, sprake was van onvoldoende management over een langere periode. Volgens het College zouden deze instellingen «ook zonder deregulering en marktwerking in de problemen zijn gekomen» en doen deregulering en marktwerking «een beroep op het management van de instelling». Het onderzoek van het College geeft geen beeld van de gehele kraamzorg in Nederland; niettemin ben ik van mening dat deze gevallen, noch de NTN-casus, gegeven de omstandigheden, thans aanleiding zijn om het beleid aan te passen. </antwoord>
      <antwoord nummer="4">De afhankelijkheid van commerciële belangen of, meer in algemene zin, de betrokkenheid van commerciële belangen in de zorg hoeven op zich niet schadelijk te zijn voor de kwaliteit en continuïteit van zorg. Mij hebben voldoende signalen bereikt dat de oorzaak van het faillissement bij NTN niet is veroorzaakt door afhankelijkheid van commerciële belangen. Ook bij NTN zou evenals in de casus waarin het College sanering Ziekenhuisvoorzieningen onderzoek heeft gedaan, sprake zijn van onvoldoende management. Eens te meer blijkt, dat het managen van een zorginstelling, het voeren van een deugdelijke administratie en automatisering en het opzetten van een zorgvuldig personeelsbeleid geen eenvoudige zaken zijn. </antwoord>
      <antwoord nummer="5">Zoals uit het antwoord op de vierde vraag blijkt, deel ik deze mening niet. De marktwerking in de kraamzorg bevindt zich nog steeds in een leerproces, hoe pijnlijk dat soms ook is. In dit leerproces wordt «het kaf van het koren gescheiden» en wordt duidelijk welke zorgaanbieder een kwalitatief goed zorgproduct kan leveren en een goed personeelsbeleid weet te voeren. De meeste partijen in de kraamzorg zijn het erover eens dat de marktwerking ook goede dingen heeft gebracht. Zo is een kwaliteitsimpuls te zien: men is intensief gaan nadenken over de aard van de zorg die men levert en instellingen in het hele land zijn bezig om normen en procedures ter verbetering van de kwaliteit te implementeren. De kraamzorg zoekt de andere partners in de verloskundige zorgketen steeds meer op om goede inhoudelijke en procedurele afspraken te maken over de gang van zaken rond het kraambed. </antwoord>
      <antwoord nummer="6">Zie het antwoord op vraag 3. </antwoord>
      <antwoord nummer="7">Het introduceren van marktwerking in de kraamzorg is geen experiment, met een begin en eindpunt, geweest maar een bewuste beleidskeuze die tot stand is gekomen na uitvoerig overleg met de Tweede Kamer. Met de analyse van het College sanering en het aanstaande onderzoek van de IGZ heb ik vooralsnog geen behoefte aan een nadere analyse voor de sector kraamzorg. Voor de thuiszorg is in 1991 reeds na een half jaar de conclusie getrokken om met de ongereguleerde marktwerking in de thuiszorg te stoppen. Wèl is het zo dat er nieuwe partijen worden toegelaten, en dat het effect van deze nieuwe toelatingen gemonitord wordt (gereguleerde marktwerking). Overigens bestaat in de discussie die in de Tweede Kamer gevoerd zal worden naar aanleiding van «Vraag en aanbod, Hoofdlijnen van vernieuwing van het zorgstelsel» (Tweede Kamer, 2000–2001, 27 855, nrs. 1–2) voldoende ruimte om hierover nader van mening te wisselen. </antwoord>
      <antwoord nummer="8">Zie het antwoord op vraag 3. </antwoord>
      <noten afkomstig="antwoord"/>
   </antwoorden>
</kvr>
