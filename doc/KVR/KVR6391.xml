<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oudkerk (PvdA) over de CVA-zorg. (Ingezonden 23 december 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6391
</item>
         <item attribuut="Inhoud">Betreft het niet selecteren van de door de Stichting Rheumaverpleeghuis te Rotterdam gegeven CVA-zorg als experiment door ZON.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Verpleeghuizen</item>
         <item attribuut="Vindplaats">Kamervragen met antwoord 1997-1998, nr. 624, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Oudkerk</persoon>
         </item>
         <item attribuut="Datum_reaktie">1998-01-29</item>
         <item attribuut="Datum_indiening">1997-12-23</item>
         <item attribuut="Document-id">KVR6391</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1273" allpagenumbers="1273 1274" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6391" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="624" onderwerp="" indiendatum="1997-12-23">
         <vrager partij="PvdA" oorsprong="parlement">Oudkerk</vrager>
         <vraagt-aan/>
      </vraagdata>
      <antwoorddata antwoorddatum="1998-01-29">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is de CVA-zorg die gegeven wordt door de Stichting Rheumaverpleeghuis te Rotterdam, door ZON niet geselecteerd als experiment? Is de reden voor het niet selecteren dat het bij het betreffende initiatief niet (meer) om een experiment gaat, maar dat structurele financiering nodig is? </vraag>
      <vraag nummer="2">Hoe beoordeelt u het door Stichting Rheumaverpleeghuis genomen initiatief inzake de zorg voor CVA-patiënten? </vraag>
      <vraag nummer="3">Bent u op de hoogte van het feit dat het Rheumaverpleeghuis gedurende de jaren dat dit initiatief loopt jaarlijks met een tekort in het budget wordt geconfronteerd? </vraag>
      <vraag nummer="4">Wordt het Rheumaverpleeghuis nu «gestraft» voor het feit dat zijn experiment geslaagd is, omdat het enerzijds niet meer in aanmerking komt voor subsidie voor experimenten en anderzijds niet mag rekenen op structurele financiering omdat de regelgeving daar nog niet op is afgestemd? </vraag>
      <vraag nummer="5">Vindt u het zinvol elders experimenten te starten om tot een bepaalde kennis en ervaring te komen, terwijl die reeds opgedane kennis en ervaring nu verloren dreigen te gaan doordat vervolgfinanciering ontbreekt? </vraag>
      <vraag nummer="6">Wie zullen volgens u gedupeerd worden door de ontoereikende financiering voor het Rheumaverpleeghuis te Rotterdam? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1" voetnoot="1">Het door het Rheumaverpleeghuis ingediende experimentvoorstel inzake CVA-zorg is in de voorselectie door ZON inderdaad niet als één van de meest kansrijke initiatieven beoordeeld. Een kopie van de brief van ZON aan het Rheumaverpleeghuis waarin wordt medegedeeld dat diens projectvoorstel niet is geselecteerd voor verdere uitwerking is door ZON op zijn verzoek, aan de heer Oudkerk toegestuurd en als bijlage thans bijgevoegd. <voetnoot nummer="1"/>Alle 51 ingediende experimentvoorstellen zijn beoordeeld door steeds twee leden van de werkgroep Transmurale zorg. Als toetsingscriteria zijn daarbij gehanteerd: – er dient sprake te zijn van een ruime participatie vanuit de ziekenhuizen, de verpleeghuizen (eventueel) revalidatie-instellingen en thuiszorgorganisaties, ondersteund door de lokale verzekeraars; – het project dient zich te richten op de acute en herstelfase van CVA-patiënten, op de organisatie van de samenwerking en van de logistiek (stroke service), op de verbeterde afstemming van de zorg tussen de diverse betrokken disciplines en instellingen en op het leveren van zorg op maat; – het project dient een bijdrage te leveren aan richtlijnontwikkeling en een goede protocollering van de zorg; – het project dient zich te richten op het verkrijgen van een goed inzicht in de reële kosten van de zorg in de diverse fasen; – aan het project dient een uitgebreid evaluatieonderzoek van de genoemde aspecten te zijn verbonden; – het vernieuwende karakter van een project; – de implementatiekansen; – de verhouding van de kosten tot de beoogde opbrengst. Hierbij geldt dat het bedrag dat door mij beschikbaar is gesteld voor de experimenten is bedoeld als een overbrugging voor de exploitatiekosten die in de aanloopfase van het experiment nodig zijn. Op basis van bovenstaande criteria zijn alle 51 ingediende projectvoorstellen beoordeeld in een eerste voorselectie. Met betrekking tot het projectvoorstel van het Rheumaverpleeghuis heeft de werk-commissie Transmurale zorg geconcludeerd dat dit project op bovengenoemde punten minder scoort dan andere projectvoorstellen. </antwoord>
      <antwoord nummer="2">Dat een zorgaanbieder zelf initiatieven ontwikkelt om de zorg aan een specifieke patiëntencategorie te verbeteren beoordeel ik positief. Het Rheumaverpleeghuis is niet het enige verpleeghuis dat op eigen initiatief specifieke zorg biedt aan CVA-patiënten. Meerdere verpleeghuizen hebben daartoe reeds het initiatief genomen. Gezien mijn visie dat verbetering van zorg en de noodzakelijke samenwerking daartoe tussen diverse zorgaanbieders niet van boven af kan worden opgelegd, maar primair vanuit de instellingen zelf zal moeten komen beoordeel ik een dergelijke attitude positief. </antwoord>
      <antwoord nummer="3 en 6">Ja, ik ben op de hoogte van het feit dat het Rheumaverpleeghuis met een tekort in het budget wordt geconfronteerd. Indien sprake is van een structureel ontoereikende financiering zal moeten worden bezien wat hiervan de oorzaak is. Echter de individuele zorgaanbieder is primair verantwoordelijk voor het realiseren van een goede zorg binnen de beschikbare financiële kaders. In overleg met het zorgkantoor en het COTG kan worden bezien in hoeverre extra financiering voor specifieke zorgvormen mogelijk en gewenst is. Met creativiteit is bij vergelijkbare projecten wel een zekere vorm van extra financiering gerealiseerd. Gezien deze randvoorwaarden kan en mag het niet zo zijn dat er iemand wordt gedupeerd door de wijze waarop een zorgaanbieder de zorg heeft georganiseerd. </antwoord>
      <antwoord nummer="4">Nee. Het afwijzen van het projectvoorstel van het Rheumaverpleeghuis is immers niet gelegen in het feit dat het projectvoorstel in wezen een verzoek tot structurele ophoging van het exploitatiebudget betreft, maar in het feit dat het project op genoemde criteria minder scoort dan andere voorstellen. Ten tweede ben ik er een voorstander van dat zorgaanbieders zelf initiatieven ontwikkelen tot het verbeteren van de zorg aan specifieke patiëntencategorieën waaronder CVA. Uitgangspunt hierbij is echter wel dat een dergelijke zorg vanuit het beschikbare exploitatiekader dient te worden gefinancierd. Een initiatiefnemer kan in overleg met het zorgkantoor/COTG bezien of eventueel een aanpassing van het budget mogelijk is. Het toekennen van een structurele ophoging van het exploitatiebudget voor elk individueel initiatief tot verbetering van de zorg zonder onderzoek of dit daadwerkelijk noodzakelijk is en of de gevraagde extra kosten reëel zijn is ongewenst. De discussie inzake CVA-zorg richtte zich in eerste instantie op een verbetering van de zorg welke op termijn een besparing met zich mee zou brengen. Door het structureel ophogen van het exploitatiebudget van bijvoorbeeld het Rheumaverpleeghuis, zoals uw vraag impliceert, wordt een precedent geschapen om aan alle reeds lopende initiatieven in verpleeghuizen ten behoeve van de zorg aan CVA-patiënten in de herstelfase alsnog een ophoging van het exploitatiebudget toe te kennen. Een besparing in de totale kosten voor de zorg aan CVA-patiënten zal op termijn dan ook niet meer worden gerealiseerd. Zoals met de Vaste Kamercommissie is afgesproken zal middels meergenoemde experimenten worden onderzocht hoe de zorg kan worden verbeterd, of dit extra kosten met zich mee brengt en welke meerkosten reëel zijn en op welke wijze en in welke omvang mogelijke besparingen kunnen worden gerealiseerd. Zo zouden de 51 ingediende projectvoorstellen, waarbij meerdere voorstellen zitten van reeds lopende initiatieven, voor de verpleeghuissector een opplussen van het exploitatiebudget van ongeveer 25 mln. per jaar betekenen. </antwoord>
      <antwoord nummer="5">Zoals met de Vaste Kamercommissie is afgesproken zal middels genoemde experimenten worden onderzocht hoe de zorg kan worden verbeterd, of dit extra kosten met zich mee brengt en welke meerkosten reëel zijn en op welke wijze en in welke omvang mogelijke besparingen kunnen worden gerealiseerd. ZON heeft geoordeeld dat het projectvoorstel van het Rheumaverpleeghuis in vergelijking met andere projectvoorstellen op de onder 1 genoemde criteria minder scoort om als experiment te worden aangemerkt. Dit impliceert dat er naar alle waarschijnlijkheid betere experimenten zijn te realiseren die meer en betere informatie kunnen verschaffen om op de hierboven gestelde vragen op termijn een antwoord te kunnen geven. In mijn brief inzake CVA-zorg, 19 september 1997 aan U, heb ik aangekondigd dat, behoudens de genoemde experimenten, in samenwerking met de NVVz en de NVZ een onderzoek zal worden verricht onder reeds lopende initiatieven inzake ziekenhuisgerelateerde zorg in brede zin in verpleeghuizen. Met dit onderzoek wordt beoogd gebruik te maken van de reeds aanwezige kennis bij lopende initiatieven en die te gebruiken bij het verbeteren van vele vormen van ziekenhuisgerelateerde zorg in het verpleeghuis. Dit evaluatie-onderzoek zal in dit voorjaar in overleg met genoemde partijen nader worden vormgegeven. Het is mogelijk dat daarbij ook gebruik wordt gemaakt van de bij het Rheumaverpleeghuis aanwezige expertise. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij afdeling Parlementaire Documentatie</noot>
      </noten>
   </antwoorden>
</kvr>
