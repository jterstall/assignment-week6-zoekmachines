<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Verkeer en Waterstaat over de verdieping van de Westerschelde. (Ingezonden 11 oktober 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21685
</item>
         <item attribuut="Inhoud">Vragen naar aanleiding van een persbericht van Omroep Zeeland. Hierin staat dat minister Peijs (VW) bestuurders van de provincie Zeeland heeft laten weten positief te staan tegenover een derde verdieping van de Westerschelde, mede in verband met bestaand verdrag over toegankelijk houden van de Antwerpse haven.</item>
         <item attribuut="Rubriek">Verkeer, vervoer en waterstaat (Vaarwegen)</item>
         <item attribuut="Trefwoorden">Westerschelde</item>
         <item attribuut="Vindplaats">Kamervragen met antwoord 2004-2005, nr. 448, Tweede Kamer</item>
         <item attribuut="Vraagnr_bij_indiening">2040501430</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2004-11-23</item>
         <item attribuut="Datum_indiening">2004-10-11</item>
         <item attribuut="Document-id">KVR21685</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="937" allpagenumbers="937 938" vetnummer="2040501430" code="0405tkkvr448" lopendefooter="Tweede Kamer, vergaderjaar 2004–2005, Aanhangsel" filenaam="KVR21685" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="448" onderwerp="" indiendatum="2004-10-11">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-11-23">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u het persbericht <voetnoot nummer="1"/>waarin staat dat u Zeeuwse bestuurders heeft laten weten positief te staan tegenover een derde verdieping van de Westerschelde, onder verwijzing naar «een oud verdrag dat de toegankelijkheid van de Antwerpse haven garandeert»? </vraag>
      <vraag nummer="2">Heeft u zich inderdaad positief uitgelaten over een derde verdieping van de Westerschelde? Zo ja, was dit namens het kabinet en heeft u dit onderwerp overgenomen van uw staatssecretaris? Zo neen, wat heeft u wel tegen de Zeeuwse bestuurders gezegd over dit onderwerp? </vraag>
      <vraag nummer="3" voetnoot="1">Wat vindt u van de stelling van de burgemeester van Terneuzen dat uw uitlatingen over de derde verdieping onverstandig zijn, omdat het de onderhandelingspositie met Vlaanderen schaadt? <voetnoot nummer="1"/>
      </vraag>
      <vraag nummer="4" voetnoot="2">Indien u zich inderdaad positief heeft uitgelaten over een derde verdieping van de Westerschelde: acht u dit niet prematuur, aangezien de inspraakprocedure voor de Ontwikkelingsschets 2010 Schelde-estuarium net is gestart? Zo neen, waarom niet? En acht u dit niet eveneens prematuur, omdat er over de natuureffecten nog vele onzekerheden zijn? <voetnoot nummer="2"/>Zo neen, waarom niet? </vraag>
      <vraag nummer="5">Op welk oud verdrag dat de toegankelijkheid van de Antwerpse haven garandeert doelde u in het gesprek met Zeeuwse bestuurders? Wat is de juridische betekenis van dit verdrag? Op grond van welke (inter)nationale wetgeving danwel jurisprudentie is Nederland blijvend verplicht de toegankelijkheid van de Antwerpse haven te garanderen, terwijl de situatie rond de scheepvaart (zeer diepstekende schepen) en de natuurbescherming (vogel- en habitatrichtlijn) sinds het sluiten van dit verdrag ingrijpend zijn veranderd? </vraag>
      <vraag nummer="6">Kent u de gevoeligheden bij de Zeeuwse bevolking ten aanzien van de Westerschelde-problematiek? Zo ja, welke zijn die volgens u? </vraag>
      <vraag nummer="7">Bent u het eens met de betiteling «dat schelpenstrandje» die de staatssecretaris van Economische Zaken onlangs gaf aan het strand De Kaloot (met estuariene duinvorming) bij Vlissingen? Zo ja, waarom? Zo neen, waarom niet? </vraag>
      <vraag nummer="8" voetnoot="3">Bent u ervan op de hoogte dat de Westerschelde sinds het begin van de jaren negentig een zandexporterend systeem is? <voetnoot nummer="3"/>Deelt u de mening dat het, gelet op dit gegeven en het gebrek aan morfologische systeemkennis, wenselijk is eerst meer wetenschappelijk onderzoek te doen, alvorens een discussie aan te gaan over de Ontwikkelingsschets? Zo neen, waarom niet? </vraag>
      <vraag nummer="9">Bent u ermee bekend dat in de Antwerpse haven al wordt gesproken over de noodzaak en wenselijkheid van een vierde verdieping? Zo ja, wat is uw reactie hierop mede in het licht van het eerdergenoemde verdrag? </vraag>
      <noten afkomstig="vraag">
         <noot nummer="1" datum="2004-09-22" bron="Persbericht van Omroep Zeeland">Persbericht van Omroep Zeeland, 22 september 2004</noot>
         <noot nummer="2" titel="Bij morfologisch onderzoek is gebrek aan systeemkennis nog een leemte in de kennis alsmede de beperkingen van het modelinstrumentarium die daarmee nauw samenhangen. Ontbrekende informatie over de toekomstige ontwikkeling van slikken en schorren (...) en het deels ontbreken van een toetsingskader (...) vormen leemten in kennis voor de interpretatie van effecten op de natuur.">Samenvatting en conclusies Strategische MER ontwikkelingsschets 2010 Schelde-estuarium zoals ook blijkt uit de Ontwikkelingsschets (citaat: «Bij morfologisch onderzoek is gebrek aan systeemkennis nog een leemte in de kennis alsmede de beperkingen van het modelinstrumentarium die daarmee nauw samenhangen. Ontbrekende informatie over de toekomstige ontwikkeling van slikken en schorren (...) en het deels ontbreken van een toetsingskader (...) vormen leemten in kennis voor de interpretatie van effecten op de natuur.»)</noot>
         <noot nummer="3">Samenvatting van het MOVE Evaluatierapport 2004</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ik heb ten aanzien van een derde verdieping van de Westerschelde inderdaad een positieve grondhouding ingenomen vanuit de gedachte van goed nabuurschap en in de geest van het Memorandum van Vlissingen van 4 maart 2002. Mijn opmerking mag evenwel niet zo verstaan worden dat ik, laat staan de regering, terzake reeds een beslissing zou hebben genomen. Wij wachten immers thans de resultaten van inspraak en advies af terzake van de voorstellen die onlangs ter visie hebben gelegen, en deze resultaten zullen terdege worden meegewogen in de door de regering te nemen beslissing. Over dit onderwerp stond ik tijdens de door u geciteerde uitspraak in nauw contact met de Staatssecretaris van Verkeer en Waterstaat, van wie ik dit dossier inmiddels voor de duur van haar zwangerschapsverlof heb overgenomen. </antwoord>
      <antwoord nummer="3">Gezien mijn bij vraag twee gegeven antwoord vind ik niet dat mijn positieve grondhouding de onderhandelingspositie met Vlaanderen schaadt. Het duidt niet meer aan dan dat ik bereid ben vanuit goed nabuurschap met Vlaanderen te onderhandelen. </antwoord>
      <antwoord nummer="4">Gezien mijn bij vraag twee gegeven antwoord acht ik mijn terzake gedane opmerkingen niet prematuur. De inspraak krijgt nog alle ruimte. Wat betreft de resterende (overigens beperkte) onzekerheden mag ik u erop wijzen dat voor het geval een positief besluit wordt genomen, alles op alles zal worden gezet om negatieve effecten van de voorgestelde besluiten te voorkomen met behulp van mitigerende maatregelen en – indien toch nodig – te compenseren. De dan nog resterende onzekerheden in de verdere toekomst zullen door onderzoek en monitoring gesignaleerd, beheerst en afgedekt moeten worden met afspraken over hoe in een dergelijk geval te handelen. </antwoord>
      <antwoord nummer="5">Het oude verdrag waar ik op doelde is het Scheidingsverdrag (Tractaat tussen Nederland en België van 19 april 1839, Stb. 1839, 26). Artikel 9, lid 1 van dit verdrag garandeert de vrije scheepvaart op de «stroomen en bevaarbare rivieren ... die het Belgische grondgebied en het Hollandsche grondgebied van een scheiden, of gelijkelijk doorlopen». Dit betreft dus ook de Schelde. Dit artikellid verwijst verder naar artikel CXIII van de algemene Akte van het Congres van Wenen (1815), dat staten verplicht tot zodanig onderhoud van de (Europese) internationale vaarwegen, dat er geen obstakels voor de scheepvaart worden geschapen. Hiermee wordt de toegankelijkheid van de Antwerpse haven in zoverre gegarandeerd dat Nederland moet garanderen dat de Schelde op de overeengekomen diepte blijft (er wordt immers slechts gesproken van «onderhouden»). Intussen wordt de wijze waarop de Nederlandse verplichtingen moeten worden geïnterpreteerd terdege beïnvloed door later tot stand gekomen internationaal recht, onder andere in multilaterale verdragen waarbij Nederland en België partij zijn, alsmede EG-regelingen, waaronder de door u genoemde Vogel- en Habitatrichtlijn. Ingrepen in het systeem zullen dan ook moeten plaats vinden met inachtneming van dit latere recht. De Ontwikkelingsschets gaat hier ook van uit. </antwoord>
      <antwoord nummer="6">De gevoeligheden bij de Zeeuwse bevolking ten aanzien van de Westerscheldeproblematiek zijn mij bekend. Reeds bij het formuleren van de opdracht tot het opstellen van de Ontwikkelingsschets is daarom – in afstemming met de regio zelf – een aantal randvoorwaarden aan het proces opgelegd. Zo is voortdurend nauw overlegd met de vertegenwoordigers van de betrokken overheden en maatschappelijke groeperingen via het «Overleg Adviserende Partijen», dat nog voornemens is dezer dagen een gezamenlijk advies aan de regeringen aan te bieden. Op verzoek van dit «OAP» is de Ontwikkelingsschets – een strategische studie, primair gericht op het onderzoeken van de aard van de in het estuarium voor 2010 uit te voeren dan wel voor te bereiden maatregelen en van hun nut en noodzaak – ter inzage gelegd. Het proces heeft er in elk geval toe geleid dat de Zeeuwse en Antwerpse partijen meer begrip voor elkaars gevoeligheden hebben gekregen, en geneigdheid zijn gaan tonen tot samenwerken. </antwoord>
      <antwoord nummer="7">Ten aanzien van de betiteling die de staatssecretaris van Economische Zaken zou hebben gebruikt voor het strand De Kaloot verwijs ik u naar haar. </antwoord>
      <antwoord nummer="8">Ja, mij is bekend dat de Westerschelde volgens de jongste inzichten een zandexporterend systeem is. Bij de nieuwe, in de Ontwikkelingsschets genoemde stortstrategie wordt daarmee rekening gehouden: door meer onderhoudsbaggerspecie in het oostelijk deel van de Westerschelde te storten zal de export waarschijnlijk verminderen. Ik acht het niet nodig om met een beslissing over de Ontwikkelingsschets te wachten tot eerst nog meer wetenschappelijk onderzoek is gedaan. De onzekerheden zijn te overzien, en vooralsnog ben ik van mening dat – op basis van alle thans voorhanden zijnde gegevens en inzichten – het proces van besluitvorming kan worden voortgezet. Overigens zullen de projecten – ingeval van een positief strategisch besluit – eerst nog onderworpen worden aan de vereiste planprocedures, in het kader waarvan ook nog nader toegespitst onderzoek zal worden verricht. De ontwikkelingen met betrekking tot de zandexport zullen ook worden gemonitord. </antwoord>
      <antwoord nummer="9">Mij is bekend dat in de Antwerpse haven gesproken wordt over de noodzaak en wenselijkheid van een vierde verdieping. Een zodanige discussie is echter wat mij betreft thans niet aan de orde. </antwoord>
      <noten afkomstig="antwoord"/>
   </antwoorden>
</kvr>
