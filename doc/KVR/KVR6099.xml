<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sterk (PvdA) over een avondopleiding van de HBO-opleiding Gebarentaal. (Ingezonden 15 oktober 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6099
</item>
         <item attribuut="Inhoud">Vragen naar aanleiding van het feit dat zes dove leerlingen, die ingeschreven staan bij de avondopleiding van de HBO-opleiding Gebarentaal, een afwijzing voor een doventolk hebben ontvangen omdat zij, volgens Cadans, 'al duurzaam zijn ingepast in een arbeidsproces' en 27 jaar of ouder zijn.</item>
         <item attribuut="Rubriek">Hoger onderwijs (Studenten) Hoger onderwijs (Universiteiten en hogescholen) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ)) Welzijn (Lichamelijk gehandicapten)</item>
         <item attribuut="Trefwoorden">Arbeidsongeschiktheidsverzekeringen Hbo Lichamelijk gehandicapten Studenten</item>
         <item attribuut="Vindplaats">Kamervragen met antwoord 1997-1998, nr. 367, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Sterk</persoon>
         </item>
         <item attribuut="Datum_reaktie">1997-12-02</item>
         <item attribuut="Datum_indiening">1997-10-15</item>
         <item attribuut="Document-id">KVR6099</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="749" allpagenumbers="749 750" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6099" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="367" onderwerp="" indiendatum="1997-10-15">
         <vrager partij="PvdA" oorsprong="parlement">Sterk</vrager>
         <vraagt-aan/>
      </vraagdata>
      <antwoorddata antwoorddatum="2 december 1997) Zie ook Aanhangsel Handelingen nr. 234, Vergaderjaar 1997–1998">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder>de staatssecretarissen van Sociale Zaken en Werkgelegenheid en van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebben zes dove leerlingen, die ingeschreven staan bij de avondopleiding van de HBO-opleiding Gebarentaal, een afwijzing voor een doventolk ontvangen omdat zij, volgens Cadans, «al duurzaam zijn ingepast in een arbeidsproces»? <voetnoot nummer="1"/>
      </vraag>
      <vraag nummer="2">Vindt u het terecht dat dove mensen ten gevolge van wet- en regelgeving niet verder kunnen studeren, her- of bijscholen, en dus geen carrière maken? </vraag>
      <vraag nummer="3">Bent u bereid om wet- en regelgeving op zodanige wijze aan te passen dat deze ongelijke behandeling tot het verleden gaat behoren? </vraag>
      <vraag nummer="4">Bent u tevens bereid om, in het belang van de recent gestarte opleiding Gebarentaal en in het belang van de emancipatie van de dove medemens, op zo kort mogelijke termijn een noodoplossing te realiseren? </vraag>
      <noten afkomstig="vraag">
         <noot nummer="1">Brief van het LISV aan het Seminarium voor Orthopedagogiek dd. 2 oktober 1997 Een afschrift van deze brief is ondershands aan de regering gezonden</noot>
      </noten>
   </vragen>
   <antwoorden aantal="3">
      <antwoord nummer="1">Op grond van het huidige uitvoeringsbeleid krachtens de Algemene Arbeidsongeschiktheidswet (AAW) kunnen voorzieningen ten behoeve van het volgen van regulier onderwijs aan personen tot 27 jaar worden verstrekt, zonder dat daarbij de vraag een rol speelt in hoeverre het volgen van de opleiding noodzakelijk is met het oog op inpassing in het arbeidsproces. Ten aanzien van degenen die de leeftijd van 27 jaar reeds hebben bereikt is die vraag echter wel van doorslaggevend belang. De dove studenten aan wie geen vergoeding is toegekend ten behoeve van het kunnen volgen van de genoemde opleiding zijn allen 27 jaar of ouder. Overigens blijkt vooralsnog uit de mij ter beschikking staande gegevens dat het gaat om 5 dove leerlingen. Uit de twee ons bekende beslissingen van de uitvoeringsinstellingen – over de overige besluiten heb ik nog geen informatie ontvangen – zoals deze namens het Landelijk Instituut Sociale Verzekeringen (Lisv) zijn genomen komt het volgende naar voren. Bij één beslissing werd op grond van de feiten aangenomen dat er reeds sprake was van een duurzame inpassing in het arbeidsproces en dat de betrokkene zonder de aangevraagde voorziening in staat werd geacht arbeid te verrichten. In de andere beslissing werd een soortgelijk standpunt ingenomen. De voorziening werd niet toegekend omdat de scholing niet gericht was op herstel, bevordering of in instandhouding van de arbeidsongeschiktheid. </antwoord>
      <antwoord nummer="2 en 3">Zoals hiervoor is aangegeven, bestaat er, voorzover men een studie aanvangt in het regulier onderwijs voordat men de leeftijd van 27 jaar heeft bereikt, de mogelijkheid om voor voorzieningen in aanmerking te komen. De grens van 27 jaar is gekozen omdat een dergelijke grens ook wordt gehanteerd in het kader van de Wet op de Studiefinanciering (WSF) hetgeen de neerslag vormt van het uitgangspunt dat de overheid zich verantwoordelijk acht om aan deze groep personen gelegenheid te bieden zich door het volgen van regulier onderwijs te ontplooien. Feit blijft evenwel dat de verstrekking van voorzieningen is geregeld in het kader van de AAW en dat dit met zich meebrengt dat, wanneer de leeftijd van 27 jaar is bereikt, het in de AAW neergelegde uitgangspunt wordt toegepast, namelijk dat een voorziening dient bij te dragen aan het «behoud, herstel of bevordering» van de arbeidsgeschiktheid. Anders dan bij personen die jonger dan 27 jaar zijn, wordt dan niet uitgegaan van de vooronderstelling dat hiervan sprake is indien men regulier onderwijs volgt. </antwoord>
      <antwoord nummer="4">De staatssecretaris van Sociale Zaken en Werkgelegenheid (SZW) zal een brief aan het Lisv zenden met het verzoek om voor het lopende studiejaar een noodoplossing in het kader van de AAW te bieden. Over de wijze waarop in de daarop volgende jaren in de verstrekking van een doventolk moet worden voorzien, vindt overleg plaats tussen de staatssecretarissen van SZW en Onderwijs, Cultuur en Wetenschappen (OCenW). Zodra de staatssecretaris van SZW een reactie van het Lisv heeft ontvangen zal hij de Tweede Kamer hierover informeren. Ook over de toekomst van het overleg tussen de staatssecretarissen van SZW en OCenW zal de Tweede Kamer nader worden geïnformeerd. </antwoord>
      <noten afkomstig="antwoord"/>
   </antwoorden>
</kvr>
