<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de ministers van Buitenlandse Zaken, van Defensie en van Binnenlandse Zaken en Koninkrijksrelaties over Echelon. (Ingezonden 3 maart 2000); Antwoord</item>
         <item attribuut="Bestand">29Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11513
</item>
         <item attribuut="Inhoud">Vragen over bestaan en activiteiten van een Anglo-Amerikaans afluisternetwerk, genaamd Echelon, en over een Europees afluisternetwerk Enfopol.</item>
         <item attribuut="Rubriek">Communicatie, media en informatievoorziening (Netwerken) Communicatie, media en informatievoorziening (Telecommunicatie) Criminaliteit en openbare orde (Inlichtingen- en veiligheidsdiensten) Staats- en bestuursrecht (Privacy)</item>
         <item attribuut="Trefwoorden">Computernetwerken Inlichtingen- en veiligheidsdiensten Privacy Telecommunicatie</item>
         <item attribuut="Vindplaats">Kamervragen met antwoord 1999-2000, nr. 1112, Tweede Kamer</item>
         <item attribuut="Vraagnr_bij_indiening">2990007820</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2000-04-14</item>
         <item attribuut="Datum_indiening">2000-03-03</item>
         <item attribuut="Document-id">KVR11513</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2501" allpagenumbers="2501 2502" vetnummer="2990007820" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11513" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1112" onderwerp="" indiendatum="2000-03-3">
         <vrager partij="GroenLinks" oorsprong="parlement">Halsema</vrager>
         <vraagt-aan>de ministers van Buitenlandse Zaken, van Defensie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="14 april 2000), zie ook Aanhangsel Handelingen nr. 985, vergaderjaar 1999–2000.">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de ministers van Defensie en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van de recente artikelen over bestaan en activiteiten van een Anglo-Amerikaanse afluisternetwerk? <voetnoot nummer="1"/>
      </vraag>
      <vraag nummer="2" voetnoot="2">Kunt u het bestaan van een dergelijk afluisternetwerk – al dan niet bekend onder de naam Echelon – bevestigen? Zo neen, wat is dan uw reactie op de inhoud van het jaarverslag over 1999 van het Belgische Comite van Toezicht op de Inlichtingendiensten, waarin het bestaan van dit netwerk wel wordt bevestigd? <voetnoot nummer="2"/>
      </vraag>
      <vraag nummer="3">Is de Nederlandse overheid betrokken bij (de activiteiten van) de Amerikaanse National Security Agency NSA of bij (de werkzaamheden van) het Echelon-systeem? Kunt u dit nader toelichten? </vraag>
      <vraag nummer="4">Wat is uw oordeel over het mogelijke afluisteren van het Nederlands telecommunicatieverkeer door buitenlandse inlichtingendiensten? Bent u bereid een onderzoek in te stellen naar die mogelijke afluisteractiviteiten? </vraag>
      <vraag nummer="5">Welke maatregelen denkt u te nemen om Nederlandse overheden, bedrijven en burgers te beschermen tegen dergelijke buitenlandse afluisteractiviteiten? Wat is uw reactie op het standpunt van het Belgische Comite I dat «een intensief gebruik van sterke coderingsinstrumenten een van de oplossingen is» om zich te beschermen tegen systemen als Echelon? </vraag>
      <vraag nummer="6">Is de Nederlandse overheid betrokken bij (de activiteiten van) een Europees afluisternetwerk, al dan niet bekend onder de naam Enfopol? Zo ja, kunt u dan toelichten wat die betrokkenheid precies behelsd? </vraag>
      <vraag nummer="7">Speelt het Technisch Informatie Verwerkingscentrum (TIVC) in Amsterdam een rol bij het vergaren van economische dan wel financiële inlichtingen ten bate van Nederlandse overheden of bedrijven? Zo ja, hoe? </vraag>
      <vraag nummer="8">Bent u bereid om in de raad van ministers de gang van zaken rond Echelon en de betrokkenheid van het Verenigd Koninkrijk aan de orde te stellen? Zo neen, waarom niet? </vraag>
      <noten afkomstig="vraag">
         <noot nummer="1">De Morgen van 12 februari jl. ; Trouw van woensdag 23 februari jl.; NRC van donderdag 24 februari 2000;</noot>
         <noot nummer="2" titel="De algemene Dienst Inlichtingen Veiligheid (SGR) twijfelt niet aan het bestaan van een interceptiesysteem van het type Echelon">«De algemene Dienst Inlichtingen Veiligheid (SGR) twijfelt niet aan het bestaan van een interceptiesysteem van het type Echelon». Uit het jaarverslag over 1999 van het Vast Comite van Toezicht op de Inlichtingendiensten, als bijlage gevoegd bij het Verslag van de vergadering van 14 februari 2000 van de begeleidingscommissie van het Vaste Comite van Toezicht op de Inlichtingendiensten, onder nr. 2-332</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 4">Het is technisch niet mogelijk afluisteractiviteiten verricht door buitenlandse inlichtingendiensten in het buitenland te detecteren. Landen die afluisteractiviteiten verrichten zullen daarover geen informatie verschaffen. De officiële «press guidance» die de regering van de Verenigde Staten heeft uitgebracht naar aanleiding van de verschillende persberichten over «Echelon» bevestigt dit. Daarin wordt gesteld dat ter zake van feitelijke of vermoede inlichtingenoperaties geen commentaar wordt gegeven. Een officiële bevestiging van het al dan niet bestaan van «Echelon» moet dan ook worden uitgesloten. De in de voetnoot bij vraag 2 geciteerde stelling van de Belgische Algemene Dienst Inlichtingen en Veiligheid is blijkens het verslag van het Vast Comité 1 uitsluitend gebaseerd op open bronnen. Uit het voorafgaande moge volgen dat een nader onderzoek terzake niet zinvol is. </antwoord>
      <antwoord nummer="3 en 6">De hoofden van de Militaire Inlichtingendienst en de Binnenlandse Veiligheidsdienst onderhouden op grond van artikel 13 van de Wet op de inlichtingen- en veiligheidsdiensten (Wiv) contacten met inlichtingen- en veiligheidsdiensten van andere landen. De NSA behoort daartoe. Samenwerking met inlichtingen- en veiligheidsdiensten van andere landen bestaat voor het grootste deel uit de uitwisseling van gegevens. Ook worden op verzoek technische en andere vormen van ondersteuning verleend. Meer specifieke informatie over de aard en intensiteit van de samenwerking die met de verschillende buitenlandse diensten plaatsvindt, wordt uitsluitend vertrouwelijk aan de commissie voor de Inlichtingen- en Veiligheidsdiensten van de Tweede Kamer verstrekt, aangezien deze informatie geheim te houden operationele gegevens bevat. Wat Enfopol betreft wordt opgemerkt dat dit geen aanduiding voor een Europees afluisternetwerk is, maar een documentaanduiding van de Werkgroep Politionele Samenwerking binnen de derde pijler van de Europese Unie. </antwoord>
      <antwoord nummer="5">Afluisteractiviteiten zijn nimmer geheel te voorkomen. Naast andere maatregelen gebruiken overheid en particulieren coderingsinstrumenten om zich hiertegen te beschermen. </antwoord>
      <antwoord nummer="7">Sinds 1 januari 1996 maakt het Technisch Informatie Verwerkingscentrum (TIVC) deel uit van de MID en in 1998 is het onder de naam Strategisch Verbindingsinlichtingen Centrum (SVIC) een onderdeel van de afdeling verbindingsinlichtingen van de MID. De afdeling verbindingsinlichtingen is belast met de feitelijke uitvoering van de interceptie van etherverkeer voor zover dat noodzakelijk is voor een goede uitvoering van de taken van de MID en BVD zoals opgenomen in de artikelen 8 en 9 van de Wiv. Uit deze interceptie verkregen informatie wordt niet aan het Nederlandse bedrijfsleven verstrekt. </antwoord>
      <antwoord nummer="8">Dit onderwerp zal blijkens uitlatingen van het Portugese EU-voorzitterschap tijdens de eerstvolgende Raad van Ministers van Binnenlandse Zaken en Justitie aan de orde komen, welke is voorgenomen voor 29 mei 2000. </antwoord>
      <noten afkomstig="antwoord"/>
   </antwoorden>
</kvr>
