<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Heteren (PvdA) aan de staatssecretaris van Volkshuisvesting, Ruimtelijke Ordening en Milieubeheer over het recyclen van vlakglas (Ingezonden 16 december 2002); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17004
</item>
         <item attribuut="Rubriek">Milieu (Recycling)</item>
         <item attribuut="Trefwoorden">Recycling</item>
         <item attribuut="Vindplaats">Kamervragen met antwoord 2002-2003, nr. 623, Tweede Kamer</item>
         <item attribuut="Vraagnr_bij_indiening">2020304650</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Van Heteren</persoon>
         </item>
         <item attribuut="Datum_reaktie">2003-01-17</item>
         <item attribuut="Datum_indiening">2002-12-16</item>
         <item attribuut="Document-id">KVR17004</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1315" allpagenumbers="1315 1316" vetnummer="2020304650" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17004" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="623" onderwerp="" indiendatum="2002-12-16">
         <vrager partij="PvdA" oorsprong="parlement">Van Heteren</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-01-17">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Kunt u zich de mededeling over het algemeen verbindend verklaren van een overeenkomst over de verwijderingsbijdrage voor vlakglas herinneren? </vraag>
      <vraag nummer="2">Wat is de stand van zaken ten aanzien van het inzamelsysteem van het vlakglas ten behoeve van de recycling? </vraag>
      <vraag nummer="3">Hoeveel inzamelpunten zullen op 1 januari 2003 beschikbaar zijn? Zal dit systeem landsdekkend zijn? </vraag>
      <vraag nummer="4">Hoe denkt u te voorkomen dat glasbedrijven grote afstanden moeten afleggen om hun glas af te geven? </vraag>
      <vraag nummer="5">Deelt u de mening dat de beschikbaarheid van voldoende inzamelpunten op redelijke afstanden van de bedrijven tot de randvoorwaarden behoort van het systeem en dat het daarmee onder uw verantwoordelijkheid valt? </vraag>
      <vraag nummer="6">In hoeverre deelt u het verwijt van de glaszettersbedrijven dat zij onvoldoende betrokken zijn geweest bij de totstandkoming van de betreffende mededeling? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Op 4 januari 2002 heeft mijn ambtsvoorganger een overeenkomst tussen producenten en importeurs van vlakglas over een afvalbeheerbijdrage (verwijderingsbijdrage) voor vlakglas algemeen verbindend verklaard. </antwoord>
      <antwoord nummer="2">Met ingang van 1 januari 2003 wordt het systeem voor inzamelen van vlakglas operationeel. Vanaf dat moment zal er door de Stichting Vlakglas Recycling Nederland (VRN) bij de producenten en importeurs een afvalbeheerbijdrage worden geheven op isolerend dubbelglas, waaruit het systeem voor inzameling en recycling zal worden gefinancierd. </antwoord>
      <antwoord nummer="3">Op 1 januari 2003 zullen 90 inzamelpunten operationeel zijn. Deze zijn verdeeld over het gehele land en gevestigd bij glasgroothandelaren. Dit aantal zal medio maart 2003 zijn toegenomen tot 250. Er zullen dan ook inzamelpunten gevestigd zijn bij door gemeenten beheerde regionale overslagstations (ROSsen), bij grote glaszetbedrijven, schildersbedrijven, gevelbouwers en bij containerbedrijven. </antwoord>
      <antwoord nummer="4">Voor een goed functioneren van het innamesysteem is het noodzakelijk dat ontdoeners (waaronder de glaszettersbedrijven) het afgedankte glas zonder veel moeite kunnen afgeven. Een voldoende hoge dichtheid van afgiftepunten is hierbij een belangrijk element. Het realiseren van een laagdrempelig innamesysteem is de primaire verantwoordelijkheid van het bedrijfsleven (vlakglasproducenten en importeurs). Mijn betrokkenheid beperkt zich tot het algemeen verbindend verklaren van een overeenkomst over een afvalbeheerbijdrage, waardoor àlle producenten en importeurs deze bijdrage moeten afdragen aan het systeem en er geen free riders kunnen zijn. Tot een algemeen verbindendverklaring kan worden overgegaan op grond van art. 15.36, eerste lid van de wet Milieubeheer als door de aanvragers voldaan wordt aan eisen, gesteld in de regeling verzoek verwijderingsbijdragen. Vermeld kan worden dat met de 250 voorziene inzamelpunten de afstand van glasbedrijven tot inzamelpunten maximaal 15 km zal bedragen. Verder zijn ontdoeners niet verplicht hun glas af te geven aan het systeem van VRN. Zij kunnen ook hun eigen kanalen blijven benutten. Bij gebruikmaking van het systeem van VRN hoeft men echter niet te betalen voor het afdanken van het glas. </antwoord>
      <antwoord nummer="5">Zie het antwoord op vraag 4. </antwoord>
      <antwoord nummer="6">De aanvraag is ingediend door de producenten en importeurs van vlakglas. Het is aan hen, als initiatiefnemers voor dit systeem, om de betrokken actoren waaronder de glaszettersbedrijven te betrekken bij het opzetten en exploiteren van de afvalbeheersstructuur voor vlakglas. Het is ook in hun belang omdat het functioneren van het innamesysteem valt of staat met de bereidheid van de ontdoeners om er gebruik van te maken. Naar ik heb begrepen zijn er reeds contacten tussen de betrokken partijen gelegd. </antwoord>
      <noten afkomstig="antwoord"/>
   </antwoorden>
</kvr>
