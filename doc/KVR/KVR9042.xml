<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hermann (GroenLinks) aan de minister van Volksgezondheid, Welzijn en Sport over fouten in de donorregistratie. (Ingezonden 8 maart 1999); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9042
</item>
         <item attribuut="Inhoud">Betreft mensen die geen orgaandonor willen zijn, maar toch een brief hebben ontvangen dat zij als donor zijn geregistreerd.</item>
         <item attribuut="Rubriek">Criminaliteit en openbare orde (Persoonsregistratie en identificatie) Gezondheidszorg (Geneeskunde)</item>
         <item attribuut="Trefwoorden">Orgaandonatie Persoonsregistratie</item>
         <item attribuut="Vindplaats">Kamervragen met antwoord 1998-1999, nr. 1083, Tweede Kamer</item>
         <item attribuut="Vraagnr_bij_indiening">2989909080</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">Hermann</persoon>
         </item>
         <item attribuut="Datum_reaktie">1999-03-31</item>
         <item attribuut="Datum_indiening">1999-03-08</item>
         <item attribuut="Document-id">KVR9042</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2217" allpagenumbers="2217 2218 2219" vetnummer="2989909080" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9042" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1083" onderwerp="" indiendatum="1999-03-8">
         <vrager partij="GroenLinks" oorsprong="parlement">Hermann</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-03-31">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Zijn de berichten waar dat duizenden mensen die hebben doorgegeven dat ze geen orgaandonor willen zijn, toch een brief hebben ontvangen dat zij als donor in het register zijn opgenomen? <voetnoot nummer="1"/>
      </vraag>
      <vraag nummer="2">Hoe is het mogelijk dat deze fout is opgetreden? Hoeveel mensen hebben een foutieve bevestiging ontvangen? </vraag>
      <vraag nummer="3">Welke waarborgen zijn er dat dergelijke en andere fouten niet kunnen leiden tot een orgaandonatie door mensen die daaraan niet mee willen werken? </vraag>
      <vraag nummer="4">Deelt u de mening dat dergelijke fouten funest zijn voor het vertrouwen van burgers in een zorgvuldige en foutloze uitvoering registratie van dergelijke zeer belangrijke gegevens en dat hiermee een succesvolle werving van orgaandonoren vrijwel een onmogelijke opgave wordt? </vraag>
      <vraag nummer="5">Welke waarborgen zijn er thans om een zorgvuldige en foutloze verwerking van de gegevens met betrekking tot de donorregistratie te verzekeren? Uit de gemaakte fouten blijkt dat deze waarborgen onvoldoende zijn. Welke maatregelen gaat u nemen om herhaling te voorkomen? </vraag>
      <vraag nummer="6">Welke maatregelen gaat u nemen om het vertrouwen van burgers in de donorregistratie te herstellen? Wat gebeurt er in de richting van de burgers die een foute bevestiging hebben ontvangen? </vraag>
      <vraag nummer="7">De verwerking van de gegevens is uitbesteed aan een particulier bedrijf. Waarom is gekozen voor uitvoering door een commerciële onderneming? Waarom draagt de overheid niet zelf zorg voor de verwerking en het beheer van dergelijke kwetsbare gegevens? Is de bescherming van de gegevens van donoren en een zorgvuldige verwerking wel te garanderen bij uitvoering door een particulier bedrijf? Zo ja, welke waarborgen zijn hiervoor ingebouwd? </vraag>
      <vraag nummer="8">Zijn de gemaakte fouten voor u reden om de uitvoering van de registratie door het betreffende bedrijf ter discussie te stellen? Zo neen, waarom niet? </vraag>
      <noten afkomstig="vraag">
         <noot nummer="1" datum="1999-03-5" bron="Trouw">Trouw, 5 maart 1999</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De bewuste registratiebevestigingen hadden betrekking op een deel van de donorregistratieformulieren uit de aanschrijvingsactie in 1998. Zij zijn door Primatekst Gooiland Combinatie verwerkt en ingevoerd in een geautomatiseerd bestand (zie ook het antwoord op vraag 7). Op basis van dit bestand zijn de registratiebevestigingen aangemaakt en verstuurd. Bij het invoeringsproces is bij Primatekst een fout gemaakt. Deze werd veroorzaakt doordat bij de verwerking van de 40 000 (om precies te zijn: 39 222) formulieren in een deeltraject een fout is geslopen in de voor deze partij specifiek gemaakte conversie-software (de software die de output van Primatekst converteert naar de lay-out van het Donorregister) en doordat in dit geval de controle door Primatekst op de juistheid van de ingevoerde gegevens (de output) gebrekkig heeft plaatsgevonden. Over de invoering van deze nieuwe conversie-software en de niet uitgevoerde controle heeft het verwerkingsbedrijf het Donorregister niet vooraf en dus niet tijdig geïnformeerd. Doel van de controle is nu juist om fouten als deze, zoals nu zijn gebeurd, te voorkomen. Ongeveer 18 000 mensen (17 787) hebben een foutieve registratiebevestiging ontvangen. </antwoord>
      <antwoord nummer="3">In de WOD c.a. is geregeld dat burgers een registratiebevestiging ontvangen, als finale controle op de juistheid van de registratie. De bevestiging vormt de waarborg dat mensen niet ongewenst donor zullen zijn. In de registratiebevestiging wordt namelijk de inhoud van de registratie van de ingestuurde keuze met betrekking tot orgaandonatie weergegeven, waardoor de ontvanger van de bevestiging kan controleren of de gegevens correct zijn geregistreerd. De gegevens in het register worden echter pas vier weken na verzending van de registratiebevestiging raadpleegbaar. Gedurende deze tijd, die een ieder heeft om zijn/haar gegevens te controleren en eventueel te laten verbeteren kan er geen orgaandonatie plaatsvinden op grond van gegevens in het Donorregister. Overigens is het ook na die vier weken te allen tijde mogelijk om de wilsbeschikking te laten wijzigen. </antwoord>
      <antwoord nummer="4">De gemaakte fout komt als zodanig het vertrouwen in een zorgvuldige en foutloze uitvoering van de registratie natuurlijk niet ten goede. Nadat de fout was ontdekt, is echter zo snel mogelijk actie ondernomen om de fout op te sporen en te herstellen en het mogelijk verloren vertrouwen te herwinnen. Daartoe heeft het Donorregister aan degenen die geconfronteerd waren met een foutieve registratiebevestiging via een persoonlijke brief bericht dat er een fout was gemaakt en dat die fout geen consequenties had bij eventueel overlijden. Tevens is hen meegedeeld dat ze uiterlijk in april een nieuwe en correcte registratiebevestiging ter controle zullen ontvangen. Gedurende deze tijd en de tijd dat men kan reageren op de nieuwe registratiebevestiging is de registratie niet raadpleegbaar. Voorts is door het Donorregister, nadat duidelijk was waar de fout zat, nog dezelfde dag een persverklaring uitgegeven, waarin o.a. stond dat de 40 000 registraties voor raadpleging geblokkeerd waren. Door de betrachte openheid over de gang van zaken werd beoogd de ontstane onrust over de registratie weg te nemen. Vooralsnog zie ik in het incident, mede in de context van de in gang gezette informatie naar de burgers, geen aanleiding om te veronderstellen dat het vertrouwen in de registratie nu zodanig geschokt is dat een succesvolle werving van orgaandonoren een vrijwel onmogelijke opgave wordt. Zo is de respons op de aanschrijving van de achttienjarigen tot nu toe volgens verwachting verlopen. </antwoord>
      <antwoord nummer="5">Het betreffende verwerkingsbedrijf zal, na het onder extra controle van het Donorregister herstellen van de fout, geen werkzaamheden meer voor het Donorregister verrichten. Het Donorregister zal de verwerking van nieuwe donorregistratieformulieren in eigen beheer uitvoeren, waardoor de controle van de verwerkingsactiviteiten tot op het niveau van individuele registratieformulieren gemakkelijker kan verlopen. Naar aanleiding van de gemaakte fout worden alle bestaande controlemechanismen en -procedures nog eens kritisch doorgelopen en zonodig aangescherpt. De registratiebevestiging is overigens te beschouwen als waarborg, als laatste controlemechanisme. Naar aanleiding van de registratiebevestiging kan de ontvanger van de bevestiging controleren of de gegevens juist zijn geregistreerd. Pas na vier weken wordt de registratie vervolgens raadpleegbaar. Hoewel er een fout gemaakt is, heeft de registratiebevestiging gewerkt als snelle en waterdichte waarborg, waardoor geen ongewenste orgaandonaties voor konden komen. </antwoord>
      <antwoord nummer="6">De verwerking van de nieuwe donorverklaringen gebeurt vanaf maart 1999 bij het Donorregister zelf, en wordt geen gebruik meer gemaakt van de diensten van Primatekst. Naar aanleiding van de foutieve registratie wordt thans de beschrijving van de administratieve organisatie van het registratieproces nog eens kritisch doorgenomen en waar nodig aangescherpt en aangevuld, zodat een fout, zoals is voorgekomen, wordt vermeden. Ook in de algemene publieksvoorlichting blijft de betrouwbaarheid van het Donorregister een aandachtspunt. De burgers die een foutieve registratiebevestiging hebben ontvangen, hebben inmiddels een excuusbrief ontvangen (zie ook het antwoord op vraag 4). Hierin stond vermeld wat gebeurd is en dat men in april een nieuwe bevestiging ontvangt. Tevens worden ze erover geïnformeerd dat hun registratie voorshands niet raadpleegbaar is. </antwoord>
      <antwoord nummer="7">In maart en april 1998 is aan alle ingezetenen van Nederland van achttien jaar en ouder (12 miljoen mensen) een donorregistratieformulier toegezonden. Verwacht werd dat tussen de 3 à 6 miljoen mensen dit formulier ingevuld zouden terugsturen. Om deze éénmalige bulk van donorregistratieformulieren tijdig te kunnen verwerken, is ervoor gekozen deze zeer grootschalige activiteit (de verwerking) niet door het bedrijf. Via een Europese aanbestedingsprocedure is voor deze activiteit Primatekst Gooiland Combinatie, een onderdeel van PTT Mediaservice/TNT Post uitgekozen (zie ook mijn brieven plus bijlage aan de voorzitter van de Tweede Kamer, 24 november 1997, kenmerk CSZ/POD-9719044 en 13 januari 1999, kenmerk CSZ/ZT-9820257). Tot de verwerkingsactiviteiten behoorden onder meer de scanning van de ingezonden formulieren, het controleren hiervan en eventueel nabewerken, en het aanmaken van een medium met gegevens van de donorformulieren (ASCII-data). Het beheer van de aldus aangeleverde gegevens berust overigens bij het Donorregister. In de overeenkomst tussen VWS en Primatekst/PTT Mediaservice heeft Primatekst gegarandeerd dat de formulieren foutloos zouden worden ingelezen en dat de daarbij behorende dienstverlening (inclusief controles) vakbekwaam en conform de gestelde kwalificaties zal worden uitgevoerd. Een van de eisen in het Europese aanbestedingsdocument en het contract met Primatekst omvatte de beveiliging tegen inbreuken op de privacy. Alle apparatuur, opslagmedia en papier waarop informatie uit het Donorregister of van de donorregistratieformulieren was opgeslagen, is afdoende beveiligd. Overigens zijn, ook op het verwerkingsbedrijf, de bepalingen van de Wet persoonsregistratie van toepassing. </antwoord>
      <antwoord nummer="8">Met de verwerking van de 40 000 registratieformulieren zullen de werkzaamheden van Primatekst ten behoeve van het Donorregister worden beëindigd. </antwoord>
      <noten afkomstig="antwoord"/>
   </antwoorden>
</kvr>
