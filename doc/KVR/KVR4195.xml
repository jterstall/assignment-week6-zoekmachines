<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden M. B. Vos en Sipkes beiden (GroenLinks) over export van gesubsidieerd rundvlees door de Europese Unie naar Zuid-Afrika. (Ingezonden 19 november 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4195
</item>
         <item attribuut="Rubriek">Bedrijfsleven en industrie (Subsidies) Handel en economie (Export) Internationale betrekkingen (Europese Unie) Veeteelt (Runderen) Veeteelt (Vlees)</item>
         <item attribuut="Trefwoorden">EU Export Runderen Subsidies Vlees Zuid-Afrika</item>
         <item attribuut="Vindplaats">Kamervragen met antwoord 1996-1997, nr. 516, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="GroenLinks">M. B. Vos</persoon>
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1997-01-14</item>
         <item attribuut="Datum_indiening">1996-11-19</item>
         <item attribuut="Document-id">KVR4195</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1059" allpagenumbers="1059 1060" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="516" onderwerp="" indiendatum="1996-11-19">
         <vrager partij="GroenLinks" oorsprong="parlement">M. B. Vos</vrager>
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="14 januari 1997), zie ook aanhangsel handelingen nr. 438, vergaderjaar 1996–1997">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Heeft de Europese Unie het afgelopen jaar haar export van gesubsidieerd rundvlees naar Zuid-Afrika ongeveer verdubbeld? </vraag>
      <vraag nummer="2">Deelt u de opvatting, dat deze export tot een ernstige verstoring van de rundvleesmarkt in deze regio leidt en het inkomen van rundveehouders in met name Zuid-Afrika sterk onder druk zet? </vraag>
      <vraag nummer="3">Heeft de regering van Zuid-Afrika de Europese Commissie daarom onlangs verzocht Zuid-Afrika niet langer in te delen in de categorie landen («Zone 2») die voor het hoogste niveau van exportsubsidies op rundvlees in aanmerking komt? </vraag>
      <vraag nummer="4" voetnoot="1">Wat vindt u van de afwijzende reactie van de Europese Commissie op dit verzoek, gezien het streven van de Unie naar meer coherentie in het beleid op het gebied van ontwikkelingssamenwerking? <voetnoot nummer="1"/>
      </vraag>
      <vraag nummer="5">Wat is de reden, dat de Europese Commissie ten aanzien van de rundvleesexport naar zuidelijk Afrika een ander beleid voert dan vastgelegd in de interne richtlijn die op dit punt geldt voor West-Afrika? Vindt u een dergelijke andere benadering terecht? </vraag>
      <vraag nummer="6">Hoe verhoudt zich het verbod op het verstrekken van export-restituties op rundvlees naar landen die zelf ook rundvlees naar de Europese Unie exporteren met het gegeven dat Zuid-Afrika lid is van de Southern African Customs Union, waarvan enkele leden (Botswana, Namibië, Swaziland) rundvlees naar de Unie uitvoeren? </vraag>
      <vraag nummer="7">Wilt u binnen de Europese Unie bevorderen, dat de dumping van Europees rundvlees ook op andere Afrikaanse markten (andere dan de West-Afrikaanse markt) gestaakt wordt? </vraag>
      <noten afkomstig="vraag">
         <noot nummer="1">Verdrag tot oprichting van de E.G., Art. 130V</noot>
      </noten>
   </vragen>
   <antwoorden aantal="7">
      <antwoord nummer="1">Nee. In 1994 is door de EU 48 000 ton rundvlees met restitutie naar Zuid-Afrika geëxporteerd in 1995 53 000 ton. Van januari tot juli 1996 besloeg deze export ca. 30 000 ton; voor de periode juli tot november 1996 is voor 15 000 ton exportcertificaten aangevraagd. </antwoord>
      <antwoord nummer="2">Mij bereikten in november jl. berichten dat de Zuidafrikaanse rundvleesmarkt verstoord zou worden door exporten uit de Europese Unie. Tijdens de Landbouwraad van 18 november jl. heb ik hierover mijn zorg uitgesproken en de Commissie verzocht de kwestie te onderzoeken en, indien nodig, adequate maatregelen te nemen. Onder verwijzing naar de artikelen 130 U en V van het EG-Verdrag, heb ik aandacht gevraagd voor de noodzaak van een coherent extern beleid van de Unie. </antwoord>
      <antwoord nummer="3">Ja. </antwoord>
      <antwoord nummer="4">De Europese Commissie heeft als reactie aan Zuid-Afrika verzocht nadere informatie te verstrekken omtrent de genoemde onderbiedingen van lokale prijzen door EU-exporteurs. Op basis van de te ontvangen informatie zouden vervolgens adequate maatregelen getroffen kunnen worden. Ik onderschrijf de aanpak van de Commissie voorzover deze is gericht op een zorgvuldige oplossing van deze problematiek, zoals destijds in West-Afrika. </antwoord>
      <antwoord nummer="5">Toen een aantal jaren geleden bleek dat de Westafrikaanse rundvleesmarkt verstoord werd door EU-rundvleesexporten, heeft de Unie de restitutie verlaagd voor exporten naar die markt (naar ik aanneem is dat waar u op doelt, hetgeen overigens geen interne richtlijn is). Daar de omstandigheden in Zuid-Afrika tot dusverre anders lijken dan in West-Afrika heeft de EU niet overwogen de restitutie ook voor exporten naar Zuid-Afrika te verlagen. Mocht nu blijken dat de Zuidafrikaanse markt door de EU-rundvleesexporten wordt verstoord, zal ik, zoals ik reeds in mijn antwoord op vraag 2 heb aangegeven, het treffen van adequate maatregelen aan de orde te stellen. </antwoord>
      <antwoord nummer="6">Er bestaat geen verbod op het verstrekken van exportrestituties op rundvlees naar landen, die zelf ook rundvlees naar de Europese Unie exporteren, met uitzondering van de landen, waaraan in het kader van het Verdrag van Lomé een invoercontingent rundvlees is toegekend. Zuid-Afrika, dat wat betreft rundvlees deficitair is, voert EU-vlees in voor binnenlands verbruik. Wederuitvoer naar andere leden van de Southern African Customs Union, die een rundvleessurplus hebben, is niet toegestaan. De Zuid-Afrikaanse overheid is verantwoordelijk voor de controle hierop. </antwoord>
      <antwoord nummer="7">Zodra zou worden aangetoond dat er sprake is van dumping van rundvlees op de Afrikaanse markten, zal ik passende maatregelen, b.v. verlaging van de restitutie, aan de orde stellen. </antwoord>
      <noten afkomstig="antwoord"/>
   </antwoorden>
</kvr>
