<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over de varkenspest. (Ingezonden 11 februari 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4441
</item>
         <item attribuut="Inhoud">Vragen over de beschikbaarheid en toepasbaarheid van het zogenaamde 'marker-vaccin', dat het bezwaar van gebruik van vaccinatie tegen varkenspest zou ondervangen. Momenteel zijn de verschijnselen na vaccinatie en van de ziekte zelf identiek.</item>
         <item attribuut="Rubriek">Veeteelt (Varkens) Veeteelt (Veeziekten)</item>
         <item attribuut="Trefwoorden">Varkenspest</item>
         <item attribuut="Vindplaats">Kamervragen met antwoord 1996-1997, nr. 756, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1997-02-27</item>
         <item attribuut="Datum_indiening">1997-02-11</item>
         <item attribuut="Document-id">KVR4441</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1547" allpagenumbers="1547 1548" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="756" onderwerp="" indiendatum="1997-02-11">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1997-02-27">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de berichten, als zou de massaslachting van varkens, naar aanleiding van het uitbreken van de varkenspest, kunnen worden voorkomen? <voetnoot nummer="1"/>
      </vraag>
      <vraag nummer="2">Is er een marker-vaccin ontwikkeld dat het bezwaar van gebruik van vaccinatie tegen varkenspest (het niet herkenbaar zijn van vaccinatiestof en de echte varkenspest) waarop de Europese regelgeving is gebaseerd, ondervangt? Zo ja, hoe lang geleden is dit marker-vaccin reeds ontwikkeld? </vraag>
      <vraag nummer="3">Verbiedt de Europese regelgeving ook dit marker-vaccin? Zo ja, waarom? Welke procedure moet dan nog doorlopen worden voordat dit marker-vaccin door de Europese Unie vrijgegeven zal worden? </vraag>
      <vraag nummer="4">Bent u bereid met de grootste spoed en nadruk bij de Europese Unie te bevorderen, dat dit marker-vaccin toegepast kan worden? </vraag>
      <vraag nummer="5">Indien het marker-vaccin reeds inzetbaar is, wat is dan de reden waarom gebruik van dit marker-vaccin voor Nederland nog niet is vrijgegeven? </vraag>
      <vraag nummer="6">Bent u bereid, indien dit marker-vaccin uit oogpunt van dierengezondheid medisch technisch reeds toepasbaar is, het gebruik voor Nederland vrij te geven? </vraag>
      <noten afkomstig="vraag">
         <noot nummer="1" datum="1997-02-9" bron="Gelders Dagblad">Gelders Dagblad, 9 februari 1997</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">ID-DLO in Lelystad is momenteel bezig met de laatste studies rondom de werkzaamheid en de veiligheid voor mens, dier en milieu van bedoeld marker-vaccin. De ontwikkeling van het vaccin is daarmee naar verwachting bijna afgerond. </antwoord>
      <antwoord nummer="3">Het marker-vaccin zal een communautaire toelatingsprocedure moeten doorlopen en daartoe door het European Medicines Evaluation Agency (EMEA) worden beoordeeld op de werkzaamheid, veiligheid en kwaliteit. Indien die beoordeling gunstig verloopt, kan het vaccin worden toegelaten op de Europese markt. Toelating is echter niet te verwachten voor eind 1998. In beginsel kan dan in overeenstemming met de Europese bestrijdingsrichtlijn 80/217/EEG het vaccin worden ingezet voor noodvaccinaties. Daartoe moet de getroffen Lid-Staat in overleg met de Europese Commissie een plan voor noodvaccinatie opstellen dat vervolgens door de andere Lid-Staten moet worden goedgekeurd. Ik wil erop wijzen, dat een besluit tot noodvaccinatie met het marker-vaccin ingevolge de huidige Europese bestrijdingsrichtlijn nu nog grote gevolgen zou hebben. Zo kan onder meer gedurende tenminste zes maanden geen export plaatsvinden van varkens en varkensvlees uit het gevaccineerde gebied. In die periode moeten ook alle in het gebied geboren biggen op het geboortebedrijf worden gemest hetgeen in de huidige praktijk vaak niet realiseerbaar zal zijn. In tegenstelling tot de klassieke vaccins, zijn marker-vaccins evenwel goed te onderscheiden van natuurlijke infecties en zouden als zodanig dan ook minder aanleiding geven tot het stellen van de nu geldende stringente randvoorwaarden. De ontwikkeling van markervaccins ondersteun ik dan ook. Er zal echter overleg binnen en buiten de EU nodig zijn om toepassing mogelijk te maken. </antwoord>
      <antwoord nummer="4">Ik zal in internationaal verband steun proberen te verwerven voor toepassing van dit nieuwe vaccin. Daarbij is van groot belang dat voldoende landen toepassing van marker-vaccins accepteren als instrument om de garantie te versterken dat de varkensstapel vrij is van varkenspest. </antwoord>
      <antwoord nummer="5 en 6">Zoals gezegd, is het marker-vaccin momenteel nog niet inzetbaar. Bovendien is, gelet op de geschetste formele Europese kaders en de daarmee gemoeide termijnen, het vrijgeven van het marker-vaccin vooralsnog niet aan de orde. Een eventueel toekomstig besluit tot vrijgeven van het vaccin zal voornamelijk afhangen van de dan te verwachten effecten op de handelsstromen alsmede het epidemiologische karakter van de op dat moment actuele uitbraak. </antwoord>
      <noten afkomstig="antwoord"/>
   </antwoorden>
</kvr>
