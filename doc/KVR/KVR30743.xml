<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de minister van Onderwijs, Cultuur en Wetenschap en de staatssecretaris van Economische Zaken over het bod van de kabelmaatschappijen Casema, Essent en @Home op de voetbalrechten. (Ingezonden 16 januari 2008);Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30743
</item>
         <item attribuut="Inhoud">Gevraagd wordt onder meer of het wenselijk is dat netwerkaanbieders, zoals kabelmaatschappijen, TV-zenders gaan beconcurreren, terwijl die TV-zenders voor de doorgifte van hun programma's afhankelijk zijn van diezelfde kabelmaatschappijen.</item>
         <item attribuut="Rubriek">Communicatie, media en informatievoorziening (Netwerken) Communicatie, media en informatievoorziening (Radio en televisie) Handel en economie (Mededinging) Vrijetijdsbesteding (Sport)</item>
         <item attribuut="Trefwoorden">Kabelnetten Mededinging Sport Televisie</item>
         <item attribuut="Vindplaats">Kamervragen met antwoord 2007-2008, nr. 1204, Tweede Kamer</item>
         <item attribuut="Vraagnr_bij_indiening">2070808520</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2008-01-31</item>
         <item attribuut="Datum_indiening">2008-01-16</item>
         <item attribuut="Document-id">KVR30743</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2573" allpagenumbers="2573 2574 2575" vetnummer="2070808520" code="0708tkkvr1204" lopendefooter="Tweede Kamer, vergaderjaar 2007–2008, Aanhangsel" filenaam="KVR30743" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1204" onderwerp="" indiendatum="2008-01-16">
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Onderwijs, Cultuur en Wetenschap en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2008-01-31">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Heeft u kennis genomen van het nieuws dat Zesko Holding, de moedermaatschappij van Essent, Casema en @Home, een bod overweegt op de voetbalrechten van de Eredivisie? <voetnoot nummer="1"/>
      </vraag>
      <vraag nummer="2">Is het correct dat de samenvattingen van de Eredivisie conform de bepalingen in de Mediawet moeten worden uitgezonden op een open net? </vraag>
      <vraag nummer="3">Hebben deze kabelmaatschappijen gezamenlijk voldoende dekking in Nederland om, met de opzet van een eigen analoog kanaal, te voldoen aan de definitie van een open net in de Mediawet? </vraag>
      <vraag nummer="4">Acht u het wenselijk dat netwerkaanbieders, zoals kabelmaatschappijen, TV-zenders gaan beconcurreren, terwijl die TV-zenders voor de doorgifte van hun programma’s afhankelijk zijn van diezelfde kabelmaatschappijen die een zeer grote machtspositie hebben op de markt? </vraag>
      <vraag nummer="5">Vindt u dat er sprake is van eerlijke concurrentie als kabelmaatschappijen met TV-zenders en anderen strijden om de voetbalrechten terwijl de kabelmaatschappijen de macht hebben om te bepalen wie over een open net kan beschikken wat een voorwaarde is om de voetbalrechten te kunnen verwerven? </vraag>
      <vraag nummer="6">Acht u het wenselijk dat netwerkaanbieders, zoals kabelmaatschappijen, andere netwerkaanbieders beconcurreren door de verwerving van exclusieve programmarechten, waardoor consumenten die bepaalde programma’s (in dit geval het voetbal) willen zien, gedwongen worden een kabelaansluiting af te nemen? </vraag>
      <vraag nummer="7">Heeft de OPTA middelen om de kabelmaatschappijen bij een eventuele verwerving van de voetbalrechten te dwingen de programma’s non-discriminatoir en tegen een redelijk tarief aan te bieden aan andere, concurrerende netwerkaanbieders zoals Digitenne of TV via ADSL? </vraag>
      <vraag nummer="8">Heeft u binnen de Europese richtlijnen mogelijkheden om de kabelmaatschappijen bij een eventuele verwerving van de voetbalrechten te dwingen de programma’s non-discriminatoir en tegen een redelijk tarief aan te bieden aan andere netwerkaanbieders, dan wel om de wet te wijzigen teneinde de kabelmaatschappijen daartoe te dwingen? </vraag>
      <vraag nummer="9">Indien de kabelmaatschappijen de voetbalrechten verwerven, hebben zij dan de vrijheid om het tarief voor het standaardpakket te verhogen of blijft de bevriezing van de tarieven ook in dat geval in stand? </vraag>
      <vraag nummer="10">Kunt u uiteenzetten hoe op Europees niveau de stand van zaken is in de discussie over de verwerving van exclusieve programmarechten door netwerkaanbieders? </vraag>
      <vraag nummer="11">Bent u bereid deze discussie in Europees verband (verder) aan te zwengelen om zodoende te bewerkstelligen dat netwerkaanbieders niet langer wordt toegestaan programmarechten exclusief te verwerven en deze zodoende te onthouden aan concurrerende netwerkaanbieders zodat een koppelverkoop ontstaat tussen netwerk en programma’s? </vraag>
      <noten afkomstig="vraag">
         <noot nummer="1" datum="2008-01-14" bron="Teletekst pagina 106">Teletekst pagina 106, 14 januari 2008</noot>
      </noten>
   </vragen>
   <antwoorden aantal="11">
      <antwoord nummer="1">Ja, met dien verstande dat Zesko Holding de moedermaatschappij is van Casema, @Home en Multikabel. </antwoord>
      <antwoord nummer="2">Ja. Dit onderwerp is geregeld in de artikelen 72 en 73 van de Mediawet en de Evenementenlijst die is opgenomen als bijlage II bij het Mediabesluit. Op de lijst staan evenementen die, als zij als onderdeel van een televisieprogramma worden uitgezonden, in ieder geval moeten worden uitgezonden op een open net. De Eredivisievoetbalwedstrijden worden genoemd in onderdeel C van de lijst. De daarin vermelde evenementen moeten in samenvatting worden uitgezonden. </antwoord>
      <antwoord nummer="3">Het begrip «open net» wordt gedefinieerd in artikel 1, onderdeel yy, van de Mediawet. Onderdeel van de definitie is dat het moet gaan om een televisieprogrammanet, waarop televisieprogramma’s voor algemene omroep worden uitgezonden, met een bereik van ten minste 75% van alle huishoudens in Nederland (NB: Eredivisie CV eist een dekking van 95% van alle huishoudens via een eigen netwerk of via derden). Zesko had eind 2007 circa 3,5 miljoen tv-abonnees (bron: Telecompaper, website Multikabel). Het aantal huishoudens in Nederland in 2007 was 7.191.000 (bron: CBS). Dit resulteert in een bereik van 48,7% van alle huishoudens in Nederland. Wanneer Zesko een eigen analoog kanaal opzet en dit kanaal enkel aan haar eigen klanten aanbiedt, is er dus geen sprake van een open net in de zin van de Mediawet. Zesko kan eventueel met andere (netwerk)aanbieders afspraken maken om het vereiste minimum bereik alsnog te halen. Overigens worden er naast het recht om samenvattingen uit te zenden in het tenderdocument voor de televisierechten van de Eredivisievoetbalwedstrijden nog vijf pakketten genoemd waarop geïnteresseerde partijen een bieding konden uitbrengen. Die pakketten hoeven op grond van de Mediawet niet op een open net te worden uitgezonden. Daarbij gaat het om live pakketten, mobiele clips, het voor- en nabeschouwingspakket, radiorechten en de Eredivisie vrouwen. </antwoord>
      <antwoord nummer="4" voetnoot="1">Het aanbieden van televisiezenders door ondernemingen die daarnaast een omroepdistributienetwerk exploiteren is op zich niet bezwaarlijk. Wanneer dergelijke ondernemingen over aanmerkelijke marktmacht beschikken, kan OPTA zonodig passende maatregelen nemen om misbruik van die marktmacht te voorkomen. Een van de mogelijke maatregelen is het opleggen van de verplichting om te voldoen aan redelijke verzoeken van aanbieders van TV-zenders om toegang te krijgen tot een omroepdistributienetwerk. Een dergelijke verplichting is op dit moment aan een aantal kabelmaatschappijen opgelegd, waaronder de drie kabelmaatschappijen waarvan Zesko de moedermaatschappij is <voetnoot nummer="1"/>. Naast OPTA, de toezichthouder op de Telecommarkt, heeft ook de NMa mogelijkheden om in te grijpen op grond van het algemene mededingingsrecht. </antwoord>
      <antwoord nummer="5">Zie het antwoord op vraag 4. </antwoord>
      <antwoord nummer="6">Aanbieders proberen zich uit concurrentieoverwegingen van elkaar te onderscheiden. Dat kan onder meer door het verwerven van een exclusief aanbod. Daartegen bestaat geen bezwaar zolang deze aanbieders zich maar aan het daarvoor geldende wettelijke kader (met name Mediawet, Telecommunicatiewet en Mededingingswet) houden. </antwoord>
      <antwoord nummer="7">Nee. </antwoord>
      <antwoord nummer="8">De algemene toetssteen voor concurrentiële gedragingen van marktpartijen is de Mededingingswet. Indien er door het verwerven van de voetbalrechten sprake zou zijn van een economische machtspositie op een markt voor programma’s zou de NMa op basis van de Mededingingswet kunnen optreden. Noodzakelijk daarvoor is dat de NMa vaststelt dat er sprake is van misbruik van een economische machtspositie. Mededingingsjurisprudentie leert dat zeer terughoudend wordt omgegaan met intellectuele eigendomsrechten en daarop gebaseerde informatiediensten. De Mediawet is de geëigende plaats om eventueel eisen te stellen aan de distributie van informatiediensten op basis van vereisten van publiek belang. Door de eis te stellen dat de samenvattingen van de Eredivisievoetbalwedstrijden via een open net moeten worden gedistribueerd wordt aan het publiek belang invulling gegeven. </antwoord>
      <antwoord nummer="9">De vijf grote kabelmaatschappijen (Casema, Multikabel, @Home, UPC en Delta) hebben OPTA medegedeeld de eindgebruikerstarieven voor het analoge standaardpakket onder het huidige reguleringsregime in 2008 en in 2009 met niet meer dan 2% per jaar te zullen verhogen. Zoals gezegd hoeven niet alle pakketten die worden aangeboden op een open net te worden uitgezonden. Voor de samenvattingen van de Eredivisievoetbalwedstrijden is dat wel het geval. Indien de kabelmaatschappijen een zender gaan exploiteren die als open net wordt aangemerkt, geldt dat deze zender conform artikel 1, onderdeel yy, van de Mediawet tegen het tarief van het basispakket moet worden aangeboden. De bepaling van deze eindgebruikerstarieven is aan de kabelmaatschappijen. Wanneer er sprake is van excessieve tarieven hebben OPTA (na een marktanalyse) en de NMa (indien wordt vastgesteld dat er sprake is van misbruik van machtspositie) de mogelijkheid om in te grijpen. </antwoord>
      <antwoord nummer="10">Zover mij bekend wordt hierover op Europees niveau geen discussie gevoerd. Rechthebbenden van radio- en tv-programma’s kunnen zelf bepalen of ze distributierechten aan derden willen verstrekken en of de distributierechten van hun programma’s al dan niet exclusief worden verleend. De Auteurswet beschermt de rechten van rechthebbenden en maakt ongeoorloofde distributie van programma’s strafbaar. Rechthebbenden onderhandelen met distributeurs van programma’s. Vaak worden de distributierechten van radio- en tv-programma’s exclusief verleend. Dergelijke exclusiviteitscontracten zijn op grond van de Europese regelgeving in principe toegestaan. </antwoord>
      <antwoord nummer="11">Het huidige kader ten aanzien van de exclusieve verwerving van programmarechten is naar mijn mening adequaat. Het uitgangspunt is dat rechthebbenden van programma’s in principe zelf kunnen bepalen of zij distributierechten aan derden willen verstrekken en of dat al dan niet exclusief gebeurt. Omgekeerd betekent dit ook dat distributeurs van programma’s al dan niet exclusieve distributierechten kunnen verwerven. Ik zie geen reden daarop voor netwerkaanbieders een uitzondering te maken. Indien een netwerkaanbieder een economische machtspositie heeft, kunnen OPTA en de NMa zonodig optreden. </antwoord>
      <noten afkomstig="antwoord">
         <noot nummer="1" datum="2007-12-21" bron="Herstelbesluiten marktanalyse omroeptransmissiediensten van OPTA">Herstelbesluiten marktanalyse omroeptransmissiediensten van OPTA, 21 december 2007</noot>
      </noten>
   </antwoorden>
</kvr>
