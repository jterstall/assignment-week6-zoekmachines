<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Aasted-Madsen-van Stiphout en Mosterd (beiden CDA) aan de staatssecretarissen van Onderwijs, Cultuur en Wetenschap, dhr. Rutte, en van Sociale Zaken en Werkgelegenheid over de beschikbaarheid van leerlingen voor MKB-leerbanen. (Ingezonden 1 november 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21681
</item>
         <item attribuut="Rubriek">Bedrijfsleven en industrie (Midden- en kleinbedrijf) Beroepsonderwijs en volwasseneneducatie (Leerlingen)</item>
         <item attribuut="Trefwoorden">Beroepsbegeleidende leerweg Leerlingen Midden- en kleinbedrijf</item>
         <item attribuut="Vindplaats">Kamervragen met antwoord 2004-2005, nr. 445, Tweede Kamer</item>
         <item attribuut="Vraagnr_bij_indiening">2040502670</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Aasted-Madsen-van Stiphout</persoon>
            <persoon partij="CDA">Mosterd</persoon>
         </item>
         <item attribuut="Datum_reaktie">2004-11-22</item>
         <item attribuut="Datum_indiening">2004-11-01</item>
         <item attribuut="Document-id">KVR21681</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="931" allpagenumbers="931 932" vetnummer="2040502670" code="0405tkkvr445" lopendefooter="Tweede Kamer, vergaderjaar 2004–2005, Aanhangsel" filenaam="KVR21681" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="445" onderwerp="" indiendatum="2004-11-1">
         <vrager partij="CDA" oorsprong="parlement">Aasted-Madsen-van Stiphout</vrager>
         <vrager partij="CDA" oorsprong="parlement">Mosterd</vrager>
         <vraagt-aan>de staatssecretarissen van Onderwijs, Cultuur en Wetenschap, dhr. Rutte, en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2004-11-22">
         <antwoorder functie="staatssecretaris" ministerie="Onderwijs, Cultuur en Wetenschap">Rutte</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het feit dat MKB Limburg, Limburgse Organisatie van Zelfstandige Ondernemers (LOZO) de door hen verworven leerbanen niet heeft kunnen invullen, omdat er geen leerlingen in de Beroepsbegeleidende Leerweg (BBL) beschikbaar zijn? <voetnoot nummer="1"/>
      </vraag>
      <vraag nummer="2">Is dit een landelijk probleem? </vraag>
      <vraag nummer="3">Hoeveel BBL-leerlingen beschikken volgens de ROC-teldatumgegevens van 1 oktober 2004 nog niet over een praktijkovereenkomst? </vraag>
      <vraag nummer="4">Kunt u inschatten hoeveel jongeren zelfs niet worden toegelaten tot een BBL-traject, omdat ze geen praktijkovereenkomst hebben en dus thuiszitten? </vraag>
      <vraag nummer="5">Wie registreert de leerlingen die op zoek zijn naar een leerbaan? </vraag>
      <vraag nummer="6">Wie is volgens u verantwoordelijk voor het op elkaar afstemmen van leerbanen en leerlingen? </vraag>
      <noten afkomstig="vraag">
         <noot nummer="1" datum="2004-10-27" bron="L1 Radionieuws en Limburg Laat">L1 Radionieuws en Limburg Laat, 27 oktober 2004</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Nee, de afstemming tussen de vraag naar en het aanbod van leerbanen, i.c. beroepspraktijkvormingsplaatsen (BPV-plaatsen) voor de BBL-leerweg, is afhankelijk van de regionale arbeidsmarkt. </antwoord>
      <antwoord nummer="3">De reguliere teldatumgegevens van 1 oktober 2004 geven hier geen inzicht in, omdat voor een BBL-opleiding leerlingen worden ingeschreven die op 1 oktober 2004 over een BPV-plaats beschikken of die hoogstwaarschijnlijk uiterlijk 31 december 2004 een BPV-plaats verwerven. Leerlingen die een BBL-opleiding willen volgen, maar naar verwachting op 31 december 2004 niet over een BPV-plaats beschikken, worden niet voor een BBL-opleiding ingeschreven en daardoor niet als zodanig verwerkt in de teldatumgegevens. De Bve-Raad heeft recent een eerste, globale inventarisatie verricht onder de ROC’s naar het tekort aan BPV-plaatsen per 1 september 2004. Hieruit blijkt een tekort van ongeveer 4.600 plaatsen, waarvan zo’n 2.000 plaatsen voor de BOL-opleiding (beroepsopleidende leerweg), circa 600 plaatsen voor de BBL-opleiding (beroepsbegeleidende leerweg) en circa 2.000 plaatsen die niet nader zijn uitgesplitst naar BOL- of BBL-opleiding. De inventarisatie geeft geen inzicht naar BBL-plaatsen die wel beschikbaar zijn, maar waarvoor leerlingen geen belangstelling hebben. In samenwerking met de kenniscentra beroepsonderwijs bedrijfsleven en de Taskforce Jeugdwerkloosheid wordt door de Bve-Raad verder gewerkt aan de inventarisatie zodat begin 2005 inzicht komt in het verloop van de vraag naar BPV-plaatsen in de periode september 2004 tot januari 2005. </antwoord>
      <antwoord nummer="4">Dit is niet in te schatten, maar thuis zitten hoeft zeker niet. Op grond van de genoemde inventarisatie door de Bve-Raad verwachtten de ROC’s per 1 september 2004 nog een tekort aan zo’n 600 tot 2.600 BPV-plaatsen voor BBL-leerlingen. Deze leerlingen kunnen vóór 31 december 2004 nog een BPV-plaats vinden voor de opleiding die ze graag volgen of ze hebben zich inmiddels per 1 oktober 2004 kunnen inschrijven voor een overeenkomstige (deeltijd) BOL-opleiding of voor een andere BBL-opleiding die niet de eerste voorkeur heeft, maar waarvoor wel een BPV-plaats beschikbaar is. In totaal volgen ruim 460.000 jeugdigen een middelbare beroepsopleiding. Alhoewel er dus sprake is van frictie tussen vraag en aanbod, is de aard hiervan eerder kwalitatief dan kwantitatief. </antwoord>
      <antwoord nummer="5">Er is geen apart register voor leerlingen die op zoek zijn naar een BPV-plaats. Daarom heeft de Bve-Raad, samen met de kenniscentra beroepsonderwijs bedrijfsleven en de Taskforce Jeugdwerkloosheid, het initiatief genomen om de tekorten aan BPV-plaatsen in beeld te brengen. </antwoord>
      <antwoord nummer="6">De afstemming van vraag en aanbod van BPV-plaatsen komt tot stand op de regionale arbeidsmarkt. Werkgevers en deelnemers die een BPV-plaats zoeken spelen hier dus zelf een belangrijke rol in. Ondersteuning van de afstemming van vraag en aanbod van BPV-plaatsen vindt op de volgende wijze plaats. De kenniscentra beroepsonderwijs bedrijfsleven hebben de taak voldoende leerbedrijven te werven en te accrediteren die BPV-plaatsen kunnen aanbieden. De ROC’s hebben, met de situatie op de regionale arbeidsmarkt als uitgangspunt, de plicht leerlingen te ondersteunen bij het vinden van een BPV-plaats. De kenniscentra en de ROC’s gaan in het kader van de aanpak jeugdwerkloosheid in toenemende mate samenwerken met de Centra voor Werk en Inkomen. Bij de CWI’s kunnen werkgevers hun (leerwerk)banen melden die ook geschikt kunnen zijn als BPV-plaats. Door deze samenwerking kan de afstemming van vraag en aanbod van BPV-plaatsen op regionaal niveau verbeterd wordt. Via de Taskforce Jeugdwerkloosheid stimuleren de staatssecretaris van SZW en ik dat deze samenwerking in steeds meer regio’s tot stand komt. Tevens stel ik in 2004 nog eenmalig € 2 miljoen beschikbaar voor het werven van extra BPV-plaatsen (uitvoering amendement Lambrechts c.s., Kamerstukken II, 2003–2004, 29 200 VIII, nr. 26). Tot slot komt er vanaf 2005 vanuit het pakket «versterking positie deelnemer» (structureel € 5 miljoen extra) een bijdrage beschikbaar voor versterking van loopbaanoriëntatie en beroepskeuzevoorlichting in het middelbaar beroepsonderwijs. </antwoord>
      <noten afkomstig="antwoord"/>
   </antwoorden>
</kvr>
