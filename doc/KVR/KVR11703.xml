<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hoekema en Augusteijn-Esser (beiden D66) aan de staatssecretaris van Justitie en de minister van Volksgezondheid, Welzijn en Sport over medische zorg voor asielzoekers. (Ingezonden 20 april 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11703
</item>
         <item attribuut="Inhoud">Vragen over tekortschietende medische zorg voor asielzoekers, naar aanleiding van bericht in de Volkskrant van 13 april 2000.</item>
         <item attribuut="Rubriek">Gezondheidszorg (Algemeen) Gezondheidszorg (Medische beroepen) Welzijn (Vreemdelingen en asielzoekers)</item>
         <item attribuut="Trefwoorden">Artsen Gezondheidszorg Vluchtelingen</item>
         <item attribuut="Vindplaats">Kamervragen met antwoord 1999-2000, nr. 1287, Tweede Kamer</item>
         <item attribuut="Vraagnr_bij_indiening">2990010180</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="D66">Hoekema</persoon>
            <persoon partij="D66">Augusteijn-Esser</persoon>
         </item>
         <item attribuut="Datum_reaktie">2000-05-19</item>
         <item attribuut="Datum_indiening">2000-04-20</item>
         <item attribuut="Document-id">KVR11703</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2881" allpagenumbers="2881 2882" vetnummer="2990010180" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11703" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1287" onderwerp="" indiendatum="2000-04-20">
         <vrager partij="D66" oorsprong="parlement">Hoekema</vrager>
         <vrager partij="D66" oorsprong="parlement">Augusteijn-Esser</vrager>
         <vraagt-aan>de staatssecretaris van Justitie en de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="19 mei 2000), zie ook Aanhangsel Handelingen nr. 1209, vergaderjaar 1999–2000">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Onderkent u het probleem van de tekortschietende medische zorg voor asielzoekers, met name in het noorden van het land, zoals geformuleerd door VGZ en Landelijke Huisartsen Vereniging? <voetnoot nummer="1"/>
      </vraag>
      <vraag nummer="2">Aan welke oplossingen voor dit probleem wordt gedacht (bijvoorbeeld werven van buitenlandse artsen en jonge artsen direct ná hun opleiding)? </vraag>
      <vraag nummer="3">Aan welke oplossingen wordt in het kader van de tandheelkundige zorg gedacht? </vraag>
      <vraag nummer="4">Hoe kunt u garanderen dat asielzoekers thans in elk geval de minimaal noodzakelijk zorg ontvangen, ook in N. Nederland? </vraag>
      <noten afkomstig="vraag">
         <noot nummer="1" datum="2000-04-13" bron="Volkskrant">Volkskrant, 13 april 2000</noot>
      </noten>
   </vragen>
   <antwoorden aantal="4">
      <antwoord nummer="1">Ja. In Groningen, Friesland en Drenthe zijn relatief veel asielzoekerscentra gevestigd. Door de opening van een aantal nieuwe centra (onder andere in Grootegast, Leek en Marum) in Groningen in korte tijd is de druk op de huisartsenzorg en de tandheelkundige zorg in deze provincie het grootst. De betrokken partijen, o.a. de LHV, DHV en zorgverzekeraar VGZ/IZA en COA/BGA (Bureau Gezondheidszorg Asielzoekers), hebben zich de afgelopen maanden flink ingespannen om de huisartsenzorg en tandheelkundige zorg in de noordelijke provincies en in het bijzonder in Groningen te kunnen waarborgen. Ik heb de Commissaris van de Koningin in Groningen, mede namens de staatssecretaris van Justitie, laten weten dat ook ik mijn verantwoordelijkheid zal nemen door de inzet van buitenlandse huisartsen en (vluchtelingen)artsen met en zonder Nederlandse artsopleiding (onder een aantal voorwaarden) mogelijk te maken. </antwoord>
      <antwoord nummer="2">Om het probleem inzake reguliere huisartsenzorg ten behoeve van asielzoekers op te lossen denk ik aan de volgende mogelijkheden: Ten eerste: het werven van huisartsen, die de specifieke huisartsopleiding conform de Europese Artsenrichtlijn EEG 93/16 met succes hebben gevolgd in één van de landen behorend tot de Europese Economische Ruimte (EER). Ook de huisartsen die op basis van verworven rechten gelijkgesteld zijn aan de EER huisarts komen daarvoor in aanmerking. Wanneer het werven binnen de EER geen resultaat oplevert, hetgeen aannemelijk is, dan zal er in het kader van het dienen van een wezenlijk Nederlands volksgezondheidsbelang buiten de EER geworven moeten worden in de landen waarvan bekend is dat de aldaar praktiserende huisarts (nagenoeg) gelijkwaardig is aan de Nederlandse huisarts. Aangezien naast de medische deskundigheid ook het beheersen van de Nederlandse taal een voorwaarde is voor inschrijving in het huisartsenregister heb ik mede gezien de directe inzetbaarheid, aan de Commissaris van de Koningin van Groningen voorgesteld prioriteit te geven aan de inzet van Zuid-Afrikaanse huisartsen. Immers mij is bekend dat de Stichting Medisch Specialistische Zorg in haar bestand een voldoende aantal Zuid-Afrikaanse huisartsen met een vergelijkbaar opleidingsniveau als die van de Nederlandse huisarts heeft. Ten tweede: het inzetten van (vluchtelingen)artsen die in het bezit zijn van het Nederlandse artsdiploma teneinde onder toezicht en begeleiding van een erkende huisarts te functioneren. Ten derde: Het inzetten van (vluchtelingen)artsen, afkomstig van buiten de EER, die reeds op gelijkwaardigheid aan de Nederlandse arts zijn getoetst en van mij een vakbekwaamheidsverklaring hebben gekregen waaruit blijkt dat zij nog een periode van maximaal 2 jaar onder supervisie binnen de huisartsgeneeskunde moeten werken om nadien, bij aanwezigheid van een positieve beoordeling, als gelijkwaardig aan de Nederlandse arts in het BIG-register te kunnen worden ingeschreven. Aan het werken onder supervisie is een beoordelingssysteem gekoppeld. </antwoord>
      <antwoord nummer="3">Uit contacten met onder andere zorgverzekeraar VGZ/IZA blijkt dat de tandheelkundige zorg aan asielzoekers in het Noorden knelt. Dit hangt in belangrijke mate samen met het feit dat met name juist in het Noorden sprake is van een tandartstekort. Vestiging van asielzoekerscentra aldaar leidt in veel gevallen tot overbelasting bij het gering aantal praktiserende tandartsen. Voor de tandheelkundige behandeling van asielzoekers in Zeewolde zijn er tussen VGZ/IZA en de subfaculteit Tandheelkunde van de Katholieke Universiteit Nijmegen afspraken gemaakt. Deze komen er onder andere op neer dat studenten ter plaatse onder begeleiding van tandartsdocenten tandheelkundige zorg aan asielzoekers bieden. Ik heb vernomen dat met deze aanpak gunstige resultaten zijn behaald. Om die reden zal ik met de subfaculteit Tandheelkunde van de Rijksuniversiteit Groningen, VGZ/IZA, COA en de tandheelkundige professie in overleg treden om te bezien of en onder welke voorwaarden een gelijksoortige aanpak kan worden uitgevoerd. Gedacht kan worden aan het vervoeren van studenten naar het asielzoekerscentrum of het inzetten van een «dental car». </antwoord>
      <antwoord nummer="4">Specifiek voor de categorie asielzoekers geldt dat de curatieve zorg voor asielzoekers wordt ingekocht door VGZ/IZA, de ziektekostenverzekeraar die door het COA is gecontracteerd voor de uitvoering van de ziektekostenregeling voor asielzoekers. VGZ/IZA heeft o.a. met de LHV het convenant «huisartsenzorg in asielzoekerscentra» gesloten. De preventieve medische zorg wordt uitgevoerd door de MO-stichtingen van de GGD-en, op grond van een daartoe eveneens met het COA gesloten contract. Al deze betrokken partijen moeten ieder vanuit hun eigen verantwoordelijkheid waarborgen dat asielzoekers de minimaal noodzakelijke zorg ontvangen. De betrokkenheid van mijn departement (inclusief de Inspectie voor de Gezondheidszorg) richt zich primair op de kwaliteit en toegankelijkheid van de zorg voor asielzoekers. Mede daarom heb ik aangegeven dat ik de inzet van buitenlandse huisartsen en (vluchtelingen)artsen met en zonder Nederlandse artsopleiding (onder een aantal voorwaarden) mogelijk wil maken (zie antwoord vraag 2). Op 22 mei a.s. zal er mede naar aanleiding van mijn toezegging tijdens het Algemeen Overleg huisartsenzorg in de Tweede Kamer op 30 maart jl., een overleg plaatsvinden tussen de LHV, de DHV Groningen, de NMT, het COA, GGD-Nederland, de regionale MO-stichtingen voor Noord-Nederland, VGZ/IZA, de provincie Groningen en de ministeries van Justitie en VWS. Het doel van dit overleg is te komen tot afspraken om de knelpunten in de huisartsenzorg en tandheelkundige zorg voor asielzoekers in Noord-Nederland op te lossen. </antwoord>
      <noten afkomstig="antwoord"/>
   </antwoorden>
</kvr>
