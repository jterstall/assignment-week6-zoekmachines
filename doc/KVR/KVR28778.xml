<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Justitie over een pardonkandidaat die in het buitenland is geweest. (Ingezonden 19 juni 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28778
</item>
         <item attribuut="Inhoud">Herdruk in verband met het afdrukken van de juiste vragen. Vragen over de situatie van de heer T. Hij zou niet meer voldoen aan alle criteria van de pardonregeling door een kort bezoek aan Frankrijk in 2004.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2006-2007, nr. 2023H, Tweede Kamer</item>
         <item attribuut="Vraagnr_bij_indiening">2060718680</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2007-07-02</item>
         <item attribuut="Datum_indiening">2007-06-19</item>
         <item attribuut="Document-id">KVR28778</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4281" allpagenumbers="4281 4282" vetnummer="2060718680" code="0607tkkvr2023" lopendefooter="Tweede Kamer, vergaderjaar 2006–2007, Aanhangsel" filenaam="KVR28778" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2023" onderwerp="" indiendatum="2007-06-19">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2007-07-2">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hoe beoordeelt u in zijn algemeenheid de vraag of het verblijf van een pardonkandidaat in het buitenland er toe leidt dat de persoon in kwestie al dan niet onder het pardon valt? Kan in theorie een bezoek van drie dagen aan familie of vrienden in het buitenland er toe leiden dat de persoon in kwestie niet onder het generaal pardon valt? En een bezoek van één dag? Maakt het daarbij nog verschil of iemand het gehele jaar 2006 aantoonbaar in Nederland is geweest, dan, wel dat het bezoek aan het buitenland in 2006 heeft plaatsgevonden? </vraag>
      <vraag nummer="2" voetnoot="1">Kent u de uitspraak van de Afdeling bestuursrechtspraak van de Raad van State van 6 juni jl. waarin geoordeeld wordt, dat een kort bezoek aan het buitenland de vreemdeling niet wordt tegengeworpen? <voetnoot nummer="1"/>Onderschrijft u dit oordeel? </vraag>
      <vraag nummer="3" voetnoot="2">Kent u de zaak van de heer T.? <voetnoot nummer="2"/>
      </vraag>
      <vraag nummer="4">Bent u bekend met de asielprocedure in Frankrijk? Bent u bekend met het gegeven dat iemand in Frankrijk een formulier bij de gemeente kan ondertekenen zonder dat op dat moment duidelijk wordt gemaakt, dat daarmee een asielaanvraag is ingediend, vanwege het feit dat de persoon in kwestie niet is gehoord, geen vluchtverhaal heeft verteld, en geen voorlichting of informatie over de procedure ontvangt op dat moment? </vraag>
      <vraag nummer="5">Hoe beoordeelt u de situatie, dat de heer T. voldoet aan alle criteria van de pardonregeling, maar dat het ondertekenen van een formulier tijdens zijn drie dagen durende toeristische bezoek aan Frankrijk in 2004 met verblijf bij kennissen er toe leidt dat de heer T. niet onder het generaal pardon valt? Vindt u het redelijk te stellen dat Frankrijk verantwoordelijk is voor de asielaanvraag van de heer T. vanwege zijn bezoek aan Frankrijk in 2004, terwijl de heer T. een eerste asielaanvraag in Nederland heeft ingediend vóór 1 april 2001? </vraag>
      <vraag nummer="6">Deelt u de mening dat het van een bijzondere hardheid zou getuigen wanneer iemand die in Nederland twee jonge kinderen verzorgt, waarvan de jongste drie weken oud is, wordt uitgezet naar een derde land op grond van het feit dat deze persoon in de afgelopen zes jaar drie dagen verblijf heeft gehad in dit derde land? </vraag>
      <vraag nummer="7">Kunt u deze vragen zo spoedig mogelijk beantwoorden? Kunt u toezeggen, dat in de tussentijd geen onomkeerbare beslissingen worden genomen ten aanzien van mensen over wie twijfel bestaat of zij mogelijk onder de pardon regeling zullen vallen? </vraag>
      <noten afkomstig="vraag">
         <noot nummer="1">www.rechtspraak.nl, LJN nummer BA7109, 200703074/1</noot>
         <noot nummer="2">IND nummer wordt onderhands toegezonden aan de bewindspersoon</noot>
      </noten>
   </vragen>
   <antwoorden aantal="7">
      <antwoord nummer="1">Voor de vraag hoe ik in zijn algemeenheid, maar ook in het bijzonder, de vraag beoordeel of een vreemdeling ononderbroken verblijf in Nederland heeft gehad, zoals bedoeld in de Regeling ter afwikkeling van de nalatenschap van de oude Vreemdelingenwet, verwijs ik u naar de inhoud van de volgende stukken waarin deze vraag uitgebreid is beantwoord. Allereerst mijn brief van 25 mei 2007 (Tweede Kamer, 2006–2007, 31 018, nr. 2). Daarin heb ik uw Kamer de inhoud van de regeling ter afwikkeling van de nalatenschap van de oude Vreemdelingenwet doen toekomen. De beoordeling ten aanzien van het ononderbroken verblijf hier te lande * I.v.m. het afdrukken van de juiste vragen. is hierin uiteengezet. Daarop heb ik bij brief van 5 juni 2007 (Tweede Kamer, 2006–2007, 31 018, nr. 3) antwoorden gegeven op vragen neergelegd in het schriftelijke verslag naar aanleiding van mijn genoemde brief van 25 mei jl. In deze brief ben ik ook ingegaan op vragen van onder andere de leden van de fractie van de SP over de beoordeling van het ononderbroken verblijf. Tijdens het plenaire debat van 7 juni 2007 (Tweede Kamer, 2006–2007, nr. 78, pag. 4117–4147) heeft een uitgebreide gedachtewisseling plaatsgevonden over de vraag over het ononderbroken verblijf en de beoordeling daarvan. Op verzoek van uw Kamer heb ik daarop op 11 juni 2007 (Tweede Kamer, 2006–2007, 31 018, nr. 22) een brief gezonden met daarin een juridische vergelijking inzake het vertrek met onbekende bestemming en Dublinclaim in het kader van de Regeling. Uit dit alles blijkt dat de verblijfsvergunning op grond van de Regeling niet wordt verleend indien de vreemdeling na 1 april 2001 aantoonbaar is vertrokken uit Nederland, ongeacht het moment waarop de vreemdeling in het buitenland heeft verbleven en de duur van het verblijf. Daarom maakt het geen verschil of de vreemdeling het gehele jaar 2006 aantoonbaar in Nederland is geweest en voor dat jaar in het buitenland heeft verbleven, dan wel dat het bezoek aan het buitenland in 2006 heeft plaatsgevonden. </antwoord>
      <antwoord nummer="2">De uitspraak is mij bekend. Ik wijs erop dat betreffende passage in deze uitspraak alleen ziet op mijn vaste gedragslijn, gedurende de «pas op de plaats», in afwachting van de vaststelling van de Regeling. Zekerheidshalve is destijds besloten om vreemdelingen die een asielaanvraag onder de oude Vreemdelingenwet hadden ingediend en die een kort bezoek aan het buitenland hadden gebracht, niet in bewaring te stellen gedurende de «pas op de plaats», aangezien dat juist nog onderwerp van discussie vormde. Daarmee heb ik willen voorkomen dat vreemdelingen achteraf bezien ten onrechte in vreemdelingenbewaring werden gesteld. Dublinclaimanten vielen overigens niet onder deze gedragslijn. Voor de vraag of kort bezoek in het buitenland de vreemdeling niet wordt tegengeworpen in het kader van de inmiddels vastgestelde Regeling verwijs ik daarom naar mijn antwoord op vraag 1. </antwoord>
      <antwoord nummer="3">Ja. </antwoord>
      <antwoord nummer="4">Ik ben bekend met de asielprocedure in Frankrijk. De weergave van de aanvraagprocedure aldaar komt mij niet bekend voor. De ondertekening van een asielaanvraag in Frankrijk geschiedt enkel na een verzoek om asiel door de vreemdeling, net zoals in Nederland het geval is. </antwoord>
      <antwoord nummer="5">Onder verwijzing naar mijn antwoord op vraag 1 kan aantoonbaar vertrek uit Nederland onder andere blijken uit een claim ten aanzien van de vreemdeling van een andere EU-lidstaat op Nederland. Voorts kan het vertrek blijken uit een gecontroleerd vertrek (zoals uitzetting of door IOM gefaciliteerd vertrek), of een Dublinoverdracht. Naar mijn oordeel is in deze zaak sprake van aantoonbaar vertrek van de vreemdeling uit Nederland. Dit oordeel is bevestigd door de voorzieningenrechter in diens uitspraak van 14 mei 2007, waarin hij heeft gesteld dat onbetwist is dat betrokkene in 2004 in Frankrijk is geweest, dat hij sinds 1 april niet onafgebroken in Nederland is geweest en hij niet in aanmerking komt voor een verblijfsvergunning op grond van de regeling. Ook de Raad van State heeft het verzoek om een voorlopige voorziening afgewezen. In antwoord op de vraag of het redelijk is dat Frankrijk verantwoordelijk is voor de asielaanvraag van de vreemdeling geldt het volgende. Hierbedoelde verantwoordelijkheid is vastgesteld conform de procedures neergelegd in de Verordening (EG) 343/2003 van de Raad van 18 februari 2003 tot vaststelling van de criteria en instrumenten om te bepalen welke lidstaat verantwoordelijk is voor de behandeling van een asielverzoek dat door een onderdaan van een derde land bij een van de lidstaten wordt ingediend, ook wel genoemd de Dublinverordening (Pu L 50 van 25 februari 2003). Binnen deze procedure kan de vreemdeling in beroep aantekenen tegen de beslissing. Uit de door Frankrijk geaccordeerde Dublinclaim blijkt dat sprake is van een asielaanvraag in Frankrijk door betrokkene. </antwoord>
      <antwoord nummer="6">Vast staat dat hierbedoelde vreemdeling aantoonbaar uit Nederland is vertrokken. Onder verwijzing naar mijn antwoord op vraag 1 breng ik in herinnering dat uw Kamer de door mij voorgestelde Regeling zonder wijzigingen heeft aanvaard. Daar komt bij dat de ingediende motie om Dublinclaimanten onder de Regeling te brengen, een vraagstuk van toepassing op de situatie van hierbedoelde vreemdeling, niet is aangenomen door uw Kamer. </antwoord>
      <antwoord nummer="7">Hierbedoelde vreemdeling is op 19 juni 2007 overgedragen aan de Franse autoriteiten. Overdracht heeft plaatsgevonden, aangezien de claimtermijn bijna was verstreken. Bovendien was op dat moment de inhoud van de Regeling reeds door uw Kamer vastgesteld en kwam deze vreemdeling duidelijk niet in aanmerking voor verblijf. Overigens geldt in algemene zin dat ten aanzien van vreemdelingen die een asielaanvraag hebben ingediend vóór 1 april 2001 eerst onomkeerbare stappen worden gezet wanneer duidelijk is dat ze niet onder de Regeling vallen. </antwoord>
      <noten afkomstig="antwoord"/>
   </antwoorden>
</kvr>
