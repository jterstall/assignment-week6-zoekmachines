<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over scheiding van publiek en privaat geld bij ziekenfondsen. (Ingezonden 23 oktober 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16656
</item>
         <item attribuut="Inhoud">Vragen over de beheerskosten van ziekenfondsen, naar aanleiding van de uitkomsten van een onderzoek van het College Toezicht Zorgverzekeringen.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Ziekenfondsen</item>
         <item attribuut="Vindplaats">Kamervragen met antwoord 2002-2003, nr. 331, Tweede Kamer</item>
         <item attribuut="Vraagnr_bij_indiening">2020302110</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2002-11-12</item>
         <item attribuut="Datum_indiening">2002-10-23</item>
         <item attribuut="Document-id">KVR16656</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="693" allpagenumbers="693 694" vetnummer="2020302110" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16656" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="331" onderwerp="" indiendatum="2002-10-23">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-11-12">
         <antwoorder functie="minister" ministerie="Volksgezondheid, Welzijn en Sport">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Heeft u kennisgenomen van de uitkomsten van een onderzoek van het College Toezicht Zorgverzekeringen (CTZ) naar de beheerskosten vanz iekenfondsen? <voetnoot nummer="1"/>
      </vraag>
      <vraag nummer="2">Staat u achter de conclusies van het onderzoek, en bent u bereid om in lijn met de aanbevelingen van het CTZ aanvullende eisen te stellen aanziekenfondsen die onderdeel zijn van een concern? Zo ja, welke eisen gaat u stellen aan deze ziekenfondsen, en op welke termijn stelt u de Tweede Kamer hiervan op de hoogte? Zo nee, wat voor maatregelen gaat u nemen om de vermenging van publiek en privaat geld bij ziekenfondsen in de toekomst te voorkomen? </vraag>
      <vraag nummer="3">Bent u bereid ten behoeve van de keuzevrijheid van verzekerden, mede in het licht van de stelselherziening in 2005, aandacht te schenken aan de transparantie in en de verantwoordelijkheid van de uitgaven door ziekenfondsen en private verzekeraars. </vraag>
      <noten afkomstig="vraag">
         <noot nummer="1" datum="2002-10-12" bron="Het Financieel Dagblad">Het Financieel Dagblad, 12 oktober 2002</noot>
      </noten>
   </vragen>
   <antwoorden aantal="3">
      <antwoord nummer="1" voetnoot="1">Ja, ik ken het rapport van het College van toezicht op de zorgverzekeringen (CTZ) van het thematisch onderzoek «Doorberekening beheerskosten ziekenfondsen». Een exemplaar ervan zend ik hierbij aan uw Kamer toe <voetnoot nummer="1"/>. Ook heb ik kennis genomen van het krantenartikel waarnaar bij de vraag is verwezen. </antwoord>
      <antwoord nummer="2">Het onderzoek is gericht op de doorberekeningsmethodieken van beheerskosten die ziekenfondsen hanteren. Praktisch alle ziekenfondsen functioneren in een samenwerkingsverband of concernverband, waarbinnen naast de ziekenfondsverzekering andere werkzaamheden worden uitgevoerd. Dat kunnen particuliere verzekeringen zijn, waartoe ook de aanvullende verzekering behoort, of andere diensten. Aan elkaar gerelateerde werkzaamheden worden met het oog op efficiency gecombineerd uitgevoerd. Vanuit de ziekenfondsverzekering bezien bestaat geen bezwaar tegen een dergelijke werkwijze, zolang maar gegarandeerd is dat de taken van de publieke verzekering naar behoren worden uitgevoerd en publiek geld wordt besteed aan de wettelijke verzekering en niet aan andere, private verzekeringen of diensten. Dit veronderstelt dat van gezamenlijke producten en diensten de kosten adequaat worden toegerekend aan de uitvoering van de ziekenfondsverzekering respectievelijk de andere onderdelen van het concern of samenwerkingsverband. Die toerekening is nu qua methodiek onderzocht. Uit het onderzoek komt naar voren dat niet alle doorberekeningsmethodieken zoals ziekenfondsen die hanteren, afdoende voldoen aan eisen die eraan moeten worden gesteld. Kort gezegd gaat het daarbij om eisen van duidelijkheid en onderbouwing. Indien doorberekeningsmethodieken op deze punten tekort schieten, is niet afdoende gegarandeerd dat publiek geld wordt besteed aan alleen de publieke verzekering. Dat wil overigens nog niet zeggen dat in feite publiek geld voor private doeleinden wordt aangewend. Ik vind het een goed onderzoek omdat het door de opzet ervan tot bevindingen komt op basis waarvan het CTZ zeer bruikbare aanbevelingen formuleert. Het CTZ neemt daarbij als vertrekpunt de vrijheid die ziekenfondsen hebben om zelf te kiezen voor de vorm van uitvoering die aansluit bij hun bedrijfsstrategie. Dit sluit aan op wat vanuit mijn beleid voor de uitvoering van de ziekenfondsverzekering wordt nagestreefd. Eén van de aanbevelingen houdt in dat de eisen die aan de doorberekeningsmethodiek worden gesteld ten behoeve van een juiste toerekening van kosten, worden aangescherpt. Voor complexe concernstructuren gaat het daarbij om meer vereisten. Zo moet duidelijk zijn dat concernkosten die voor rekening van de ziekenfondsverzekering komen, in het belang zijn van die verzekering. De instantie die dit regelt, is het College voor zorgverzekeringen (CVZ). Het CVZ zal in maart 2003 met een nieuwe beleidsregel komen. Ik zal uw Kamer van het verschijnen daarvan op de hoogte stellen. De andere aanbeveling heeft betrekking op het toezicht zelf. Deze houdt in dat het toezicht nagaat of de doorberekeningsmethodiek van een ziekenfonds voldoet aan de verplichte voorwaarden en bij de toetsing van de hoogte van de beheerskosten uitgaat van een te stellen norm, waaronder de uitgaven aanvaardbaar zijn. Als de uitgaven hoger zijn, moet het ziekenfonds daarover een uitleg geven die afzonderlijk wordt beoordeeld. Deze aanpak sluit aan op de grotere vrijheid van ziekenfondsen om ervoor te zorgen dat verzekerden de zorg krijgen waar ze recht op hebben. </antwoord>
      <antwoord nummer="3">Transparantie, verantwoording en toezicht zijn uitgangspunten bij de vormgeving van de nieuwe verzekering. Maar ook nu wordt hard gewerkt aan verbetering van de verantwoording door de huidige ziekenfondsen. Ik wijs daarbij op de modernisering van het toezicht op de uitvoering van de ziekenfondsverzekering en de AWBZ. De bevoegdheden die voortvloeien uit de publieke verzekering maken het mogelijk eisen te stellen als in het antwoord op vraag 2 is weergegeven. Voor private verzekeraars geldt een ander regiem. Verantwoording en toezicht voor die sector werkt niet langs de lijn van materiële eisen en is meer algemeen gericht op het functioneren van de verzekeraar om waarborgen te creëren dat de verzekeraar zijn verplichtingen jegens een verzekerde zal kunnen nakomen. Heldere informatie verschaffen aan verzekerden is in de eerste plaats een verantwoordelijkheid van zorgverzekeraars zelf. Een rol van toezicht hierbij is, rekening houdend met de onderscheiden sectoren van publieke en private verzekeringen, nadrukkelijk in het vizier. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
