<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over grote leegstand in tankparken in de Rijnmond. (Ingezonden 3 november 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6102
</item>
         <item attribuut="Rubriek">Bedrijfsleven en industrie (Industrie) Energie, water en grondstoffen (Aardolie) Ruimtelijke ordening en infrastructuur (Industrieterreinen)</item>
         <item attribuut="Trefwoorden">Aardolie Industrieterreinen Petrochemische industrie Rijnmond</item>
         <item attribuut="Vindplaats">Kamervragen met antwoord 1997-1998, nr. 370, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1997-12-02</item>
         <item attribuut="Datum_indiening">1997-11-03</item>
         <item attribuut="Document-id">KVR6102</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1 757" allpagenumbers="1 757 758" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6102" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="370" onderwerp="" indiendatum="1997-11-3">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1997-12-2">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van de recente uitzending van het radioprogramma Argos? <voetnoot nummer="1"/>
      </vraag>
      <vraag nummer="2">Staat ca. de helft van de opslagtanks in het gebied Pernis-Botlek-Europoort leeg? Zo neen, hoeveel bedraagt de leegstand dan? Zo ja, hoeveel hectare nemen de leegstaande opslagtanks, met inbegrip van de benodigde overheadruimte, in beslag? </vraag>
      <vraag nummer="3">Is het voor opslagbedrijven goedkoper om tanks leeg te laten staan dan deze terug te geven aan het havenbedrijf voor hergebruik van de grond, in verband met de kosten van bodemsanering die bij overdracht noodzakelijk is? </vraag>
      <vraag nummer="4">Bent u bereid om maatregelen te nemen om een einde te maken aan de verspilling van schaarse ruimte als gevolg van grootschalige leegstand? </vraag>
      <vraag nummer="5">Bent u bereid om de grootschalige leegstand van tankparken te betrekken bij de besluitvorming inzake de eventuele noodzaak tot aanleg van Maasvlakte-II? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Olieopslag en raffinaderijen beslaan ongeveer 1600 hectare van het havengebied. De raffinaderijen nemen daarvan de meeste ruimte in. Deze gebruiken een groot deel van hun terreinen voor opslag, vooral van tussen- en eindproducten (diesel, benzine, stookolie, etc.). Daarnaast zijn er gespecialiseerde opslagbedrijven voor ruwe olie (circa 450 hectare) en voor olieproducten en chemicaliën (circa 220 hectare). Het blijkt dat in de opslag van ruwe olie sprake is van een overcapaciteit, die wellicht tijdelijk van aard is. In de gespecialiseerde opslag bestaat daarentegen juist vraag naar terrein. Een vertaling van de overcapaciteit in de ruwe olie naar hectares opnieuw uit te geven grond is op dit moment niet te maken. Het betreft naar verwachting geen honderden hectares, en bovendien vaak langlopend uitgegeven. Daarnaast kunnen eventueel vrijkomende terreinen van een aantal tankparken – rond Pernis, Rozenburg en Botlekgebied – vanwege de vigerende geluidscontouren niet worden bestemd voor nieuwe industriële activiteiten. Bij alternatieve aanwending van gronden dient hier rekening mee te worden gehouden. In het kader van het project «Mainportontwikkeling Rotterdam» (voorbereiding PKB als vervolg op projectbeslissing «Verkenningsfase ruimtetekort mainport Rotterdam») wordt nader inzicht verschaft. </antwoord>
      <antwoord nummer="3">De bedrijven zijn zich vanzelfsprekend bewust van de overcapaciteit in met name de opslag van ruwe olie. Tal van overwegingen spelen een rol bij de besluitvorming over sloop van olietanks en teruggave van de grond aan de havenbeheerder, het Gemeentelijk Havenbedrijf Rotterdam. Naast bedrijfsmatige en financiële overwegingen, zijn dit ook de kosten van bodemsanering. Het slopen van tanks betekent omvangrijke kapitaalvernietiging, terwijl de overcapaciteit van tijdelijke aard kan blijken te zijn. Bedrijven zullen dan ook eerder streven naar een betere benutting van de aanwezige capaciteit, voordat zij hun (goede) vestigingsplaats zullen opgeven. Dat neemt niet weg dat bodemsanering een belangrijk aandachtspunt is. Vanzelfsprekend hebben bedrijven de plicht om hun terreinen bij teruggave «schoon» op te leveren. Bovendien dient bodemsanering plaats te vinden als sprake is van risico’s voor volksgezondheid of verspreiding. In hoeverre bodemsanering een knelpunt is bij hergebruik van de grond, zal nader worden onderzocht in het kader van het project «Mainportontwikkeling Rotterdam». De gemeente Rotterdam speelt een actieve rol naar de bedrijven via de Stichting Europoort/Botlekbelangen teneinde tot de uitvoering van meer bodemsaneringen te komen. </antwoord>
      <antwoord nummer="4">Vanzelfsprekend moet verspilling van schaarse ruimte worden tegengegaan. Intensief en zuinig ruimtegebruik is een belangrijk beleidsuitgangspunt voor het Kabinet. Onder meer treedt daartoe per 1 januari 1998 de Stimuleringsprogramma Intensief Ruimtegebruik in werking. Overigens blijkt dat de afgelopen jaren reeds daadwerkelijk gronden zijn teruggegeven die voor de tankopslag bestemd waren (bijv. voormalige Nieuwesluisterminal Texaco, nu Distripark Botlek). Bovendien blijken bedrijven bereid om vrijwillig en constructief mee te praten, ondanks vaak zeer langlopende contracten. De leegstand van olietanks en de eventuele knelpunten die een teruggave van terreinen belemmeren, worden nader onderzocht in het kader van het project «Mainportontwikkeling Rotterdam». </antwoord>
      <antwoord nummer="5">Een belangrijk aandachtspunt voor het project «Mainportontwikkeling Rotterdam» is zuinig ruimtegebruik, voor zowel de bestaande als eventueel nieuw aan te leggen havenbedrijfsterreinen (Tweede Maasvlakte). Zoals hiervoor reeds aangegeven, wordt vanzelfsprekend de eventuele (structurele) leegstand van tankparken daarbij betrokken. </antwoord>
      <noten afkomstig="antwoord"/>
   </antwoorden>
</kvr>
