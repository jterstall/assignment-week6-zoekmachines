<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Leers De Cloe Dees Lambrechts (D66) over Omroep Brabant (Ingezonden 15 december 1994); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1043
</item>
         <item attribuut="Inhoud">Vragen betreffen opgelegde navorderingsaanslagen vennootschapsbelasting aan Stichting Regionale Omroep Brabant, in verband met inkomsten radioreclame</item>
         <item attribuut="Rubriek">Communicatie, media en informatievoorziening (Omroepen) Belastingen (Vennootschapsbelasting)</item>
         <item attribuut="Trefwoorden">Omroepen Vennootschapsbelasting Reclame</item>
         <item attribuut="Vindplaats">Kamervragen met antwoord 1994-1995, nr. 412, Tweede Kamer</item>
         <item attribuut="Afkomstig_van">Financiën Onderwijs, Cultuur en Wetenschappen</item>
         <item attribuut="Indiener">
            <persoon partij="D66">Leers</persoon>
            <persoon partij="D66">De Cloe</persoon>
            <persoon partij="D66">Dees</persoon>
            <persoon partij="D66">Lambrechts</persoon>
         </item>
         <item attribuut="Datum_reaktie">1995-01-30</item>
         <item attribuut="Datum_indiening">1994-12-15</item>
         <item attribuut="Document-id">KVR1043</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="839" allpagenumbers="839 840" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="412" onderwerp="" indiendatum="1994-12-15">
         <vrager partij="D66" oorsprong="parlement">Leers</vrager>
         <vrager partij="D66" oorsprong="parlement">De Cloe</vrager>
         <vrager partij="D66" oorsprong="parlement">Dees</vrager>
         <vrager partij="D66" oorsprong="parlement">Lambrechts</vrager>
         <vraagt-aan/>
      </vraagdata>
      <antwoorddata antwoorddatum="30 januari 1995), zie ook Aanhangsel Handelingen nr. 331, Vergaderjaar 1994–1995">
         <antwoorder functie="staatssecretaris" ministerie="Financie¨n">Vermeend</antwoorder>
         <mede-antwoorder>de staatssecretaris van Onderwijs, Cultuur en Wetenschappen, dhr</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Zijn aan de Stichting Regionale Omroep Brabant (Omroep Brabant) met terugwerkende kracht aanslagen vennootschapsbelasting over de jaren 1988, 1989 en 1990 opgelegd? <voetnoot nummer="1"/>
      </vraag>
      <vraag nummer="2">Heeft Omroep Brabant indertijd middelen van de overheid ontvangen om te investeren in drie nieuwe – regionale – studio’s? Heeft Omroep Brabant deze middelen tezamen met eigen door haar uit de exploitatiebegroting vrijgemaakte middelen ad f 3 miljoen, op de juiste wijze aangewend, zulks met instemming van de Provincie en het Commissariaat van de Media? </vraag>
      <vraag nummer="3" voetnoot="2">Onderschrijft u de door oud-staatssecretaris Van Amelsvoort in dit verband opgestelde uitvoeringsregels <voetnoot nummer="2"/>volgens welke bij de beoordeling van de belastingplicht, de deelname aan het economische verkeer door middel van reclame en/of neven-activiteiten, een belangrijke rol zal spelen? </vraag>
      <vraag nummer="4">Erkent u, dat bij Omroep Brabant de behartiging van een algemeen maatschappelijk belang op de voorgrond staat? Is de staatssecretaris van OCW er van op de hoogte dat Omroep Brabant eerst op 2 december 1991 – als eerste regionale omroep – overging tot invoering van regionale radioreclame? </vraag>
      <vraag nummer="5" voetnoot="3">Is het, in het licht van het voorgaande te billijken, dat met terugwerkende kracht en onverwachts aanslagen vennootschapsbelasting zijn opgelegd, gebaseerd op het exploitatie-resultaat inclusief de van het Rijk ontvangen investeringsbijdrage en inclusief de uit deze exploitatie overgehevelde eigen middelen? <voetnoot nummer="3"/>
      </vraag>
      <vraag nummer="6">Bent u bereid er voor te zorgen dat, gegeven de betekenis die de opgelegde belastingaanslag heeft voor het op de huidige basis kunnen voortbestaan van Omroep Brabant, er zo snel mogelijk helderheid komt over deze kwestie? </vraag>
      <noten afkomstig="vraag">
         <noot nummer="1" datum="1994-12-10" bron="Zie o.a. Teletext">Zie o.a. Teletext, 10 december 1994</noot>
         <noot nummer="2">Zie ministerie van Financie¨n nr. 0894/12 M van 11-10-1994</noot>
         <noot nummer="3">Voor het goede begrip: het betreft hier uitsluitend middelen verkregen uit de omroepbijdrage</noot>
      </noten>
   </vragen>
   <antwoorden aantal="6">
      <antwoord nummer="1">In de loop van het jaar 1993 heeft de bevoegde inspecteur geconstateerd dat de Stichting Regionale Omroep Brabant (hierna: Omroep Brabant) over de jaren 1988 tot en met 1992 aanzienlijke vermogensoverschotten heeft behaald. Omdat de exacte vaststelling van belastbare bedragen nader onderzoek vergde, heeft de inspecteur tegen het verstrijken van de voor het opleggen van aanslagen geldende termijnen tot behoud van rechten (navorderings)aanslagen opgelegd over de jaren 1988, 1989 en 1990. De inspecteur heeft tegelijkertijd expressis verbis aan Omroep Brabant meegedeeld dat deze aanslagen zijn opgelegd tot behoud van rechten en dat de omvang van de belastingplicht/schuld – na bespreking – nader moet worden vastgesteld. Voor de voldoening van de aanslagen is aanstonds uitstel van betaling verleend. Ik stel vast dat de belastingeenheid zorgvuldig heeft gehandeld. </antwoord>
      <antwoord nummer="2">Omroep Brabant heeft in 1989 een bedrag van f 3 miljoen van de overheid ontvangen om te investeren in drie regionale studio’s. De omroep heeft deze middelen te zamen met een bedrag aan eigen middelen van f 2,5 miljoen uitgegeven aan investeringen ten behoeve van het editiestelsel, zulks op de juiste wijze en met instemming van de provincie en het Commissariaat voor de Media. </antwoord>
      <antwoord nummer="3">Bedoelde beleidsregels zijn in Infobulletin november 1994, nr. 94/764, onder mijn verantwoordelijkheid gepubliceerd. </antwoord>
      <antwoord nummer="4">Omroep Brabant moet krachtens artikel 30 van de Mediawet als regionale omroepinstelling een omroepprogramma verzorgen dat in zodanige mate gericht is op de bevrediging van de in de desbetreffende provincie levende maatschappelijke, culturele, godsdienstige en geestelijke behoeften, dat zij geacht kan worden van algemeen nut te zijn. Tot op heden heeft zich nog in geen enkel geval, dus ook niet ten aanzien van Omroep Brabant, twijfel voorgedaan over de vraag of de regionale omroepinstelling voldoet aan de eisen genoemd in voormeld artikel 30. Uit het bovenstaande kan niet anders worden afgeleid dan dat bij regionale omroepinstellingen zoals Omroep Brabant de behartiging van een algemeen maatschappelijk belang op de voorgrond staat. Het feit dat zij sedert een aantal jaren, in overeenstemming met de bepalingen van de Mediawet, reclame uitzendt, doet hieraan niet af. Ik merk hierbij op dat het behartigen van een algemeen maatschappelijk belang op zich nog niet tot vrijstelling van de heffing van vennootschapsbelasting leidt. Daarvoor is namelijk ook vereist dat de fiscale winst niet meer bedraagt dan (gemiddeld) f 13.000 per jaar. Het antwoord op het tweede deel van de vraag is ja. </antwoord>
      <antwoord nummer="5">Zoals hiervoor onder 1 vermeld, zijn de aanslagen vennootschapsbelasting over de jaren 1988, 1989 en 1990 opgelegd tot behoud van rechten teneinde de inspecteur in staat te stellen te beoordelen of sprake is van belastingplicht. Deze vraag laat zich niet eenvoudig beantwoorden. Daarvoor moet in de eerste plaats worden beoordeeld of Omroep Brabant een onderneming drijft in de zin van artikel 2, letter d., van de Wet op de vennootschapsbelasting 1969, en of dat reeds in voormelde jaren het geval was. Gelet op de organisatie van Omroep Brabant, de aard van haar activiteiten waarmee zij zich richt op een grote groep inwoners, alsmede op de vermogensoverschotten die zij over een reeks van jaren heeft behaald, ligt voor de hand een onderneming in de hiervoor bedoelde zin te veronderstellen. Ook zou echter gesteld kunnen worden dat van zodanige onderneming geen sprake is, omdat Omroep Brabant in die jaren niet aan het economische (ruil)verkeer deelneemt met het oogmerk daarmee winst te behalen. Zij heeft namelijk haar vermogensoverschotten niet mede behaald met commercie¨le activiteiten, maar alleen door exploitatiebijdragen van de overheid voor de op zich verliesgevende omroepactiviteiten. </antwoord>
      <antwoord nummer="6">Mede gelet op het algemeen-belangkarakter en de daarmee samenhangende overheidsfinanciering van regionale omroepinstellingen aan welke zendtijd is toegewezen, ben ik van oordeel dat de hiervoor onder 5 laatstvermelde stelling kan worden gevolgd, althans zolang een omroepinstelling geen commercie¨le (reclame- of neven)activiteiten heeft ontwikkeld. Ervan uitgaande dat dit laatste zich in de jaren 1988, 1989 en 1990 bij Omroep Brabant niet heeft voorgedaan, zullen de over die jaren tot behoud van rechten opgelegde aanslagen kunnen worden vernietigd. Ik heb de desbetreffende inspecteur gevraagd overeenkomstig deze zienswijze te handelen. Na invoering van de regionale radioreclame door de omroepinstelling zal zij wel belastingplichtig zijn voor de vennootschapsbelasting, althans indien haar fiscale winst meer bedraagt dan (gemiddeld) f 13.000 per jaar. Daarmee is tevens de door de vragenstellers over deze kwestie beoogde helderheid bereikt. </antwoord>
      <noten afkomstig="antwoord"/>
   </antwoorden>
</kvr>
