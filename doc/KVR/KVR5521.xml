<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leers (CDA) over de private financiering van de nieuwe infrastructuur. (Ingezonden 15 juli 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5521
</item>
         <item attribuut="Inhoud">De Kamervragen gaan met name in op de voorbereiding van de Betuwelijn, met hoge transactiekosten, veel honoraria voor commissies en risico van belangenbehartiging door partijen. Tevens wordt gevraagd naar de stand van zaken inzake het private deel van de financiering van de Betuwelijn.</item>
         <item attribuut="Rubriek">Ruimtelijke ordening en infrastructuur (PKB's) Verkeer, vervoer en waterstaat (Goederenvervoer) Verkeer, vervoer en waterstaat (Spoorwegen) Verkeer, vervoer en waterstaat (Vaarwegen)</item>
         <item attribuut="Trefwoorden">Infrastructuur Publiek-private samenwerking Spoorwegen</item>
         <item attribuut="Vindplaats">Kamervragen met antwoord 1996-1997, nr. 1735, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Leers</persoon>
         </item>
         <item attribuut="Datum_reaktie">1997-08-26</item>
         <item attribuut="Datum_indiening">1997-07-15</item>
         <item attribuut="Document-id">KVR5521</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3551" allpagenumbers="3551 3552" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1735" onderwerp="" indiendatum="1997-07-15">
         <vrager partij="CDA" oorsprong="parlement">Leers</vrager>
         <vraagt-aan/>
      </vraagdata>
      <antwoorddata antwoorddatum="1997-08-26">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het artikel in de Staatscourant <voetnoot nummer="1"/>inzake de private financiering van nieuwe infrasructuur en in het bijzonder terzake van de financiering van de Betuwelijn door Prof. dr. A. Heertje en dr. W. Kanning? </vraag>
      <vraag nummer="2">Is, zoals de schrijvers opmerken, de Stuurgroep Privatisering Railinfrastructuur de zgn. SPRI «op een dood spoor» geraakt waardoor het gebrek aan «leadership» van het departement scherp naar voren komt? </vraag>
      <vraag nummer="3">Wat is voorts uw reactie op de opvatting van de auteurs dat er ten aanzien van de Betuwelijn gekozen is «voor een aanpak die met zeer hoge transactiekosten gepaard gaat, waarbij op grote afstand werkende commissies zijn gevormd, waarin vele partijen vertegenwoordigd zijn en adviesburo’s door uitzitten hoge honoraria ontvangen en sommige partijen zuiver monopolistische belangen behartigen»? Is reeds nu sprake van tientallen miljoenen aan overschrijdingen? </vraag>
      <vraag nummer="4">Kunt u de stelling weerspreken, dat het aan een integrale coördinatie van de aanleg, exploitatie, onderhoud en financiering van de Betuwelijn ontbreekt, en de stelling dat dus, zoals de schrijvers veronderstellen, «gelden van de belastingbetaler op grootscheepse wijze overboord worden gegooid en een nieuwe parlementaire enquête in het verschiet ligt»? </vraag>
      <vraag nummer="5">Wat is de huidige stand van zaken met betrekking tot de invulling van het private deel (ruim f 1,6 miljard) van de financiering van de Betuwelijn? Kan de Kamer op korte termijn, desnoods vertrouwelijk, geïnformeerd worden over het verloop van de gesprekken met externe financiers teneinde meer zicht te krijgen op de financiële dekking van het project? </vraag>
      <vraag nummer="6">Wat is tenslotte uw opvatting over de stelling van de auteurs, dat in het politieke proces bewust gekozen is voor een relatief lage startbegroting, teneinde de besluitvorming zo soepel mogelijk te laten verlopen? Hoe kijkt u aan tegen de door de auteurs voorgestelde nieuwe, optimale mix van private en publieke inzet en financiering? </vraag>
      <noten afkomstig="vraag">
         <noot nummer="1" datum="1997-07-2" bron="Staatscourant">Staatscourant, 2 juli 1997</noot>
      </noten>
   </vragen>
   <antwoorden aantal="6">
      <antwoord nummer="1">Ik heb kennisgenomen van de inhoud van dit artikel. </antwoord>
      <antwoord nummer="2">Van een «dood spoor» is geen sprake. Bij de besluitvorming in 1995 over de aanleg van de Betuweroute is besloten de private financiering bij een latere fase van de projectrealisatie (rond het jaar 2000) te betrekken en in de tussenliggende periode tijd en energie te steken in verdere ontwikkeling van de marktperspectieven voor het goederenvervoer per spoor en het daardoor creëren van een gunstiger klimaat voor private exploitatie en financiering. Door mijn departement is en wordt daaraan in het kader van de SPRI gewerkt. Van de in het artikel gesuggereerde continuïteitsproblemen is derhalve geen sprake. Evenmin is de continuïteit geschaad door het vertrek van de externe voorzitter. Hierin is voorzien door de benoeming van een waarnemende interne voorzitter. Ik verwacht dit najaar overigens een nieuwe externe voorzitter te kunnen benoemen. </antwoord>
      <antwoord nummer="3">Ik deel de mening van de auteurs niet. Er is op het terrein van de private financiering slechts één commissie gevormd, namelijk de eerder genoemde SPRI. In dat verband kan moeilijk van «zeer hoge transactiekosten» worden gesproken. Van forse overschrijdingen zoals gesteld in het artikel is geen sprake, zoals moge blijken uit de voortgangsrapportage Betuweroute die ik tweemaal per jaar aan de Kamer zend. Met betrekking tot de opmerking over monopolistische belangen merk ik op dat uiteenlopende adviseurs zijn en worden ingeschakeld, en dat daarbij geen partijen zijn die «zuiver monopolistische belangen behartigen». </antwoord>
      <antwoord nummer="4">De stelling van auteurs dat er sprake is van een ontbreken van integrale coördinatie van alle aspecten van de Betuweroute is niet onderbouwd en mist naar mijn mening elke grond. Deze integrale coördinatie functioneert wel degelijk en vindt plaats onder verantwoordelijkheid van de Minister van Verkeer en Waterstaat. De stelling dat «gelden van de belastingbetaler overboord worden gegooid» mist evenzeer elke grond. Aan de vormgeving van de private financiering en de toetsing van de doelmatigheid van de uitgaven wordt binnen mijn departement grote zorg besteed, waarbij uiteraard ook nauw wordt samengewerkt met het Ministerie van Financiën. </antwoord>
      <antwoord nummer="5">Zoals in mei 1997 bij de behandeling van de Voortgangsrapportage Betuweroute is afgesproken, zal ik voor het eind van dit jaar de Kamer nader informeren over de stand van zaken bij de private financiering van de Betuweroute en de verdere ontwikkeling daarvan. </antwoord>
      <antwoord nummer="6">De stelling van de auteurs dat er bij het begin van het project bewust te laag geraamd zou zijn om de besluitvorming te vergemakkelijken mist elke grond. Bij de Kamerbehandeling van de PKB-3 (kabinetsstandpunt Betuweroute in de tweede helft van 1993), is uitgebreid gesproken over de kosten van het project. Kostenverhogingen die daarna zijn opgetreden zijn, naast prijsindexering, in alle gevallen het gevolg geweest van besluiten tot verandering van het programma van eisen (bijvoorbeeld scherpere geluidweringsnormen, betere inpassing in het landschap, tunnels in plaats van bruggen), teneinde tegemoet te komen aan wensen van de burgers, de Kamer en andere overheden. Van de door auteurs genoemde tegenvallers is derhalve geen sprake. Voor een nadere toelichting op de kostenontwikkeling van de Betuweroute verwijs ik u naar Voortgangsrapportage O («Projectbeschrijving Betuweroute») uit november 1995, en de daaropvolgende Voortgangsrapportages. Voor wat betreft de inzet van een optimale mix van private en publieke inzet en financiering merk ik op dat ik in het algemeen voorstander ben van meer actieve betrokkenheid van private partijen bij de bouw en exploitatie van infrastructuur. Ik teken daarbij aan dat de inzichten die in het artikel worden verwoord, althans in abstracto, niet wezenlijk anders zijn dan die welke momenteel binnen mijn departement en dat van Financiën worden uitgewerkt. In die zin spoort het in het artikel opgeroepen beeld van de benadering binnen de rijksoverheid ten aanzien van private exploitatie en financiering niet met de werkelijkheid. Voor het overige constateer ik dat de concrete invulling van private exploitatie en financiering een uiterst complexe materie is waarbij de bijdrage aan de overheidsdoelen in het verkeer- en vervoersbeleid en het belang van de belastingbetaler voor mij vooropstaan. Het artikel draagt overigens geen operationele en concrete voorstellen aan voor de oplossing van deze problematiek. </antwoord>
      <noten afkomstig="antwoord"/>
   </antwoorden>
</kvr>
