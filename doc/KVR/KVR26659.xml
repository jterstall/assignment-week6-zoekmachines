<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de minister voor Vreemdelingenzaken en Integratie over een brand in het vertrekcentrum Ter Apel. (Ingezonden 3 oktober 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26659
</item>
         <item attribuut="Inhoud">Vragen over de oorzaken van de brand in het Vertrekcentrum Ter Apel en over de huisvesting van en vergoeding voor de betrokken asielzoekers.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Welzijn (Vreemdelingen en asielzoekers)</item>
         <item attribuut="Trefwoorden">Branden Vreemdelingen</item>
         <item attribuut="Vindplaats">Kamervragen met antwoord 2006-2007, nr. 238, Tweede Kamer</item>
         <item attribuut="Vraagnr_bij_indiening">2060700550</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2006-10-25</item>
         <item attribuut="Datum_indiening">2006-10-03</item>
         <item attribuut="Document-id">KVR26659</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="505" allpagenumbers="505 506" vetnummer="2060700550" code="0607tkkvr238" lopendefooter="Tweede Kamer, vergaderjaar 2006–2007, Aanhangsel" filenaam="KVR26659" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="238" onderwerp="" indiendatum="2006-10-3">
         <vrager partij="SGP" oorsprong="parlement">Van der Staaij</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2006-10-25">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Kunt u ons informeren over de brand die op 21 september jl. gewoed heeft in het Vertrekcentrum Ter Apel? Wat zijn de oorzaken geweest van deze brand en wat is de omvang van de schade? </vraag>
      <vraag nummer="2">Op welke wijze is zorg gedragen voor de hulpverlening aan en de opvang van de asielzoekers die verbleven in de verbrande vleugel? </vraag>
      <vraag nummer="3">Waar worden de desbetreffende asielzoekers nu gehuisvest? Krijgen betrokkenen zakgeld om zelf nieuwe eigendommen (zoals kleding en schoeisel, maar ook praktische zaken als keukengerei en dergelijke) aan te schaffen? Zo ja, hoeveel geldt ontvangen zij per persoon, of bestaat daarvoor een andere regeling? Is die regeling toereikend? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Op dit moment is de definitieve uitkomst van het onderzoek door de technische recherche nog niet bekend. De politie Groningen heeft aangegeven dat de woning, waar alles begon, zozeer is beschadigd dat het moeilijk zal zijn om de oorzaak van de brand te achterhalen. De omvang van de schade beperkt zich tot één uitgebrand gebouw met zestien woonunits. De schade is beperkt gebleven tot dit gebouw, alle andere gebouwen op het terrein zijn niet beschadigd. De schade is het grootst voor de mensen die in het desbetreffende gebouw woonden. Zij hebben persoonlijke spullen verloren. </antwoord>
      <antwoord nummer="2">Direct na het uitbreken van de brand zijn door het COA-personeel de bewoners van het gebouw ontruimd. De bewoners zijn tijdelijk opgevangen in de naastliggende Tijdelijke Noodvoorziening (TNV) van het COA. Dezelfde avond hebben zij een andere woning gekregen op het vertrekcentrum. Van vrijdag 22 tot maandag 25 september konden getroffen bewoners terecht voor ontbijt, lunch en avondmaal bij het naastgelegen bewonersrestaurant van de TNV Ter Apel. In het TNV en het VC waren het gehele weekend COA-medewerkers aanwezig. Op de avond van de brand is een psychotherapeutisch team aanwezig geweest voor de bewoners. Aanvullend daarop is de hulp van de Stichting Slachtofferhulp Nederland aangeboden aan de bewoners. De dag na de brand hebben zij een gesprek gehad met getroffen bewoners. Een week na de brand zijn in aanvulling hierop medewerkers van het Instituut voor Psychotrauma langs geweest bij de getroffen bewoners. Ook zijn er brochures in verschillende talen achtergelaten hoe om te gaan met een traumatische ervaring als een brand. Overigens hebben in totaal vier bewoners aangegeven gebruik te willen maken van de aangeboden nazorg. Alle getroffen bewoners zijn langs geweest bij de MOA. Daar is bij de administratie bekeken welke medicatie bij de MOA bekend was en zijn direct eventuele benodigde medicijnen en vervolgrecepten meegegeven. Volgens MOA waren hierop geen aansluitende vervolgacties meer noodzakelijk. </antwoord>
      <antwoord nummer="3">De bewoners die getroffen zijn, zijn de volgende dag ondergebracht in andere woningen op het vertrekcentrum. De betrokken bewoners hebben allen € 300 ontvangen (op vrijdag 22 september € 50, op dinsdag 30 september € 250) om de eerste praktische spullen te kunnen aanschaffen. Op de maandag is bij de getroffen bewoners geïnventariseerd welke persoonlijke eigendommen deze kwijt waren geraakt als gevolg van de brand. Bewoners hebben hiertoe lijsten kunnen invullen. Met de opgave van verloren eigendommen en de vergoeding hiervan wordt zeer coulant, maar ook in alle redelijkheid en billijkheid omgegaan. Medewerkers die regelmatig in de woningen zijn geweest, hebben een beeld van de (omstandigheden en bezittingen) van deze bewoners en kunnen dus behulpzaam zijn bij de verificatie van bezittingen. Een enkele bewoner die moeite heeft met het invullen van de lijsten wordt hierin bijgestaan door een woonbegeleider. Inmiddels zijn alle lijsten ingevuld en wordt een passende schadeloosstellingsregeling getroffen. Hierbij wordt gebruik gemaakt van de systematiek die tevens door de Vereniging van Nederlandse Verzekeringsmaatschappijen wordt toegepast. Bij de afhandeling van de schade wordt een externe verzekeringsexpert ingeschakeld. Voor eind oktober wordt het toegekende bedrag aan de getroffen bewoners uitgekeerd. </antwoord>
      <noten afkomstig="antwoord"/>
   </antwoorden>
</kvr>
