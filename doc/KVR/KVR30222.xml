<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Leeuwen (SP) aan de ministers van Volkshuisvesting, Ruimtelijke Ordening en Milieu en voor Wonen, Wijken en Integratie beheer over het prijseffect van water bij woningbouw. (Ingezonden 5 oktober 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30222
</item>
         <item attribuut="Inhoud">Vragen naar aanleiding van uitspraak Dijkgraaf over extra waterbeheersende maatregelen die nodig zijn voor de bouw van woningen in de Zuidplaspolder. Betreft o.a. effecten van die maatregelen op de prijs van de woningen en de waterschapsbelasting.</item>
         <item attribuut="Rubriek">Bouw (Woningbouw) Consument (Consumentenprijzen) Energie, water en grondstoffen (Watervoorziening) Verkeer, vervoer en waterstaat (Waterkeringen) Volkshuisvesting (Woningmarkt)</item>
         <item attribuut="Trefwoorden">Prijzen Waterhuishouding Waterkeringen Woningbouw Woningmarkt</item>
         <item attribuut="Vindplaats">Kamervragen met antwoord 2007-2008, nr. 735, Tweede Kamer</item>
         <item attribuut="Vraagnr_bij_indiening">2070801580</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Leeuwen</persoon>
         </item>
         <item attribuut="Datum_reaktie">2007-11-26</item>
         <item attribuut="Datum_indiening">2007-10-05</item>
         <item attribuut="Document-id">KVR30222</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1575" allpagenumbers="1575 1576 1577" vetnummer="2070801580" code="0708tkkvr735" lopendefooter="Tweede Kamer, vergaderjaar 2007–2008, Aanhangsel" filenaam="KVR30222" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="735" onderwerp="" indiendatum="2007-10-5">
         <vrager partij="SP" oorsprong="parlement">Van Leeuwen</vrager>
         <vraagt-aan>de ministers van Volkshuisvesting, Ruimtelijke Ordening en Milieu en voor Wonen, Wijken en Integratie beheer</vraagt-aan>
      </vraagdata>
      <antwoorddata antwoorddatum="26 november 2007), zie ook Aanhangsel Handelingen nr. 398, vergaderjaar 2007–2008">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de minister voor Wonen, Wijken en Integratie</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1 2">Welke maatregelen zitten er in de tweede set van waterbeheersende maatregelen die volgens de Dijkgraaf vastzitten aan de ontwikkelingen in de Zuidplaspolder? <voetnoot nummer="1"/>Hoe verhoudt zich deze uitspraak van de Dijkgraaf tot uw recente antwoord aan de Kamer <voetnoot nummer="2"/>dat u geen extra maatregelen verwacht op het gebied van de waterhuishouding? </vraag>
      <vraag nummer="2">Welke kosten zijn gemoeid met de maatregelen om de Zuidplaspolder de komende 30 jaar droog houden? Wie is verantwoordelijk voor de financiering van die maatregelen? Welke effecten hebben deze maatregelen op de prijs van woningen in de Zuidplaspolder? Kunt u een indicatie geven van de financiële omvang van de effecten op de waterschapsbelasting die Waterschap Schieland zal heffen bij de inwoners? </vraag>
      <vraag nummer="3">Worden de kosten voor beheersmaatregelen die het waterschap maakt voor wonen in de Zuidplaspolder verdisconteerd over alle inwoners van het totale verzorgingsgebied? Zo ja, is het draagvlak onder de inwoners gemeten voor deze verhoging? Zo neen, acht u het gewenst dat inwoners van risicogebieden zelf gaan betalen voor de extra maatregelen die nodig zijn voor water- en klimaatbeheersing in het betreffende gebied? </vraag>
      <vraag nummer="4">Is het waar dat bij die berekening van de verhoging van het maaiveld voor het bouwrijp maken van de Zuidplaspolder geen rekening is gehouden met de gevolgen van de klimaatverandering, de bodemdaling en de bodemzetting? Zo ja, worden de berekeningen voor de mate van de ophoging bij het bouwrijp maken alsnog gecorrigeerd op de noodzakelijke verhoging? </vraag>
      <vraag nummer="5">Welke gevolgen zullen de maatregelen voor de waterbeheersing en het bouwrijp maken van de Zuidplaspolder hebben op de kostprijs van de kavels en van de woningen? Voor welk segment in de woningmarkt wordt dan uiteindelijk gebouwd? </vraag>
      <vraag nummer="6">Op basis van welke parameters wordt het risico geïnventariseerd voor het wonen in laaggelegen polders? Welke nieuwe informatie is inmiddels beschikbaar gekomen waardoor de waterschappen zijn teruggekomen op hun waarschuwing voor onaanvaardbare risico’s bij het wonen in de Zuidplaspolder? </vraag>
      <vraag nummer="7">Welke gevolgen zal het verhoogde risico als gevolg van veranderingen van het klimaat en van de waterhuishouding voor het wonen in laaggelegen delen van Nederland hebben voor de verzekeringen van woningen? Heeft u hierover al contact met verzekeringsmaatschappijen? </vraag>
      <vraag nummer="8">Welke gevolgen zal het verhoogde risico als gevolg van veranderingen van het klimaat en de waterhuishouding voor het wonen in laaggelegen delen van Nederland hebben voor de hypotheken op woningen? Heeft u hierover al contact met hypotheekverstrekkers? </vraag>
      <vraag nummer="9">Welke wetenschappelijke onderzoeken lopen er naar de invloed van de wateropgaven op de economische waarde van onroerend goed? Wanneer zijn daar resultaten van te verwachten? Welke invloed hebben de uitkomsten van deze onderzoeken voor het al dan niet doorgaan van de huidige nieuwbouwprojecten? Acht u het zinvol de uitkomst van deze onderzoeken af te wachten? </vraag>
      <vraag nummer="10">Acht u het uw taak (toekomstige) bewoners van laaggelegen polders te informeren over de extra kosten die hen te wachten staan voor verzekeringen, hypotheken en waterschapslasten als gevolg van extra beheersmaatregelen voor water en klimaat? Zo neen, wiens taak is dat dan en spreekt u diegenen daar op aan? Zo ja, wanneer neemt u hiertoe het initiatief? </vraag>
      <noten afkomstig="vraag">
         <noot nummer="1">Cobouw, dinsdag 2 oktober 2007 pagina 5</noot>
         <noot nummer="2">Aanhangsel handelingen, nr. 2124, vergaderjaar 2006–2007</noot>
      </noten>
   </vragen>
   <antwoorden aantal="10">
      <antwoord nummer="1">U verzoekt mij duidelijkheid te verschaffen over uitspraken van de Dijkgraaf over waterbeheersende maatregelen in de Zuidplaspolder mede in relatie tot eerdere antwoorden aan de Kamer over de Zuidplaspolder. Om eventuele onduidelijkheden hieromtrent te kunnen wegnemen en recht te doen aan de complexiteit van de inrichtingsopgave van de Zuidplaspolder, acht ik het nodig onderscheid te maken tussen 1) vigerend (water)beleid en de regionale uitwerking daarvan (vooral gericht op waterkwaliteit en wateroverlast), en 2) de beleidsvernieuwing rondom klimaatbestendigheid waar we nu midden in staan. Ad 1) In lijn met het vigerende beleid Waterbeheer 21e eeuw neemt de waterbeheerder – het Hoogheemraadschap van Schieland en de Krimpenerwaard – bij de planvorming in de Zuidplaspolder waterbeheersende maatregelen. Deze vloeien concreet voort uit de klimaatverandering en de aanpassing van de normering die in 2003 in het Nationale Bestuursakkoord Water overeengekomen is. De verandering van het klimaat leidt ertoe dat de hoeveelheid oppervlaktewaterberging moet worden uitgebreid om de waterhuishouding op orde te kunnen brengen en houden. Overal in Nederland zijn waterschappen bezig om de opgave die dat met zich meebrengt te realiseren. Dat geldt dus ook voor de Zuidplaspolder. Daarnaast zijn er maatregelen aan de orde als gevolg van functieverandering. Overal waar de functie van een gebied verandert, is het nodig de oppervlaktewaterberging aan te passen aan de nieuwe functie. Hoe groter de verhardingsgraad, des te meer oppervlaktewater er nodig is. Dit is overal van toepassing en dus ook in de Zuidplaspolder. De maatregelen die voorzien zijn in de Zuidplaspolder zijn onderdeel van het generieke beleid van het waterschap. Ook als de plannen op een andere locatie worden gerealiseerd zal men dit soort maatregelen moeten nemen. Ad 2) Klimaatbestendigheid is een prioriteit van dit kabinet. We bevinden ons midden in een discussie over wat een klimaatbestendige inrichting van Nederland nu exact betekent en welke ambities we hierbij formuleren. Eind 2008 zal ik een afwegingskader Klimaatbestendige Inrichting presenteren. Ik zal dat in nauw overleg met andere overheden opstellen. Belangrijk onderdeel hiervan is het vraagstuk rondom overstromingsrisico’s. Recentelijk heb ik u samen met de Staatssecretaris van Verkeer en Waterstaat geïnformeerd over het antwoord op de motie Van Bochove/Depla (Tweede Kamer 30 800 XI, nr. 49) en toegelicht hoe het kabinet de lange termijn opgave rondom water(veiligheid) en ruimtelijke ordening ziet. De discussies hieromtrent zijn nog vers en met onzekerheden omgeven. Ik wil regionale ontwikkelingen – hier specifiek de Zuidplaspolder – niet frustreren, maar verrijken. Het intensieve traject waarin provincie, Hoogheemraadschap, gemeenten en rijk zich sinds enkele jaren bevinden, biedt mij voldoende vertrouwen dat de aanpassing van het gebied aan de verandering van klimaat concrete resultaten oplevert. Vanzelfspekend blijf ik de vorderingen nauwgezet volgen. </antwoord>
      <antwoord nummer="2">De waterbeheerder heeft mij aangegeven te verwachten, dat de waterschapslasten als gevolg van de ontwikkelingen in de Zuidplaspolder, op basis van huidig beleid en inzichten niet extra zullen stijgen. In de meerjarenbegroting van het Hoogheemraadschap stijgen de lasten gemiddeld met niet meer dan het inflatiepercentage. De kostprijs van de woningen, zal om deze reden dan ook niet hoger zijn dan elders in Nederland. </antwoord>
      <antwoord nummer="3">Zoals in vraag 2 reeds aangegeven zullen de waterschapslasten als gevolg van de ontwikkelingen in de Zuidplaspolder, op basis van huidige beleid en inzichten niet extra stijgen. Daarmee zijn de hier gestelde vervolgvragen op dit moment niet opportuun. </antwoord>
      <antwoord nummer="4">De inrichting van de Zuidplaspolder is gebaseerd op de lagenbenadering. Bij de keuze voor locaties voor woningbouw heeft de regio, eerder gemaakte afspraken in acht genomen, gekozen voor de meer hoger gelegen delen in de polder. Voor woningbouw en bedrijventerreinen geldt daarbij bovendien dat de betreffende gronden eerst bouwrijp gemaakt moeten worden. Over het algemeen betekent dat, dat het maaiveld (nog verder) wordt verhoogd. In de huidige planfase is er voldoende aandacht voor klimaatbestendigheid en bodemdaling. De aanpak is conform de afspraken, die in 2003 in het Nationaal Bestuursakkoord Water zijn gemaakt. Daarenboven wordt deelgenomen in het project Hotspot Zuidplaspolder, waarin de nieuwste inzichten omtrent klimaat worden meegenomen en dat moet resulteren in nadere adviezen omtrent klimaatbestendig ontwikkelen. </antwoord>
      <antwoord nummer="5">Zoals ik in het antwoord op vraag 2 heb aangegeven, is het de verwachting van de waterbeheerder dat de kosten om de Zuidplaspolder in de toekomst droog te houden niet zullen toenemen. In dat geval ligt een kostprijsverhogend effect op kavels en woningen niet voor de hand. De keuze voor een bepaald segment van de woningmarkt is geen resultaat van de kosten voor waterbeheersing. In de Zuidplaspolder zal, gelet op het tekort aan groene, landelijke woonmilieus in de Zuidvleugel van de Randstad, vooral in de segmenten «dorps» en «landelijk groen» worden gebouwd. </antwoord>
      <antwoord nummer="6">Het waterschap heeft mij laten weten nooit de stelling in te hebben genomen, dat wonen in de Zuidplaspolder leidt tot onaanvaardbare risico’s. Het aspect water is nadrukkelijk betrokken in het afwegingsproces voor de ruimtelijke inrichting van de Zuidplaspolder. Dit is bijzonder aan het planproces voor de Zuidplaspolder. Voor de situatie van de Zuidplaspolder is mede van belang dat de klimaatverandering niet zal leiden tot hogere piekwaterstanden in de Hollandsche IJssel. De maximale waterstand in de Hollandse IJssel is beleidsmatig vastgesteld op NAP +2,50m, het moment waarop de Algera-kering in Capelle aan den IJssel wordt gesloten. De Hollandsche IJssel is in die zin een «dode rivierarm» . Bij een calamiteit kan de Algera-kering worden gesloten, waardoor slechts een beperkt volume water de polder kan instromen. Er is (nog) geen uitgewerkt beleid op het vlak van beheersing van overstromingsrisico’s, anders dan het voorkómen van overstromingen (Wet op de waterkering). Op dit terrein vindt relevante beleidsvernieuwing plaats. Eind 2008 zal staatssecretaris Huizinga de nota Waterveiligheid 21e eeuw presenteren. Hiermee wordt het waterveiligheidsbeleid geactualiseerd, waarbij de risicobenadering centraal staat. Dit betekent zowel aandacht voor het voorkómen van overstromingen, als ook het beperken van de gevolgen van overstromingen op basis van nader vast te stellen overstromingsscenario’s. </antwoord>
      <antwoord nummer="7">In het kabinetsstandpunt naar aanleiding van het advies van de Commissie Tegemoetkoming bij Rampen en calamiteiten (commissie Borghouts) is reeds beschreven dat het overstromingsrisico thans niet verzekerbaar is als het gaat om schades aan opstal en inboedel. Via de Wet Tegemoetkoming Schades door Rampen en Zware Ongevallen (WTS) komt schade door (zoetwater)overstromingen sinds 1998 onder bepaalde condities wel in aanmerking voor gelimiteerde vergoeding door het Rijk. Als uitvloeisel van het kabinetsstandpunt Tegemoetkoming bij Rampen en Calamiteiten, waarin de werking van de WTS werd geëvalueerd, is in 2006 mede vanuit de huidige veranderingen in het klimaat een pilotproject opgestart met als doel om te bezien of, en zo ja hoe, de private verzekerbaarheid van het risico op schades door overstromingen en wateroverlast kan worden vergroot. Voor de uitvoering van dit pilotproject is de TaskForce Verzekerbaarheid van Overstromingen en Wateroverlast gevormd. Aan de TaskForce wordt deelgenomen door het Ministerie van Financiën (voorzitter), het ministerie van VenW, het ministerie van BZK en het Verbond van Verzekeraars. De TaskForce zal begin 2008 aan het kabinet rapporteren omtrent de technische haalbaarheid (inclusief de indicatieve premiehoogte) van een private verzekeringsoplossing voor het risico op schade door overstromingen en wateroverlast. </antwoord>
      <antwoord nummer="8">Op dit moment zijn mij geen signalen bekend dat hypotheeknemers – instellingen die onder hypothecair verband geld uitlenen – onderscheid maken in laag of minder laag gelegen delen van Nederland in relatie tot een eventueel verhoogd risico als gevolg van verandering van klimaat. Het is nog onduidelijk welke gevolgen er op de lange termijn (kunnen) zijn op dit gebied. </antwoord>
      <antwoord nummer="9">Beperkt onderzoek in het verleden heeft aangetoond dat er geen eenduidige relatie is tussen de wateropgave en de huizenprijs. Gegeven het huidige beleid en de huidige normen is een dergelijke relatie dan ook niet te verwachten. Daarom acht ik nieuw onderzoek op dit moment niet opportuun. Invloed op het al of niet doorgaan van nieuwbouwprojecten is niet waarschijnlijk. </antwoord>
      <antwoord nummer="10">Gezien de bovenstaande antwoorden is het op dit moment niet zeker dat er extra kosten zijn. Het lijkt me te vroeg om te anticiperen op de wijze waarop eventuele voorlichting zou gaan verlopen. </antwoord>
      <noten afkomstig="antwoord"/>
   </antwoorden>
</kvr>
