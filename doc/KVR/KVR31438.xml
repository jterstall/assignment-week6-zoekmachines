<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister en de staatssecretaris van Justitie over het alternatief voor detentie van criminele jongeren. (Ingezonden 10 maart 2008);Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31438
</item>
         <item attribuut="Inhoud">Vragen naar aanleiding van tv-uitzending Nova (5 maart 2008) over experiment in Duitsland waarbij criminele jongeren in plaats van celstraf intensief worden begeleid en opgevangen worden in een familie. Indiener wijst ook op bericht (Leeuwarder Courant, 25 februari 2008) over de aanpak van justitiële jeugdinrichting 't Poortje waarbij probleemjongeren thuis therapie krijgen in plaats van in de inrichting. Indiener bepleit experimenten met één of meer van genoemde vormen van therapie.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Strafrecht en strafprocesrecht (Jeugdstrafrecht) Welzijn (Jeugdigen)</item>
         <item attribuut="Trefwoorden">Jeugdcriminaliteit Jeugdstrafrecht</item>
         <item attribuut="Vindplaats">Kamervragen met antwoord 2007-2008, nr. 1847, Tweede Kamer</item>
         <item attribuut="Vraagnr_bij_indiening">2070814170</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2008-03-31</item>
         <item attribuut="Datum_indiening">2008-03-10</item>
         <item attribuut="Document-id">KVR31438</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3771" allpagenumbers="3771 3772" vetnummer="2070814170" code="0708tkkvr1847" lopendefooter="Tweede Kamer, vergaderjaar 2007–2008, Aanhangsel" filenaam="KVR31438" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1847" onderwerp="" indiendatum="2008-03-10">
         <vrager partij="SP" oorsprong="parlement">Van Velzen</vrager>
         <vraagt-aan>de minister en de staatssecretaris van Justitie</vraagt-aan>
      </vraagdata>
      <antwoorddata antwoorddatum="2008-03-31">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de uitzending van Nova over het experiment in Duitsland met een nieuwe vorm van detentie voor criminele jongeren? <voetnoot nummer="1"/>Hoe beoordeelt u deze aanpak? </vraag>
      <vraag nummer="2">Deelt u het enthousiasme voor een aanpak waarbij de jongeren niet of minder lang achter de tralies gaan maar in plaats daarvan intensief begeleid en opgevangen worden in een familie? </vraag>
      <vraag nummer="3">Deelt u de mening van de hoogleraar pedagogiek dat Nederland veel van Duitsland kan leren op dit punt? Zo neen, waarom niet? </vraag>
      <vraag nummer="4" voetnoot="2 2">Bent u bekend met de aanpak in justitiële jeugdinrichting Het Poortje, waarbij probleemjongeren en jongeren met (ernstige) gedragsstoornissen thuis therapie krijgen in plaats van in een inrichting? <voetnoot nummer="2"/>Zou deze aanpak eveneens geschikt zijn voor strafrechtelijk veroordeelde jongeren, al dan niet na een korte periode in een inrichting? Kunt u het in het artikel genoemde Amerikaans onderzoek <voetnoot nummer="2"/>bij uw antwoord betrekken? </vraag>
      <vraag nummer="5">Deelt u de mening dat intensieve begeleiding en behandeling in een familie in plaats van in een inrichting niet alleen fors kostenbesparend kan zijn, maar ook tot recidivevermindering kan leiden omdat het leven in een inrichting volstrekt niet te vergelijken is met het leven daarbuiten? Kunt u uw antwoord toelichten? </vraag>
      <vraag nummer="6">Bent u bereid een of meer van de in deze vragen genoemde vormen van therapie in de justitiële jeugdinrichtingen toe te staan of zo nodig te introduceren dan wel een experiment te organiseren? Zo neen, waarom niet? </vraag>
      <noten afkomstig="vraag">
         <noot nummer="1" datum="2008-03-5" bron="Nova">Nova, 5 maart 2008</noot>
         <noot nummer="2" datum="2008-02-25" bron="Leeuwarder Courant" titel="Therapie jonge criminelen slaat aan">Leeuwarder Courant, 25 februari 2008: «Therapie jonge criminelen slaat aan»</noot>
      </noten>
   </vragen>
   <antwoorden aantal="6">
      <antwoord nummer="1">Ja. Wij staan sympathiek tegenover iedere aanpak, die volgens wetenschappelijke inzichten op effectieve wijze crimineel gedrag van jeugdigen ombuigt naar positief gedrag. Vanuit dat kader dienen ook experimenten om jeugdigen die over de schreef zijn gegaan in een (pleeg)gezinsverband intensief te begeleiden, te worden beoordeeld. De bijdrage van Nova is echter te beperkt om over die aanpak van criminele jeugdigen een onderbouwd oordeel te kunnen geven. Ook in Nederland vinden experimenten plaats waarbij jeugdigen in andere gezinnen worden geplaatst en hun nieuw gedrag wordt aangeleerd. In Gelderland is vorig jaar een pilot gestart waarbij delinquente jeugdigen met intensieve begeleiding in een gezin worden geplaatst. Het programma Multidimentional Treatment Foster Care (MTFC) is een alternatief voor een gesloten plaatsing in een inrichting en is gericht op het voorkomen van detentie en het terugdringen van recidive. De jeugdigen worden voor 6 tot 12 maanden bij getrainde opvoedouders geplaatst. Zij leren nieuw gedrag aan door middel van een positief stimulerend punten- en niveausysteem en door op maat gesneden gedragsinterventies. Parallel hieraan leert het oorspronkelijke gezin van de jeugdige positief gedrag te stimuleren en te bekrachtigen. MTFC is onlangs voorlopig erkend door de Erkenningscommissie Gedragsinterventies Justitie. </antwoord>
      <antwoord nummer="2">Voor een deel van de delinquente jeugdigen zal een intensieve begeleiding in een therapeutisch pleeggezin een goed antwoord zijn op crimineel gedrag. Deze aanpak zal echter niet geschikt zijn voor alle delinquente jeugdigen. De ernst van het delict en de problematiek van de jeugdige zijn leidend voor de aanpak die moet worden gekozen. De sanctie die wordt ingezet, dient voldoende toegesneden te zijn op de persoon en zijn criminogene factoren, om het beoogde doel te kunnen realiseren. Het uitgangspunt daarbij is dat vrijheidsbeneming in een justitiële jeugdinrichting, als ultimum remedium moet worden ingezet. </antwoord>
      <antwoord nummer="3" voetnoot="1">Prof. De Winter benadrukt dat Nederland met name van dit experiment in Duitsland kan leren op het terrein van de integraliteit van de aanpak. In mijn brieven over de verbeterprogramma’s van de justitiële jeugdinrichtingen n.a.v. de Inspectierapporten en de Algemene Rekenkamer <voetnoot nummer="1"/>heb ik detentie als een fase van een breder traject aangemerkt. Daarbij heb ik aangegeven dat in een trajectplan wordt vermeld hoe de begeleiding intramuraal en ambulant wordt ingevuld. Ik acht het van groot belang dat alle ketenpartners die betrokken zijn bij de begeleiding van de jeugdige op de hoogte zijn van de aard van de problematiek van de jeugdige, de risico- en beschermende factoren van de ingezette interventies en van de resultaten die geboekt zijn. </antwoord>
      <antwoord nummer="4">Ja. De bovengenoemde aanpak is het «Doen wat werkt»-programma dat behandeling biedt aan jeugdigen tussen de 12 en 18 jaar met ernstige gedragsstoornis, derhalve aan de jeugdigen die met een machtiging gesloten jeugdzorg in het kader van de Wet op de jeugdzorg geplaatst zijn. Het programma wordt thans aangeboden in de gesloten jeugdzorg locatie van het Poortje, die sinds 1 januari 2008 is overgeheveld naar het programmaministerie voor Jeugd en Gezin. Het programma start met een korte periode van maximaal 6 weken in de gesloten inrichting. Vervolgens wordt indien mogelijk de behandeling gemiddeld 6 maanden thuis voortgezet. Voor de thuisbehandeling kan worden gekozen uit twee modulen: Functional Family Therapy (FFT) of Multi System Therapy (MST). Een speciaal opgeleide FFT- of MST-deskundige helpt de jeugdige en het gezin thuis om weer op een goede manier met elkaar om te gaan. Een tussenfase met verblijf in een besloten setting alvorens met FFT of MST te starten is ook mogelijk. Het Poortje beziet in samenwerking met de sector justitiële jeugdinrichtingen of het «Doen wat werkt»-programma geschikt dan wel geschikt te maken is voor strafrechtelijke jeugdigen. Tevens kan gedacht worden aan uitvoering in het kader van de gedragsbeïnvloedende maatregel. In het artikel uit de Leeuwarder Courant wordt verwezen naar een Amerikaans onderzoek. Aangezien er in het artikel geen referenties worden gegeven, kan ik dit onderzoek niet betrekken in mijn antwoord. In het algemeen is bekend dat interventies die zich niet alleen op de jeugdige richten maar op het gehele systeem, uit oogpunt van effectiviteit veelbelovend zijn. </antwoord>
      <antwoord nummer="5">Intensieve begeleiding in een opvoedgezin kan kostenbesparend zijn, indien de methode succesvol is in de zin dat deze aanpak tot recidivevermindering leidt. MTFC en MST zijn voorlopig erkend door de Erkenningscommissie Gedragsinterventies Justitie. Hoewel dit een veelbelovende ontwikkeling is, moet de effectiviteit nog blijken. Het welslagen van het programma zou erin gelegen kunnen zijn dat niet alleen op de jeugdige zelf interventies worden ingezet, maar dat ook het thuissysteem professionele begeleiding krijgt. De combinatie van een gestructureerd dagprogramma in de justitiële jeugdinrichting, aanpassingen in de thuissituatie én een intensieve ambulante begeleiding van de jeugdige na diens vertrek uit de justitiële jeugdinrichting zal naar verwachting tot meer succes in termen van recidivevermindering leiden. </antwoord>
      <antwoord nummer="6">Op dit moment worden in samenwerking met de GGz reeds drie gedragsinterventies ingezet die op het systeem (de familie en vrienden) van de jeugdige zijn gericht. Het gaat om de FFT, de MST en de Multi Dimensional Family Therapy. Deze interventies worden meestal aan het einde van de detentie ingezet om de terugkeer naar het gezin gemakkelijker te maken. Verdere toepassing van dergelijke interventies kan aan de orde komen in de trajectbenadering. </antwoord>
      <noten afkomstig="antwoord">
         <noot nummer="1">Kamerstukken 2006–2007, 24 587 en 28 741, nr. 232 respectievelijk 2007–2008, 31 215, nr. 3</noot>
      </noten>
   </antwoorden>
</kvr>
