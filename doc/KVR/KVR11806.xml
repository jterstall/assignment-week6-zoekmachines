<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden RosenmÃ¶ller en Vendrik (beiden GroenLinks) aan de minister-president, de minister van FinanciÃ«n en de minister van Sociale Zaken en Werkgelegenheid over optieregelingen. (Ingezonden 17 mei 2000); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11806
</item>
         <item attribuut="Inhoud">Vragen naar aanleiding van het artikel "De Nederlandse optiemythe: geen kosten, geen risico's" (Het Financieele Dagblad, 17 april 2000) over het ontbreken van adequate dekkingsplannen voor opties van bestuurders in het bedrijfsleven, en over het aanspreken van de top van het bedrijfsleven op al te uitbundige beloningspraktijken, aangezien een "graaicultuur" een verantwoorde loonontwikkeling ondergraaft.</item>
         <item attribuut="Rubriek">Bedrijfsleven en industrie (Algemeen) Geld (Beleggingen) Inkomen en rechtspositie (Inkomens) Inkomen en rechtspositie (Loontoeslagen)</item>
         <item attribuut="Trefwoorden">Aandelen Loontoeslagen Loonvorming Management</item>
         <item attribuut="Vindplaats">Kamervragen met antwoord 1999-2000, nr. 1372, Tweede Kamer</item>
         <item attribuut="Vraagnr_bij_indiening">2990011100</item>
         <item attribuut="Afkomstig_van">FinanciÃ«n</item>
         <item attribuut="Indiener">
            <persoon partij="GroenLinks">RosenmÃ¶ller</persoon>
            <persoon partij="GroenLinks">Vendrik</persoon>
         </item>
         <item attribuut="Datum_reaktie">2000-06-08</item>
         <item attribuut="Datum_indiening">2000-05-17</item>
         <item attribuut="Document-id">KVR11806</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3051" allpagenumbers="3051 3052 3053" vetnummer="2990011100" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11806" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1372" onderwerp="" indiendatum="2000-05-17">
         <vrager partij="GroenLinks" oorsprong="parlement">RosenmÃ¶ller</vrager>
         <vrager partij="GroenLinks" oorsprong="parlement">Vendrik</vrager>
         <vraagt-aan>de minister-president, de minister van Financiën en de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2000-06-8">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister-president en de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="15">
      <vraag nummer="1" voetnoot="1">Heeft het kabinet kennisgenomen van het artikel «De Nederlandse optiemythe: geen kosten, geen risico’s»? <voetnoot nummer="1"/>
      </vraag>
      <vraag nummer="2">Deelt u de inschatting dat het Nederlandse bedrijfsleven momenteel op grote schaal bestuurders beloont met opties zonder adequate dekkingsplannen op te stellen? </vraag>
      <vraag nummer="3">Deelt u de mening dat het Nederlandse bedrijfsleven door deze handelwijze grote risico’s kan lopen en voor miljarden guldens schade kan lijden? </vraag>
      <vraag nummer="4">Deelt u de menig dat het onjuist is dat het bedrijfsleven geen dekkingsplannen opstelt? Zo ja, overweegt u regelgeving om dit alsnog te bevorderen? </vraag>
      <vraag nummer="5">Deelt u de mening dat bedrijven in alle gevallen over de financiële risico’s, die verband houden met verstrekking en (gebrek aan) afdekking van opties in het jaarverslag dienen te rapporteren? </vraag>
      <vraag nummer="6">Overweegt u derhalve wetswijziging in de richting van regels met betrekking tot de verslaglegging in het jaarverslag en de jaarrekening, om meer duidelijkheid te krijgen over kosten en risico’s van optieplannen? </vraag>
      <vraag nummer="7">Zo neen, acht u de wijze waarop ondernemingen omgaan met het financieel afdekken van optieplannen voor werknemers en het geven van informatie over de kosten en eventuele risico’s voor het bedrijf, de werknemers en de aandeelhouders, adequaat? </vraag>
      <vraag nummer="8">Deelt u de mening dat «het gebrek aan eenduidigheid, transparantie en regulering op het terrein van opties het risico voor ondernemingen vergroot op het plegen van strafbare feiten»? Zo neen, waarom niet? </vraag>
      <vraag nummer="9">Is heden ten dage nog steeds sprake van «exhibitionistische zelfverrijking» onder de top van het Nederlandse bedrijfsleven? </vraag>
      <vraag nummer="10">Deelt u de mening dat de gesignaleerde werkwijze opnieuw een indicatie biedt dat de zelfverrijking nu ook exuberante vormen heeft aangenomen waartegen stelling genomen dient te worden? </vraag>
      <vraag nummer="11" voetnoot="2">Deelt u de mening dat in Nederland zich een «graaicultuur» <voetnoot nummer="2"/>ontwikkelt die niet navolgenswaardig is en die voorts het pleidooi van het kabinet voor een verantwoorde loonontwikkeling ondergraaft? Op welke manier denkt u op deze ontwikkeling te reageren? </vraag>
      <vraag nummer="12">Bent u bereid om opnieuw de Nederlandse top van het bedrijfsleven aan te spreken op hun werkwijze inzake de beloning van bestuurders en uw krachtige publieke stellingname terzake op enigerlei wijze te herhalen? </vraag>
      <vraag nummer="13">Deelt u de mening dat een wetsvoorstel inzake het openbaar maken van topinkomens een instrument is in het beteugelen van al te uitbundige beloningspraktijken? Wanneer kan de Kamer een daartoe strekkend wetsvoorstel tegemoet zien? </vraag>
      <vraag nummer="14">Deelt u de mening dat de heersende cultuur en handelwijze rond opties een indicatie is dat de Raad van Commissarissen onvoldoende tegenwicht biedt want voornoemde praktijken goedkeurt? Zo neen, waarom bent u van opvatting dat de huidige Raad goed functioneert? </vraag>
      <vraag nummer="15">Is u bekend of en in welke mate commissarissen zelf beloond worden middels optieprogramma’s? Zo neen, bent u bereid dit op korte termijn te onderzoeken en de Kamer van de resultaten daarvan in kennis te stellen? </vraag>
      <noten afkomstig="vraag">
         <noot nummer="1" datum="2000-04-17" bron="Het Financieele Dagblad">Het Financieele Dagblad, 17 april 2000</noot>
         <noot nummer="2" datum="1998-06-12" bron="Zie ook Aanhangsel Handelingen nr. 1581, vergaderjaar 1997–1998, vragen ingezonden">Zie ook Aanhangsel Handelingen nr. 1581, vergaderjaar 1997–1998, vragen ingezonden, 12 juni 1998</noot>
      </noten>
   </vragen>
   <antwoorden aantal="4">
      <antwoord nummer="1 t/m 7">Ik heb kennis genomen van het in de vraag bedoelde artikel. Voor een schets van het huidig wettelijk kader met betrekking tot de in de vraagstelling aangesneden problematiek wordt verwezen naar de beantwoording van de vragen van het lid Marijnissen. Binnen het toepasselijke wettelijk kader wordt de beslissing om ter dekking van toekomstige optieverplichtingen over te gaan tot inkoop van eigen aandelen dan wel tot de uitgifte van extra aandelen in Nederland overgelaten aan de onderneming. Het is aan de onderneming zelf om de voor haar meest wenselijke kapitaalstructuur te bepalen. Inkoop van eigen aandelen kan hierbij wenselijk zijn, maar is niet altijd rationeel. Een onderneming die net een beroep op de kapitaalmarkt heeft gedaan zal het geld op korte termijn beter kunnen gebruiken voor benodigde expansie van de bedrijfsactiviteiten. Regelgeving op dit punt is niet wenselijk. De mogelijke financiële consequenties uit hoofde van een optieregeling komen, net zoals overigens bij andere beloningsvormen, voor rekening van de onderneming en dus uiteindelijk ook van de aandeelhouders. Bij opties kan zich dit uiten in verwatering van hun aandeel, dan wel, in geval van inkoop van eigen aandelen, in een uitgaande kasstroom uit de onderneming. In het licht van de vermindering van de asymmetrie tussen de belangen van bestuur en personeel enerzijds en die van de aandeelhouders anderzijds, kan het toekennen van optierechten aan bestuur en personeel ook vanuit het perspectief van de aandeelhouders evenwel gewenst zijn. Uit hoofde van artikel 29h van het Fondsenreglement van Amsterdam Exchanges zijn beursgenoteerde ondernemingen verplicht om de inkoop van eigen aandelen terstond openbaar te maken. Met het oog op de transparantie in de richting van de aandeelhouder is het echter gewenst dat bedrijven daarnaast ook in hun jaarverslaggeving openheid betrachten ten aanzien van optieregelingen en de daarmee samenhangende financiële gevolgen. De belangrijkste bepalingen van een optieregeling moeten controleerbaar zijn voor belanghebbenden. Dit geldt in het bijzonder voor optieregelingen ten behoeve van de bestuurders van een onderneming. De Raad voor de Jaarverslaggeving heeft een drietal ontwerp-richtlijnen gepubliceerd over de toekenning van rechten op eigen aandelen aan bestuurders, over de toekenning van rechten op eigen aandelen aan het overige personeel en over het vermelden van de potentiële verwatering van de winst per aandeel. Vastgesteld moet echter worden dat in menig jaarverslag de openheid op deze laatste twee punten nog onvoldoende is. Hieraan zal het kabinet dan ook, mede in het licht van de discussie over de toepassing van internationale verslaggevingsstandaarden in Nederland, bij de verdere ontwikkeling van de wetgeving inzake de verslaggeving aandacht moeten schenken. </antwoord>
      <antwoord nummer="8">De opvatting dat de huidige regelingen het risico voor ondernemingen op het plegen van strafbare feiten vergroten (waarbij gedoeld wordt op overtredingen van het verbod op het gebruik van voorwetenschap) wordt niet gedeeld. Het verbod op het gebruik van voorwetenschap is niet van toepassing indien een beroep kan worden gedaan op artikel 1, onder c, van het Besluit van 17 december 1998, houdende bepalingen ter uitvoering van artikel 46, vierde lid, van de Wet toezicht effectenverkeer 1995 (Stb. 1998, 717). Deze uitzondering ziet met name op de noodzakelijke inkoop van aandelen om te kunnen voldoen aan een bestaande leveringsverplichting. De onderneming moet de noodzaak van deze inkoop aan kunnen tonen en mag niet meer aandelen inkopen dan benodigd ter dekking van de optieregeling. Hierbij is het niet van belang of deze inkooptransactie gelijktijdig met, direct volgend op, dan wel geruime tijd na de toekenning van de personeelsoptie plaatsvindt. Mits de bedoelde noodzaak voor de inkoop kan worden aangetoond, is derhalve geen sprake van een overtreding van het verbod van artikel 46 Wte 1995. </antwoord>
      <antwoord nummer="9 t/m 13">Voor de beantwoording van deze vragen wordt verwezen naar de beantwoording van de vragen van het lid Marijnissen. </antwoord>
      <antwoord nummer="14 en 15">De bevoegdheid tot het houden van toezicht op het beleid van het bestuur en de algemene gang van zaken in de vennootschap en de met haar verbonden onderneming komt toe aan de raad van commissarissen (BW 2:140). De vaststelling van de bezoldiging van bestuurders (inclusief opties) vindt in principe plaats door de algemene vergadering van aandeelhouders (BW2: 135). In de praktijk is deze bevoegdheid in Nederland via statutaire bepalingen veelal toegekend aan de raad van commissarissen of aan een ander orgaan. In mijn brief aan de Tweede Kamer van 23 november 1999 (Kamerstukken II 1998/99, 26 302, nr. 1) is reeds aangegeven dat de feitelijke uitoefening van en verantwoording over het huidige controlemechanisme door de raad van commissarissen met betrekking tot het verlenen van goedkeuring aan optieregelingen moet worden versterkt. Zoals bij de beantwoording van de vragen van het lid Marijnissen is aangegeven wordt op dit moment wetgeving voorbereid die zal verplichten tot transparantie in de jaarrekening omtrent de bezoldiging van bestuurders. Dit zal de verantwoording over de uitgevoerde controle door de raad van commissarissen versterken. Voorts zou, teneinde in ieder geval de schijn van belangenverstrengeling te vermijden, de beloning van commissarissen zelf te allen tijde onafhankelijk van zowel het resultaat als de beurswaarde behoren te worden vastgesteld. Bezoldiging van commissarissen in de vorm van opties komt in de praktijk overigens slechts sporadisch voor en wordt over het algemeen terecht bekritiseerd. Naar verwachting zal deze praktijk als gevolg van de voorgenomen wetgeving die tot openheid terzake verplicht, nog verder afnemen. </antwoord>
      <noten afkomstig="antwoord"/>
   </antwoorden>
</kvr>
