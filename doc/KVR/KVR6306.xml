<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hendriks (Hendriks) over een arbeidsconflict tussen een v.m. kapitein en de firma Wijsmuller. (Ingezonden 27 oktober 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6306
</item>
         <item attribuut="Inhoud">Betreft een conflict uit 1966 tussen de voormalige kapitein Mantel en de firma Wijsmuller.</item>
         <item attribuut="Rubriek">Inkomen en rechtspositie (Ontslagen) Verkeer, vervoer en waterstaat (Zeescheepvaart)</item>
         <item attribuut="Trefwoorden">Loodswezen Ontslagen Zeescheepvaart</item>
         <item attribuut="Vindplaats">Kamervragen met antwoord 1997-1998, nr. 425H, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="Hendriks">Hendriks</persoon>
         </item>
         <item attribuut="Datum_reaktie">1997-12-15</item>
         <item attribuut="Datum_indiening">1997-10-27</item>
         <item attribuut="Document-id">KVR6306</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="869" allpagenumbers="869 870" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6170" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="425" onderwerp="" indiendatum="1997-10-27">
         <vrager partij="Hendriks" oorsprong="parlement">Hendriks</vrager>
         <vraagt-aan/>
      </vraagdata>
      <antwoorddata antwoorddatum="15 december 1997), zie ook Aanhangsel Handelingen nr. 348, Vergaderjaar 1997–1998.">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het artikel over het schrijnend arbeidsconflict tussen de voormalige kapitein Mantel en de firma Wijsmuller? <voetnoot nummer="1"/>
      </vraag>
      <vraag nummer="2" voetnoot="2">Heeft het openbaar ministerie te Haarlem een strafrechtelijk onderzoek ingesteld naar mogelijke valsheid in geschrifte welk strafbaar feit gepleegd zou zijn in de ontslagprocedure tegen kapitein Mantel doordat gebruik zou zijn gemaakt van een aantal verklaringen opgesteld op blanco papier, doch door opvarenden in dienst van Wijsmuller reeds ondertekend papier, tegen de wil van de ondertekenaars? Zo neen, waarom niet? <voetnoot nummer="2"/>
      </vraag>
      <vraag nummer="3">Is in de strafzaak van de loodsenaffaire in 1966, gebleken dat tientallen rijksloodsen mondelinge overeenkomsten hadden gesloten met de firma Wijsmuller om tegen financiële vergoeding kapiteins van zeeschepen te adviseren meer sleepboten te gebruiken dan nodig was? </vraag>
      <vraag nummer="4">Zijn de rijksloodsen voor deze miljoenenfraude strafrechtelijk vervolgd en veroordeeld? Zo neen, waarom niet? Zo ja, wilt u nadere informatie verstrekken? </vraag>
      <vraag nummer="5">Is de firma Wijsmuller c.q. de directie eveneens strafrechtelijk vervolgd en veroordeeld? Zo neen, wat is de reden daarvan? </vraag>
      <vraag nummer="6">Heeft het openbaar ministerie te Haarlem strafvervolging ingesteld tegen een voormalig personeelschef van de firma Wijsmuller wegens mogelijke meineed, in de ontslagprocedure tegen kapitein Mantel, aangezien deze voormalig personeelschef van de firma Wijsmuller onder ede verklaard heeft dat in een bedrijf als Wijsmuller nooit mondelinge overeenkomsten werden gesloten? Zo neen, waarom niet? </vraag>
      <vraag nummer="7">Hebben er zich naar uw mening nieuwe feiten en omstandigheden voorgedaan, die een revisie dan wel een nader onderzoek in de zaak Mantel rechtvaardigen leidende tot een postume rehabilitatie van de heer Mantel? Bent u bereid daartoe alle u ten dienste staande middelen aan te wenden? Zo neen, wat is uw motivatie? </vraag>
      <noten afkomstig="vraag">
         <noot nummer="3"/>
         <noot nummer="1">Telegraaf 31 juli 1997 p.5</noot>
         <noot nummer="2">Uit onder andere overgelegde monsterrollen zou zijn gebleken dat de blanco ondertekende verklaringen niet door de opvarenden konden zoals die op verklaringen staan vermeld aangezien zij op dat tijdstip op zee verbleven</noot>
         <noot nummer="3">Zie Kamerstuk Tweede Kamer 1968-1969, 9963, nr. 4 en Kamerstuk Tweede Kamer 1971-1972, 11 519, nr. 106 verslagen van de Commissie voor de Verzoekschriften</noot>
      </noten>
   </vragen>
   <antwoorden aantal="5">
      <antwoord nummer="1">Het artikel over het arbeidsconflict tussen de voormalige kapitein Mantel en de firma Wijsmuller is mij bekend. </antwoord>
      <antwoord nummer="3 en 4">Uit ingesteld onderzoek is gebleken dat de strafdossiers over de zogeheten loodsenaffaire conform wettelijke voorschriften zijn vernietigd. Vonnissen zijn nog wel beschikbaar. Bovendien bleek ten departemente een (beleids)dossier over de loodsenaffaire te zijn, aangezien de zaak indertijd ook de aandacht heeft gehad van mijn toenmalige ambtsvoorganger en van de Tweede Kamer. Op basis van deze stukken heb ik vastgesteld dat in de periode 1968–1970 een groot aantal rijksloodsen is vervolgd en uiteindelijk veroordeeld wegens overtreding van artikel 362 Wetboek van Strafrecht (omkoping tot niet met ambtsplicht strijdige handeling). Ter terechtzitting is, blijkens de bovenbedoelde vonnissen, door verdachten verklaard dat er afspraken Wijsmuller en rijkszeeloodsen omtrent een vergoeding voor het gebruik van sleepboten van deze firma. De in de bedoelde vonnissen opgelegde straffen variëren van een geldboete van vierhonderd gulden tot een voorwaardelijke gevangenisstraf van een week. </antwoord>
      <antwoord nummer="5">Aangezien dit niet in een vonnis heeft geresulteerd, is niet meer na te gaan of tegen de firma Wijsmuller of de directie daarvan een strafrechtelijk onderzoek is ingesteld. </antwoord>
      <antwoord nummer="2 en 6">Het is niet meer na te gaan of het openbaar ministerie te Haarlem een strafrechtelijk onderzoek heeft ingesteld naar valsheid in geschrifte en meineed, gepleegd in de ontslagprocedure tegen kapitein Mantel door de firma Wijsmuller respectievelijk de in vraag 6 bedoelde personeelschef, omdat de strafdossiers uit die periode conform wettelijke voorschriften zijn vernietigd. Bovendien zijn er geen vonnissen bekend waaruit de bedoelde vervolging blijkt. </antwoord>
      <antwoord nummer="7">De heer Mantel is in 1966 ontslagen na een conflict met zijn werkgever, de firma Wijsmuller. In de daaropvolgende ontslagprocedure bij de kantonrechter (en in laatste instantie bij de rechtbank) heeft de heer Mantel zijn positie doen ondersteunen met de stelling dat de schriftelijke verklaringen van de in vraag 2 bedoelde opvarenden onjuist waren. Kantongerecht noch rechtbank waren echter overtuigd van de juistheid van deze stelling, omdat nadere verklaringen van de opvarenden de inhoud van de bedoelde schriftelijke verklaringen bevestigden. Na deze ontslagprocedure vroeg de heer Mantel in 1969 en in 1972 bij de Commissie voor de Verzoekschriften uit de Tweede Kamer aandacht voor zijn zaak. Volgens de heer Mantel had de loodsenaffaire namelijk aangetoond dat de firma Wijsmuller wel degelijk mondelinge overeenkomsten sloot, terwijl de in vraag 6 bedoelde personeelschef in het kader van de ontslagprocedure het tegendeel had beweerd. De Commissie oordeelde echter dat het niet op de weg van de Kamer lag om te treden in de wijze waarop destijds de arbeidsverhouding tussen de heer Mantel en de firma Wijsmuller was beëindigd. In de periode 1987–1989 hebben de erfgenamen van de heer Mantel bij de rechtbank Haarlem een rekwest-civiel procedure aangespannen tegen de firma Wijsmuller, strekkende tot herroeping van het vonnis van de rechtbank te Haarlem, 23 mei 1967. De vordering steunde op de stelling dat het vonnis van 23 mei 1967 berustte op door de firma Wijsmuller gepleegd bedrog c.q. arglist, hetgeen eerst na de uitspraak zou zijn ontdekt. Na het horen van verscheidene getuigen besliste de rechtbank op 8 augustus dat de vordering bij gebrek aan bewijs diende te worden afgewezen. Nog los van het feit dat de rechter onherroepelijk heeft beslist in de zaak Mantel, ben ik als Minister van Justitie niet in staat om een rehabilitatie van de heer Mantel te bewerkstelligen. Hij was immers verwikkeld in een arbeidsrechtelijk geschil met de firma Wijsmuller, waarmee ik op geen enkele wijze bemoeienis heb of heb gehad. Sindsdien hebben zich naar mijn mening geen omstandigheden voorgedaan die mij aanleiding geven tot een nader onderzoek. Bovendien is in de onderhavige zaak op grond van artikel 70 Wetboek van Strafrecht (vervolgingsverjaring) het recht op strafvervolging terzake meineed en/of valsheid in geschrift vervallen. Tenslotte meld ik hier nog dat (civiele) revisie rechtsmiddel is dat slechts op verzoek van bij een uitspraak betrokken partij kan worden ingesteld en dan nog alleen in die zaken waarbij de Hoge Raad als instantie in eerste aanleg is betrokken (artikel 359 Wetboek van Burgerlijke Rechtsvordering). Voor zover ik kan nagaan, is dat hier niet het geval geweest. </antwoord>
      <noten afkomstig="antwoord"/>
   </antwoorden>
</kvr>
