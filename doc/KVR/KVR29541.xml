<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dezentjé Hamming-Bluemink (VVD) aan de staatssecretaris van Financiën over het gebrek aan transparantie in de werkwijze van de fiscus. (Ingezonden 30 augustus 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29541
</item>
         <item attribuut="Inhoud">Vragen naar aanleiding van uitspraken van de rechtbank Den Haag over de naheffingsaanslag omzetbelasting en de naheffingsaanslag van een andere vennootschap (AWB 06/1577 d.d. 23 februari, resp. AWB 06/3516 IW, 27 juni 2007), volgens welke de fiscus in deze zaken de wettelijke verplichting om alle relevante stukken aan de rechter te overleggen 'met voeten heeft getreden', respectievelijk 'een ernstige misslag'heeft begaan. Indiener wil weten of dit éénmalige incidenten zijn. Gebrek aan openheid van de kant van de fiscus kan het vertrouwen van burgers in de overheid ondermijnen.</item>
         <item attribuut="Rubriek">Bedrijfsleven en industrie (Ondernemingen) Belastingen (Belastingdiensten) Belastingen (Omzetbelasting)</item>
         <item attribuut="Trefwoorden">Belastingdienst Omzetbelasting Vennootschappen</item>
         <item attribuut="Vindplaats">Kamervragen met antwoord 2007-2008, nr. 125, Tweede Kamer</item>
         <item attribuut="Vraagnr_bij_indiening">2060724200</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Dezentjé Hamming-Bluemink</persoon>
         </item>
         <item attribuut="Datum_reaktie">2007-10-01</item>
         <item attribuut="Datum_indiening">2007-08-30</item>
         <item attribuut="Document-id">KVR29541</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="267" allpagenumbers="267 268" vetnummer="2060724200" code="0708tkkvr125" lopendefooter="Tweede Kamer, vergaderjaar 2007–2008, Aanhangsel" filenaam="KVR29541" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="125" onderwerp="" indiendatum="2007-08-30">
         <vrager partij="VVD" oorsprong="parlement">Dezentjé Hamming-Bluemink</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2007-10-1">
         <antwoorder functie="staatssecretaris" ministerie="Financiën">De Jager</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van de uitspraken van de Rechtbank over de naheffingsaanslag omzetbelasting en de naheffingsaanslag van een andere vennootschap, Den Haag van 23 februari 2007 en van 27 juni 2007? <voetnoot nummer="1"/>
      </vraag>
      <vraag nummer="2">Onderschrijft u het oordeel van de rechtbank dat de fiscus in deze zaken de wettelijke verplichting om alle relevante stukken aan de rechter over te leggen «met voeten heeft getreden», respectievelijk dat de fiscus «een ernstige misslag» heeft begaan door aan de belanghebbende geen inzage te geven in relevante stukken? </vraag>
      <vraag nummer="3">Is hier sprake van eenmalige vergissingen, of betreft dit een vaker voorkomende handelwijze van de fiscus? </vraag>
      <vraag nummer="4">Deelt u de mening dat een gebrek aan openheid aan de kant van de fiscus ertoe kan leiden dat burgers minder vertrouwen krijgen in de overheid? </vraag>
      <vraag nummer="5">Welke stappen gaat u nemen om ervoor te zorgen dat de fiscus voortaan de wettelijk vereiste transparantie naar de rechter en naar belanghebbende burgers in acht neemt? </vraag>
      <noten afkomstig="vraag">
         <noot nummer="1">AWB 06/1577 OB en AWB 06/3516 IW</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">In de uitspraak van 23 februari 2007 (AWB 06/1577 OB) is de Rechtbank ’s-Gravenhage van mening dat de inspecteur niet alle op de zaak betrekking hebbende stukken aan de Rechtbank heeft gezonden. De inspecteur is het niet eens met deze uitspraak en heeft hoger beroep aangetekend bij het Gerechtshof. Ik acht het gepast mij lopende de procedure van verder commentaar te onthouden. Wel merk ik op dat de inspecteur het standpunt inneemt dat nagenoeg alle stukken zijn overgelegd. Uitsluitend de interne aantekeningen van de controlerend ambtenaar zijn niet bijgevoegd. De onvolkomenheden in de boekhouding en administratieve verslaglegging welke door de controlerend ambtenaar zijn geconstateerd tijdens de controle zijn vastgelegd in het controleverslag. Dit verslag is een weergave van de door de controlerend ambtenaar vastgestelde feiten tijdens de controle. Het is niet gebruikelijk, noch wenselijk, noch praktisch uitvoerbaar om van alle constateringen de achterliggende stukken mee te nemen om te kopiëren. Dit zou betekenen dat bij een controle eigenlijk een afschrift dient te worden gemaakt van de complete administratie van belanghebbende. In het dossier zitten geen afschriften van de complete kasadministratie. In de uitspraak van 27 juni 2007 (AWB 06/3516 IW) acht de Rechtbank ’s-Gravenhage het een ernstige misslag dat aan belanghebbende (in casu: een voor de omzetbelastingschuld van een andere vennootschap aansprakelijkgestelde vennootschap) eerst ter zitting – zonder verklaring waarom niet eerder – een kopie is verstrekt van de naheffingsaanslag. Overigens verbindt de Rechtbank geen gevolgen aan de misslag. Het volgende is hierbij van belang. De Belastingdienst beschikt normaliter niet over kopieën van aanslagbiljetten. Wel zijn natuurlijk de op het biljet afgedrukte gegevens in de diverse systemen terug te vinden. Deze gegevens zijn wel tijdig verstrekt aan belanghebbende. Hier betrof het geen systeemaanslag maar een weinig voorkomende penaanslag (een handmatig opgemaakte aanslag). Van deze penaanslag is wel een kopie gemaakt. Deze kopie is ter zitting aan belanghebbende overgelegd. Omdat de ambtenaar die namens de ontvanger de procedure voerde niet van meet af aan bij het dossier was betrokken, heeft zij geen verklaring aan de Rechtbank kunnen geven over de eerdere gang van zaken. </antwoord>
      <antwoord nummer="3 t/m 5">Het beleid van de Belastingdienst is er op is gericht alle op de zaak betrekking hebbende stukken aan de rechter en voor zover mogelijk ook aan belanghebbende te verstrekken. Van gebrek aan openheid van de fiscus is derhalve geen sprake. Ik verwijs in dit verband naar het antwoord op eerdere kamervragen (Vergaderjaar 2004–2005 Aanhangsel van de Handelingen nr. 1418). Dit laat onverlet dat er in een incidenteel geval een fout kan worden gemaakt. Gelet op bovenstaande is beleidsmatig ingrijpen niet aan de orde. </antwoord>
      <noten afkomstig="antwoord"/>
   </antwoorden>
</kvr>
