<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over een «medische klaagmuur» op Internet. (Ingezonden 16 september 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8041
</item>
         <item attribuut="Inhoud">Vragen betreffen het initiatief tot het oprichten van een 'medische klaagmuur' ('slechte dokterslijst') op Internet voor patiënten die medische complicaties zijn overkomen.</item>
         <item attribuut="Rubriek">Gezondheidszorg (Algemeen) Gezondheidszorg (Patiënten)</item>
         <item attribuut="Trefwoorden">Gezondheidszorg Klachtrecht Patiënten</item>
         <item attribuut="Vindplaats">Kamervragen met antwoord 1998-1999, nr. 209, Tweede Kamer</item>
         <item attribuut="Vraagnr_bij_indiening">2989900230</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1998-10-23</item>
         <item attribuut="Datum_indiening">1998-09-16</item>
         <item attribuut="Document-id">KVR8041</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="423" allpagenumbers="423 424" vetnummer="2989900230" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8041" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="209" onderwerp="" indiendatum="1998-09-16">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1998-10-23">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van het initiatief van letselschade-advocaat Engelgeer tot het oprichten van een «medische klaagmuur» op Internet voor patiënten die medische complicaties zijn overkomen? <voetnoot nummer="1"/>
      </vraag>
      <vraag nummer="2">Meent u dat dit initiatief de grenzen van toelaatbaarheid overschrijdt omdat het niet aan advocaten is om te bepalen of verwijtbare fouten zijn gemaakt? Zo ja, heeft u mogelijkheden om op te treden? Bent u dat van plan? </vraag>
      <vraag nummer="3">Acht u een op deze manier samengestelde «slechte dokterslijst» misleidend en mogelijk ook onrechtmatig? </vraag>
      <vraag nummer="4">Hoe hoog schat u het risico dat artsen vanwege dit initiatief zullen overgaan tot minder openheid en sneller zullen afzien van de behandeling van patiënten bij wie eerder complicaties te verwachten zijn? </vraag>
      <vraag nummer="5">Vindt u de gedachte waarop dit initiatief is gestoeld, namelijk dat het gaat om gezondheidszorgproducten waarbij vergelijkend warenonderzoek mogelijk is, juist? Zo neen, is de ontwikkeling van dit soort initiatieven een negatief effect van de marktwerking in de zorg? </vraag>
      <vraag nummer="6">Maakt dit initiatief ook duidelijk dat er nog onvoldoende openheid is, dat de medische letselschade nog sterke verbetering behoeft en dat de klachtenafhandeling nogal eens te wensen overlaat? </vraag>
      <vraag nummer="7">Is Zorgonderzoek Nederland al gestart met de evaluatie van de klachtwet en op welke termijn zijn hier de eerste resultaten van te verwachten? </vraag>
      <noten afkomstig="vraag">
         <noot nummer="1" datum="1998-09-12" bron="NOVA">NOVA, 12 september 1998</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het ligt in eerste instantie niet op mijn weg om hierover een oordeel te geven. De toelaatbaarheid is allereerst een zaak van belanghebbenden. Die moeten zich rekenschap geven van de betrekkelijke waarde van dergelijke initiatieven, met name wat betreft de informatieve waarde daarvan, én van de schadelijke werking voor de individuele arts. </antwoord>
      <antwoord nummer="3">Of er sprake is van misleiding en in het verlengde daarvan onrechtmatigheid is ter beoordeling van de rechter. Daarover kan ik geen uitspraak doen. </antwoord>
      <antwoord nummer="4">Ik heb geen reden aan te nemen dat dit initiatief zal leiden tot de in de vraag geschetste gevolgen. Een verstandig arts geeft verantwoord vorm aan zijn professionele standaard, zowel qua hulpverlening als qua rechten van de patiënt. </antwoord>
      <antwoord nummer="5">Transparantie over de kwaliteit van de hulpverlening is nuttig en nodig. Vergelijkende kwaliteitstoetsen zijn daarbij van belang. Meer inzicht in het functioneren van de gezondheidszorg vergroot de keuze-mogelijkheid van de patiënt. In die zin is er een relatie met marktwerking (ik spreek liever van «marktprikkels») in de zorg. </antwoord>
      <antwoord nummer="6">Het initiatief geeft als zodanig geen aanleiding voor deze conclusie. Dat neemt niet weg dat mijn beleid gericht is op het bevorderen van openheid jegens de patiënt. Is er sprake van goede communicatie gebaseerd op een vertrouwensrelatie artspatiënt, dan is er ook minder aanleiding en minder neiging tot klagen. Wat betreft de mogelijkheid voor de patiënt om vergoeding te krijgen voor medisch letselschade is het een feit dat de (juridische) procedure en het bewijs vaak uitermate moeilijk zijn. In dit kader loopt op dit moment het experiment geschillencommissie ziekenhuizen. Aan dit experiment doen meer dan 50 ziekenhuizen mee. De Geschillencommissie behandelt – als de patiënt en de schadeverzekeraar van het ziekenhuis er samen niet uitkomen – snel en goedkoop geschillen over medische claims tot 7500,-. De Commissie geeft een bindend advies. Het experiment loopt tot 1 oktober 2000 en zal daarna worden geëvalueerd. </antwoord>
      <antwoord nummer="7">ZorgOnderzoek Nederland (ZON) voert niet zelf de evaluatie van de Klachtwet uit, maar heeft het NIVEL (Nederlands Instituut voor Onderzoek van de Gezondheidszorg) de opdracht gegund om de Klachtwet te evalueren. Het onderzoeksvoorstel van het NIVEL betreft een samenwerking met de Universiteit van Maastricht en het Instituut voor Beleid en Management in de Gezondheidszorg te Rotterdam. Het evaluatierapport wordt in de eerste helft van 1999 verwacht. </antwoord>
      <noten afkomstig="antwoord"/>
   </antwoorden>
</kvr>
