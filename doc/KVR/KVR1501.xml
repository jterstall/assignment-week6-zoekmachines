<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Te Veldhuis en Korthals (beiden VVD) over de veroordeling van een dronken loods (Ingezonden 3 mei 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1501
</item>
         <item attribuut="Rubriek">Strafrecht en strafprocesrecht (Straffen) Verkeer, vervoer en waterstaat (Schepen)</item>
         <item attribuut="Trefwoorden">Alcoholgebruik Scheepvaart Straffen</item>
         <item attribuut="Vindplaats">Kamervragen met antwoord 1994-1995, nr. 857, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Te Veldhuis</persoon>
            <persoon partij="VVD">Korthals</persoon>
         </item>
         <item attribuut="Datum_reaktie">1995-05-31</item>
         <item attribuut="Datum_indiening">1995-05-03</item>
         <item attribuut="Document-id">KVR1501</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1747" allpagenumbers="1747 1748" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="857" onderwerp="" indiendatum="1995-05-3">
         <vrager partij="VVD" oorsprong="parlement">Te Veldhuis</vrager>
         <vrager partij="VVD" oorsprong="parlement">Korthals</vrager>
         <vraagt-aan/>
      </vraagdata>
      <antwoorddata antwoorddatum="1995-05-31">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u er kennis van genomen dat de Rechtbank te Middelburg op 27 april 1995 een Belgische loods heeft veroordeeld omdat er een door hem beloodst schip nabij Vlissingen was gestrand, terwijl hij een promillage van 1,3 alcohol in zijn bloed had? <voetnoot nummer="1"/>
      </vraag>
      <vraag nummer="2">Bent u het eens met de stelling dat dit een uniek vonnis is omdat het in een proefproces is gewezen, dat het Openbaar Ministerie in Middelburg in opdracht van de procureur-generaal bij het gerechtshof moest aanspannen, omdat de Scheepvaartverkeerswet geen strafbepaling kent voor het in beschonken staat beloodsen van een schip? </vraag>
      <vraag nummer="3" voetnoot="1">Wat vindt u van de visie van de vervolgende Officier van Justitie dat hij «niet begrijpt waarom het Ministerie de scheepvaartwet niet heeft willen wijzigen», om dronkenschap tijdens het beloodsen te bestraffen, «terwijl het toch om een evident veiligheidsbelang gaat. Als een schip met gevaarlijke stoffen op de Westerschelde verongelukt, mede door toedoen van een dronken loods, kan dat leiden tot een nationale ramp?» <voetnoot nummer="1"/>
      </vraag>
      <vraag nummer="4" voetnoot="1">Wat vindt u van de volgende interpretatie van deze Officier van Justitie: «De loods is meer dan een adviseur. Hij geeft aanwijzingen aan de roerganger. Hij communiceert met de walradarposten want hij spreekt Nederlands. En bij kleine schepen neemt hij soms het stuur zelf in handen, al blijft de gezagvoerder altijd de eerstverantwoordelijke»? <voetnoot nummer="1"/>
      </vraag>
      <vraag nummer="5">Vindt u het niet beter om, via een wetswijziging, dronkenschap tijdens het beloodsen van schepen en varen in het algemeen op een zelfde wijze strafbaar te maken als dronken autorijden, in plaats van om via proefprocessen jurisprudentie uit te lokken? Acht u dat niet beter vanuit een oogpunt van gelijke behandeling en rechtvaardigheid en overweegt u om terzake alsnog voorstellen aan de Kamer voor te leggen? </vraag>
      <noten afkomstig="vraag">
         <noot nummer="1" datum="1995-05-2" bron="Zie PZC">Zie PZC, 2 mei 1995</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Dit vonnis is in zoverre uniek omdat het, voor zover bekend, het eerst vonnis is waarbij een loods is veroordeeld op grond van overtreding van artikel 27 van de Scheepvaartverkeerswet. </antwoord>
      <antwoord nummer="3, 4 en 5" voetnoot="1 2">In antwoord op de kamervragen van de VVD-Tweede Kamerleden Te Veldhuis, Blaauw en Korthals aan de Minister van Justitie <voetnoot nummer="1"/>, heb ik bij vraag 7 opgemerkt dat tussen het ministerie van Justitie en het ministerie van Verkeer en Waterstaat overleg plaatsvindt met betrekking tot de effectiviteit en de toepasbaarheid van de artikelen 27, 28 en 29 van de Scheepvaartverkeerswet in de praktijk. Voorts heeft de Tweede Kamer in maart 1994 een motie over dit onderwerp van het Tweede Kamer-lid Blaauw aangenomen. Deze motie <voetnoot nummer="2"/>verzocht de regering de artikelen 27, 28 en 29 van de Scheepvaartverkeerswet zodanig te wijzigen dat een registerloods aan boord van zeeschepen voor de toepassing van deze artikelen wordt gelijkgesteld aan degene die een schip voert of stuurt in de zin van die wet. Het aangekondigde overleg tussen beide ministeries is gevoerd in het Centraal overleg verkeersveiligheid te water (COVW), waarin naast de genoemde ministeries onder meer ook het openbaar ministerie en het Korps Landelijke Politiediensten zijn vertegenwoordigd. Het OCVW heeft op 2 augustus 1994 over dit onderwerp advies uitgebracht aan de ministeries van Verkeer en Waterstaat en van Justitie. Het COVW adviseert tot opneming in de Scheepvaartverkeerswet van een regeling met betrekking tot het varen onder invloed die nauwer aansluit bij het huidige artikel 26 (inmiddels artikel 8) van de Wegenverkeerswet. Deze bepalingen dienen zich volgens het COVW ook te richten tot de dienstdoende loods. Op basis van dit advies is door het ministerie van Verkeer en Waterstaat een concept-wetsvoorstel voorbereid. Dit concept-wetsvoorstel is recent ter advisering voorgelegd aan het COVW. Het ligt in de bedoeling het desbetreffende wetsvoorstel na ontvangst van het commentaar van het COVW, en de eventuele aanpassing van het wetsvoorstel naar aanleiding daarvan, met spoed verder in procedure te brengen. Afhankelijk van onder meer de termijn die de advisering door de Raad van State neemt, is indiening van dit wetsvoorstel in het laatste kwartaal van dit jaar of het eerste kwartaal van 1996 te verwachten. In dit wetsvoorstel zal een bepaling worden opgenomen die in zijn algemeenheid de loods die onder invloed zijn functie vervult zelfstandig strafbaar stelt. Hiermee wordt tegemoet gekomen aan het probleem dat de Scheepvaartverkeerswet momenteel uitsluitend diegene strafbaar stelt die onder invloed een schip voert of stuurt en dat een loods alleen kan worden veroordeeld voor het varen onder invloed indien de rechter bewezen acht dat hij het schip voerde of stuurde. Tenslotte onderschrijf ik de zorg van de in het kranteartikel geciteerde officier van justitie, dat een loods die in de uitoefening van zijn functie – die varieert van het geven van adviezen tot het daadwerkelijk overnemen van de besturing van het schip – onder invloed is, een groot gevaar oplevert voor de veiligheid van het scheepvaartverkeer. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="121" documentjaargang="1993-1994">Aanhangsel Handelingen, nr. 121, vergaderjaar 1993–1994.</noot>
         <noot nummer="2">Kamerstukken II 1993/94, 23 099, nr. 14</noot>
      </noten>
   </antwoorden>
</kvr>
