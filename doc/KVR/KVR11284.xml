<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de ministers van Landbouw, Natuurbeheer en Visserij en van Volksgezondheid, Welzijn en Sport over zuivel van ziek melkvee. (Ingezonden 3 maart 2000); Antwoord</item>
         <item attribuut="Bestand">32Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11284
</item>
         <item attribuut="Inhoud">Aanvullende vragen (zie ook 2990007760) over de mogelijke oorzaken van ziekteverschijnselen bij koeien op ongeveer 350 melkveehouderijen, met name een tekort aan cobalt en vitamine B, en een teveel aan schadelijke stoffen molybdeen en zwavel.</item>
         <item attribuut="Rubriek">Consument (Levensmiddelenkeuring) Veeteelt (Veeziekten) Veeteelt (Zuivel)</item>
         <item attribuut="Trefwoorden">Levensmiddelenkeuring Veeziekten Zuivel</item>
         <item attribuut="Vindplaats">Kamervragen met antwoord 1999-2000, nr. 909, Tweede Kamer</item>
         <item attribuut="Vraagnr_bij_indiening">2990007830</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2000-03-14</item>
         <item attribuut="Datum_indiening">2000-03-03</item>
         <item attribuut="Document-id">KVR11284</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1975" allpagenumbers="1975 1976" vetnummer="2990007830" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11284" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="909" onderwerp="" indiendatum="2000-03-3">
         <vrager partij="SP" oorsprong="parlement">Poppe</vrager>
         <vraagt-aan>de ministers van Landbouw, Natuurbeheer en Visserij en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-03-14">
         <antwoorder functie="minister" ministerie="Landbouw, Natuurbeheer en Visserij">Brinkhorst</antwoorder>
         <mede-antwoorder>de minister van Volksgezondheid, Welzijn en Sport en de staatssecretaris van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Kunt u bevestigen dat het ministerie van Volksgezondheid, Welzijn en Sport onder andere heeft gesteld dat melk van zieke dieren op basis van vigerende Warenwetvoorschriften niet voor humane consumptie mag worden aangewend omdat een «gevaar voor de volksgezondheid niet kan worden uitgesloten»? </vraag>
      <vraag nummer="2">Is het waar dat de minister van Landbouw, Natuurbeheer en Visserij heeft geschreven dat het om ongeveer 350 melkveehouderijen gaat met soortgelijke problemen als de melkveehouderij in het Gelderse Zelhelm? </vraag>
      <vraag nummer="3">Bent u van mening dat de betreffende 350 melkveehouderijen geen melk voor humane consumptie mogen aanleveren vanwege mogelijk gevaar voor de volksgezondheid? Zo ja, waaruit bestaat dit risico, hoe en waarop wordt de kwaliteit van de melk gecontroleerd en op welke manier vindt naleving plaats van een mogelijk verbod op levering van melk? </vraag>
      <vraag nummer="4">Bent u bereid de betreffende veehouderijen, indien er sprake is van gezondheidsproblemen buiten eigen schuld, een financiële compensatie aan te bieden? Zo neen, waarom niet? </vraag>
      <vraag nummer="5">Is het waar dat de minister van Landbouw, Natuurbeheer en Visserij in de nota aan het Veterinaire Comité schrijft dat de ziekteverschijnselen van de koeien mogelijk te wijten zijn aan een gebrek aan cobalt/vitamine B? </vraag>
      <vraag nummer="6">Kunt u bevestigen dat het instituut ID Lelystad, dat naar aanleiding van discussie in de Kamer onderzoek heeft gedaan naar de relatie tussen gezondheid van rundvee en schadelijke stoffen heeft geconcludeerd dat molybdeengehaltes van meer dan 2 mg/kg gras kunnen leiden tot schade aan de gezondheid van dieren bijvoorbeeld doordat mobybdeen en zwavel opgenomen koper inactief kunnen maken? </vraag>
      <vraag nummer="7">Kunt u bevestigen dat de Gezondheidsdienst voor Dieren reeds in 1997 een verhoogd voorkomen constateerde van zwavelverbindingen in oppervlaktewater en gras (5–8 mg/kg gras) in het Noord-Hollandse veengrasland, waar toen reeds soortgelijke gezondheidsproblemen optraden bij runderen van enkele veehouderijen? </vraag>
      <vraag nummer="8">Zou de combinatie van teveel aan molybdeen en zwavel, tekort aan kobalt en een sterk verhoogde melkproductie kunnen leiden tot negatieve gezondheidsgevolgen voor rundvee zoals een verminderde weerstand? </vraag>
      <vraag nummer="9">Is het kabinet bereid een diepgaand onderzoek in heel Nederland in te stellen naar mogelijk tekorten aan en teveel van bepaalde stoffen bij rundvee en de gevolgen voor de gezondheid van deze dieren? </vraag>
      <noten afkomstig="vraag">
         <noot nummer="1" datum="2000-02-28" bron="Algemeen Dagblad">Algemeen Dagblad, 28 februari 2000</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden M. B. Vos en Hermann, ingezonden 1 maart 2000, en van het lid Atsma, ingezonden 3 maart 2000. </toelichting>
   <antwoorden aantal="9">
      <antwoord nummer="1">In de rapportage over de inspectie, uitgevoerd op 29 november, bij het bedrijf Roozegaarde waar nagenoeg alle runderen al gedurende langere tijd ernstige ziekteverschijnselen vertoonden, waarbij de oorzaak niet duidelijk was, is dat inderdaad gesteld. In de Nederlandse regelgeving, gebaseerd op Europese richtlijnen, wordt bepaald dat melk van zieke koeien niet in consumptie mag worden gebracht. Daarbij gaat het om een verstoring van de zichtbare, algemene gezondheidstoestand of van dieren met aandoeningen aan het genitaal apparaat waarbij afscheiding plaats vindt, danwel van dieren die lijden aan darmontsteking met diarree en koorts of aan een zichtbare ontsteking van de uierhuid. </antwoord>
      <antwoord nummer="2">Het betreft hier geen brief van de Minister van LNV, maar van de Chief Veterinary Officer, d.d. 18-2-2000 aan de ambtelijke diensten van de Europese Commissie. In de brief is ingegaan op inventariserend onderzoek van het bedrijfsleven in het kader van het mogelijk gebruik van verontreinigend IBR-vaccin. In dat verband is gestuit op sterk vermagerde koeien (slijters). In een aansluitende brief van 2 maart jl. is nader toegelicht dat de signalerende lijsten niet blijken ingegeven vanuit een veterinaire of volksgezondheidsinvalshoek, maar primair te maken heeft met mogelijke schadeclaims vanuit het bedrijfsleven gericht aan een producent van IBR-vaccins. </antwoord>
      <antwoord nummer="3">Bij de reguliere (overheids)controles zijn geen aanwijzingen die duiden op gevaren voor de volksgezondheid. van de zijde van het zuivelbedrijfsleven is medegedeeld dat noch in de monsters van boerderijmelk, noch in de producten afwijkingen zijn geconstateerd. Overigens ondergaat in de fabriek alle melk uit voorzorg altijd een hittebehandeling (pasteurisatie of sterilisatie) waarmee eventueel aanwezige ziektekiemen worden gedood. Het zuivelbedrijfsleven heeft – op eigen initiatief – uit voorzorg maatregelen getroffen om de melk van een aantal melkveehouderijbedrijven gekanaliseerd aan te voeren en te verwerken. De producten worden opgeslagen en niet op de markt gebracht, zolang aanvullend onderzoek van de GD naar de diergezondheidsproblemen bij deze melkveehouderijbedrijven nog gaande is. De zuivelindustrie wil met deze actie voorkomen dat ongerustheid gaat ontstaan bij haar afnemers en consumenten. </antwoord>
      <antwoord nummer="4">Nee. Er is geen aanleiding om buiten de vergoedingskaders van de Gezondheids- en Welzijnswet voor Dieren (GWWD) te treden: deze wet voorziet in schadeloosstelling van ontruimde bedrijven in relatie tot (zeer) besmettelijke dierziekten. Daarvan is in de vraag bedoelde situaties geen sprake. </antwoord>
      <antwoord nummer="5">Ja, in de brief van de CVO wordt deze mogelijkheid genoemd. In een aantal gevallen zou door de behandelende dierenarts een tijdelijke verbetering van de conditie waargenomen zijn na cobalt/vitamine-B verstrekking. </antwoord>
      <antwoord nummer="6">Ja. </antwoord>
      <antwoord nummer="7">Ja, zoals meermalen in uw Kamer besproken is uit onderzoek door onder andere de Gezondheidsdienst voor Dieren in het Noord-Hollandse veengrasland bekend dat er in deze gebieden sprake kan zijn van hogere gehalten van zwavelhoudende stoffen in het oppervlaktewater en in gras. Als concentraties daartoe aanleiding geven worden betrokken veehouders geadviseerd om maatregelen in de bedrijfsvoering te treffen zoals een aanpassing in het voer- en watermanagement. De problemen in het Noord-Hollandse veengrasland zijn dus gebiedsspecifiek. Er zijn geen aanwijzingen dat slijtersproblematiek eveneens gebiedsspecifiek is. Ook kan niet worden gesproken van soortgelijke gezondheidsproblemen. Daarvoor zijn de symptomen van slijters te divers. </antwoord>
      <antwoord nummer="8">Zoals uit de onderzoeken in Noord-Holland is gebleken kunnen de in de veengraslanden voorkomende hogere gehalten zwavelhoudende stoffen en soms ook molybdeen ertoe leiden dat de koperopname door de maagwand van de koeien wordt verminderd. De relatie tussen de opname van molybdeen en zwavel enerzijds en koper anderzijds is waarschijnlijk niet door te trekken naar de absorptie en eventuele deficiëntie van kobalt. Ook moet er nogmaals op worden gewezen dat er geen enkele zekerheid is dat kobaltdeficiëntie de (enige) oorzaak is van de uiteenlopende klachten die momenteel onder de verzamelnaam «slijters» worden gevat. </antwoord>
      <antwoord nummer="9">Zoals eerder aan uw Kamer gemeld, wordt op dit moment door het ID-DLO onderzoek verricht naar mogelijke oorzaken van de duidelijk verminderde conditie van «slijters». Daarbij wordt gekeken naar mogelijke relaties met voeding, inclusief water. Daarnaast is tijdens het Algemeen overleg van 10 februari en het voortgezette AO van 17 februari over «Diergezondheid en waterkwaliteit» door mij aan de Kamer toegezegd dat nagegaan zal worden of er een relatie is, of moet worden gelegd tussen het slijtersonderzoek van ID-DLO en het onderzoek in het kader van «waterkwaliteit en diergezondheid» naar zwavelhoudende stoffen en molybdeen in slootwater en gras. Voor verdergaand onderzoek is geen aanleiding. Tevens verwijs ik u naar de begeleidende brief. </antwoord>
      <noten afkomstig="antwoord">
         <noot nummer="1"/>
         <noot nummer="1" documenttype="Kamerstuk" kamerstuk-id="26 991" documentnummer="4">Kamerstuk 26 991, nr. 4</noot>
      </noten>
   </antwoorden>
</kvr>
