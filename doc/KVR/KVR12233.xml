<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Stellingwerf en Van Dijke (beiden RPF) aan de ministers van Defensie en Economische Zaken over de levering van grondstoffen voor biologische wapens. (Ingezonden 21 juli 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12233
</item>
         <item attribuut="Inhoud">Vragen naar aanleiding van artikel in Volkskrant van 18 juli 2000 over waarschuwingen van de branche-organisatie van Nederlandse biotechnologische bedrijven (Niaba) dat geleverde grondstoffen van die bedrijven onbedoeld gebruikt kunnen worden voor biologische wapens.</item>
         <item attribuut="Rubriek">Veiligheidsbeleid en defensie (Wapenbeheersing)</item>
         <item attribuut="Trefwoorden">Wapenbeheersing</item>
         <item attribuut="Vindplaats">Kamervragen met antwoord 1999-2000, nr. 1754, Tweede Kamer</item>
         <item attribuut="Vraagnr_bij_indiening">2990014120</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="RPF">Stellingwerf</persoon>
            <persoon partij="RPF">Van Dijke</persoon>
         </item>
         <item attribuut="Datum_reaktie">2000-08-31</item>
         <item attribuut="Datum_indiening">2000-07-21</item>
         <item attribuut="Document-id">KVR12233</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3943" allpagenumbers="3943 3944" vetnummer="2990014120" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12233" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1754" onderwerp="" indiendatum="2000-07-21">
         <vrager partij="RPF" oorsprong="parlement">Stellingwerf</vrager>
         <vrager partij="RPF" oorsprong="parlement">Van Dijke</vrager>
         <vraagt-aan>de ministers van Defensie en Economische Zaken</vraagt-aan>
      </vraagdata>
      <antwoorddata antwoorddatum="2000-08-31">
         <antwoorder functie="staatssecretaris" ministerie="Economische Zaken">Ybema</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het de bewindslieden bekend dat de branche-organisatie van Nederlandse biotechnologische bedrijven, Niaba, deze bedrijven heeft gewaarschuwd voor het (onbedoeld) leveren van grondstoffen voor biologische wapens? <voetnoot nummer="1"/>
      </vraag>
      <vraag nummer="2">Kunt u aangeven wat de aanleiding is voor deze waarschuwing door Niaba (de vereniging spreekt over een «reëel gevaar»)? Beschikt u over informatie die de noodzaak van deze waarschuwing bevestigt? </vraag>
      <vraag nummer="3">Welk zicht hebt u op biotechnologie-bedrijven die grondstoffen exporteren die mogelijk gebruikt kunnen worden voor de ontwikkeling en productie van biologische wapens? </vraag>
      <vraag nummer="4">Welke instrumenten staan de regering ter beschikking om vroegtijdig bedrijven te waarschuwen en mogelijk te beletten om grondstoffen te exporteren naar risicolanden? </vraag>
      <vraag nummer="5">Zijn dit voldoende instrumenten of dienen er, gezien de technologische ontwikkelingen, nieuwe instrumenten te worden ontwikkeld? </vraag>
      <vraag nummer="6">Kunt u aangeven op welke manier de BVD in deze een rol speelt in het actief tegengaan van de ontwikkeling en verspreiding van massavernietigingswapens? </vraag>
      <vraag nummer="7">Wanneer denkt de minister van Defensie uitvoering te geven aan zijn toezegging conform de motie Stellingwerf/Van der Doel om een notitie aan de Kamer te sturen aangaande de risico’s m.b.t. chemische en biologische wapens voor burgers en militairen en de bescherming daartegen? </vraag>
      <noten afkomstig="vraag">
         <noot nummer="2"/>
         <noot nummer="1" datum="2000-07-18" bron="Volkskrant">Volkskrant, 18 juli 2000</noot>
         <noot nummer="2" documenttype="Kamerstuk" kamerstuk-id="26 900" documentnummer="23">Kamerstuk 26 900, nr. 23</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Van een aantal landen wordt vermoed, dat er een programma ter ontwikkeling en productie van biologische wapens bestaat. Wij beschikken echter niet over informatie die aangeeft, dat er op dit moment een bijzonder risico bestaat dat Nederlandse bedrijven of instellingen direct of indirect een bijdrage aan dergelijke programma’s zouden kunnen leveren. De publicatie in het NIABA-bulletin was ook niet ingegeven door overwegingen van actualiteit, maar had juist een preventief doel. Het is immers van belang dat betrokken bedrijven en instellingen zich er in het algemeen rekenschap van blijven geven, dat er een risico bestaat. De biotechnologische sector staat hierin overigens niet alleen. Ook sectoren als de chemie, werktuigbouw, elektronica, producten van (nucleaire) materialen, informatica en luchtvaart kunnen onbedoeld een bijdrage leveren aan de proliferatie van andere massavernietigingswapens, raketten of conventionele wapens. In deze sectoren zijn bedrijven en instellingen eveneens op de hoogte van mogelijke risico’s. </antwoord>
      <antwoord nummer="3">De overheid heeft goed zicht op de betrokken sector. Het gaat om door de overheid (mee)gefinancierde instellingen en uit hoofde van binnenlandse wetgeving inspectieplichtige bedrijven. </antwoord>
      <antwoord nummer="4">De uitvoer van humane, dier- en plantpathogenen die van belang zijn voor vervaardiging van biologische wapens is verboden, tenzij daarvoor vergunning is verkregen. De In- en Uitvoerwet verschaft de basis voor Nederlandse maatregelen. </antwoord>
      <antwoord nummer="5">Biologische wapens zijn bij verdrag verboden sinds 1972. Thans wordt te Genève onderhandeld over een aanvullend protocol dat, naast de bestaande exportcontrole, zal voorzien in internationaal toezicht op het vreedzaam gebruik van pathogenen en de productiemiddelen daarvoor naar analogie van het in 1997 in werking getreden Verdrag tot uitbanning van chemische wapens. De EU besloot recent naast schriftelijke overdracht van technologie ook overdracht langs elektronische weg onder controle te brengen. </antwoord>
      <antwoord nummer="6">De BVD adviseert op basis van gegevensvergaring, analyse en onderzoek omtrent risico’s verbonden aan bepaalde transacties. De publicatie in het NIABA-bulletin getuigt daarnaast van de voorlichtende rol die de BVD speelt. Voor het overige zij verwezen naar recente jaarverslagen van de BVD. </antwoord>
      <antwoord nummer="7">Zes ministeries, Binnenlandse Zaken en Koninkrijksrelaties, Buitenlandse Zaken, Defensie, Justitie, VWS en VROM, werken samen om de voorbereiding op NBC-dreigingen in Nederland te verbeteren. Het project, gecoördineerd door BZK, zal uitmonden in een uitbreiding van het Nationaal Handboek Crisisbesluitvorming, het raamwerk voor crisissituaties dat een gecoördineerd optreden van de overheid vereist. Op basis van een helder dreigingsbeeld zullen de knelpunten worden geïnventariseerd waarmee hulpverleners te maken kunnen krijgen, waarna maatregelen kunnen worden getroffen om de voorbereiding op aanslagen te verbeteren. Een contactgroep waarin alle deelnemende departementen zijn vertegenwoordigd, is bezig een projectplan op te stellen met concrete doelstellingen en een tijdschema. De uitwerking van het projectplan zal gebeuren in twee werkgroepen. De vaststelling van het projectplan is voorzien voor dit najaar. Vervolgens zal het, in overeenstemming met de motie-Stellingwerf/Van den Doel die bij de behandeling van de Defensienota is ingediend (Kamerstuk 26 900, nr. 23), aan de Kamer worden aangeboden. </antwoord>
      <noten afkomstig="antwoord"/>
   </antwoorden>
</kvr>
