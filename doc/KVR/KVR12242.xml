<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schutte (GPV) aan de staatssecretaris van Financiën over de giftenregeling in de Wet inkomstenbelasting 2001. (Ingezonden 21 juli 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12242
</item>
         <item attribuut="Inhoud">Vragen over het voornemen in de nieuwe belastingwetgeving bij kleine verenigingen, die het algemeen nut beogen, en kerken, de jaarrekening te controleren om hen van de in de discussie zijnde fiscale heffing vrij te stellen.</item>
         <item attribuut="Rubriek">Belastingen (Aftrekposten) Belastingen (Inkomstenbelasting) Belastingen (Schenkings- en successierechten)</item>
         <item attribuut="Trefwoorden">Aftrekposten Schenkingen Successiebelasting</item>
         <item attribuut="Vindplaats">Kamervragen met antwoord 1999-2000, nr. 1763, Tweede Kamer</item>
         <item attribuut="Vraagnr_bij_indiening">2990014090</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="GPV">Schutte</persoon>
         </item>
         <item attribuut="Datum_reaktie">2000-09-04</item>
         <item attribuut="Datum_indiening">2000-07-21</item>
         <item attribuut="Document-id">KVR12242</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3961" allpagenumbers="3961 3962" vetnummer="2990014090" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12242" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1763" onderwerp="" indiendatum="2000-07-21">
         <vrager partij="GPV" oorsprong="parlement">Schutte</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="4 september 2000), zie ook Aanhangsel Handelingen nr. 1705, vergaderjaar 1999–2000">
         <antwoorder functie="staatssecretaris" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het artikel «de giftenregeling in de Wet inkomstenbelasting 2001» van Prof. Dr. J. E. A. M. van Dijck <voetnoot nummer="1"/>? </vraag>
      <vraag nummer="2">Waarom vindt u, blijkens uw toespraak gehouden op 28 juni in Ede over fondswerving voor goede doelen, anders dan Van Dijck dat de periodieke controle niet slechts nodig is voor de grote nationale instellingen? </vraag>
      <vraag nummer="3">Kan uit uw toespraak worden geconcludeerd, dat ook voor kleine verenigingen, die het algemeen nut beogen, en kerken, de jaarrekening moet worden gecontroleerd om hen van de in discussie zijnde fiscale heffing vrij te stellen? </vraag>
      <vraag nummer="4">Zo ja, welke reden bestaat er om deze controle uit voeren? Is er reden aan te nemen dat er bij de kleinere instellingen die het algemeen nut beogen en kerken op enige schaal sprake is van misbruik, cq. dood-kapitaal? </vraag>
      <vraag nummer="5">Deelt u de mening dat bij controle van de bestedingen van kerken, op basis waarvan een fiscale faciliteit wordt verleend, grote terughoudendheid past in verband met de onderscheiden verantwoordelijkheden van kerk en staat? </vraag>
      <vraag nummer="6">Bent u bereid om in de overwegingen, naar aanleiding van de aanbevelingen van de commissie Moltmaker, de suggestie van Van Dijck mee te nemen en te komen tot een oplossing die geen onnodige administratieve lasten legt op de genoemde kleine instellingen en kerken? </vraag>
      <vraag nummer="7">Wat vindt u van de gedachte om in de nieuwe successiewetgeving de huidige fiscale faciliteit als optie in stand te houden? </vraag>
      <noten afkomstig="vraag">
         <noot nummer="1" datum="2000-06-2" bron="Weekblad Fiscaal recht. nr. 6389">Weekblad Fiscaal recht. nr. 6389, 2 juni 2000</noot>
      </noten>
   </vragen>
   <antwoorden aantal="2">
      <antwoord nummer="1">Ja. In dat artikel heeft prof. Van Dijck enkele aspecten belicht van de giftenregeling in de Wet op de inkomstenbelasting 1964 en in de Wet inkomstenbelasting 2001. Daarbij is hij ook ingegaan op het rapport van de werkgroep Moltmaker tot modernisering van de Successiewet, waarin ten aanzien van schenkingen aan algemeen nut beogende instellingen enkele voorstellen zijn gedaan voor de successie- en schenkingsbelasting. Met inachtneming van de door hem bepleite aanpassingen oordeelt prof. Van Dijck de voorstellen van de werkgroep ook zinvol voor de giftenregeling in de Wet inkomstenbelasting 2001. </antwoord>
      <antwoord nummer="2 t/m 7">Op 28 juni heb ik in Ede een toespraak gehouden op een congres dat was georganiseerd door de Vereniging van Fondswervende Instellingen en het Instituut voor Sponsoring en Fondsenwerving in de Gezondheidszorg. In deze toespraak ben ik ingegaan op enkele onderwerpen die van belang zijn voor de algemeen nut beogende organisaties in het algemeen en voor de fondswervende instellingen in het bijzonder. In dat kader heb ik in zijn algemeenheid aangegeven dat bij algemeen nut beogende organisaties een controle moet plaatsvinden om te zien of de fiscale faciliteiten, hoe die ook vorm zullen gaan krijgen, terecht zijn verleend. Een adequate controle is noodzakelijk, maar die controle moet dan uiteraard wel zijn afgestemd op de aard en de omvang van de desbetreffende organisatie. Bij het opstellen van criteria waaraan algemeen nut beogende organisaties moeten voldoen en voor het uitvoeren van controles zou in mijn visie, ik heb dat in mijn toespraak aangegeven, een heel goede samenwerking mogelijk zijn tussen de overheid en de branche. In mijn toespraak in Ede heb ik voorts aandacht besteed aan de door de werkgroep voorgestelde officiële lijst van algemeen nut beogende instellingen. Ik heb daarbij aangegeven veel te voelen voor een dergelijke lijst, die ook een grote mate van fiscale zekerheid biedt aan de betrokken organisaties en de potentiële schenkers. Ter toelichting merk ik nog het volgende op over het rapport van de werkgroep Moltmaker. Volgens de werkgroep vertonen de thans bestaande faciliteiten voor in Nederland gevestigde kerkelijke, levensbeschouwelijke, charitatieve, culturele, wetenschappelijke of het algemeen nut beogende instellingen «een rijk geschakeerd, nogal onoverzichtelijk en weinig consistent beeld». Daarnaast heeft men gesignaleerd dat een behoorlijke controle achteraf op de aanwending van de ontvangsten moeilijk is als eenmaal het algemeen nuttige karakter van een instelling door de fiscus is erkend. Bovendien bestaan er naar het oordeel van de werkgroep veel instellingen die in feite een min of meer slapend bestaan leiden, waarbij van enige substantiële werkzaamheid ten algemenen nutte nauwelijks meer sprake is. Het ontstaan van dergelijke vermogens «in de dode hand» moet naar de mening van de werkgroep zoveel mogelijk worden voorkomen. Gelet op haar bevindingen doet de werkgroep het voorstel om de bestaande regeling in de Successiewet te vervangen door één nieuwe regeling, te weten een algehele vrijstelling voor verkrijgingen door algemeen nut beogende instellingen. Daarbij heeft de werkgroep enkele voorwaarden genoemd welke vooral zijn bedoeld om na te kunnen gaan of de statutaire en feitelijke werkzaamheden van de instelling in voldoende mate gericht zijn op het algemeen belang. Mijn ambtsvoorganger heeft het rapport van de werkgroep Moltmaker op 14 maart jl. aan de Tweede Kamer aangeboden met de mededeling dat de budgettaire gevolgen nog in kaart zullen worden gebracht en dat het kabinet daarna met een standpunt zal komen. Het streven is erop gericht dat standpunt in het voorjaar 2001 aan de Kamer kenbaar te kunnen maken. De aspecten die de heer Schutte in zijn vragen specifiek aan de orde heeft gesteld, zullen daarbij worden betrokken. </antwoord>
      <noten afkomstig="antwoord"/>
   </antwoorden>
</kvr>
