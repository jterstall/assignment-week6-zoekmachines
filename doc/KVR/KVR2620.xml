<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de dood van een zwerver. (Ingezonden 8 februari 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2620
</item>
         <item attribuut="Inhoud">Betreft vragen naar aanleiding van het overlijden van een 37-jarige zwerver, de heer Aliu, nadat hij op 29 januari met ernstige bevriezings- en onderkoelingsverschijnselen werd aangetroffen op de trappen van het station Naarden-Bussem.</item>
         <item attribuut="Rubriek">Welzijn (Geestelijk gehandicapten)</item>
         <item attribuut="Trefwoorden">Geestelijk gehandicapten</item>
         <item attribuut="Vindplaats">Kamervragen met antwoord 1995-1996, nr. 673, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1996-02-20</item>
         <item attribuut="Datum_indiening">1996-02-08</item>
         <item attribuut="Document-id">KVR2620</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1363" allpagenumbers="1363 1364" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="673" onderwerp="" indiendatum="1996-02-8">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1996-02-20">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Hebt u kennis genomen van het overlijden van een 37-jarige zwerver, de heer Aliu, nadat hij op 29 januari om 07.00 uur met ernstige bevriezings- en onderkoelingsverschijnselen werd aangetroffen op de trappen van het station Naarden-Bussum? 1 + 2 </vraag>
      <vraag nummer="2">Had de dood van deze man voorkomen kunnen worden indien tijdig was ingegrepen door de hulpverlening en de politie? </vraag>
      <vraag nummer="3">Bent u van plan een onderzoek in te stellen naar de achtergronden van de dood van deze man? </vraag>
      <vraag nummer="4">Is het waar wat de Schizofrenie Stichting zegt, namelijk dat honderden zo niet duizenden lijders aan schizofrenie een zwerversbestaan leiden zonder dat de hulpverlenende instanties ingrijpen? </vraag>
      <vraag nummer="5">Is het waar wat de vereniging Ypsilon zegt, namelijk dat naar schatting 40% van de daklozen een psychiatrische aandoening heeft, dus zo’n 12.000 mensen? Hebben een groot aantal van hen in feite klinische of ambulante zorg nodig? </vraag>
      <vraag nummer="6">Kunt u inzicht geven in het aantal sterfgevallen per jaar van geesteszieke mensen die een zwervend bestaan leiden? Hoe is de trend hierin de afgelopen tien jaar? </vraag>
      <vraag nummer="7">Kunt u inzicht geven in het aantal ernstig geesteszieke mensen, dat nog wel een dak boven het hoofd heeft maar een vervuilend en/of verwaarloosd bestaan leidt? </vraag>
      <vraag nummer="8">Zijn de genoemde problemen – gedeeltelijk of helemaal – te wijten aan de wet Bijzondere Opnemingen Psychiatrische Ziekenhuizen (BOPZ), omdat sinds invoering van deze wet de hulpverlenende instanties een grotere terughoudendheid aan de dag leggen wanneer het gaat om gedwongen opnames? Zo ja, wat bent u van plan daar aan te doen? </vraag>
      <vraag nummer="9">Zijn er voldoende alternatieve voorzieningen (zoals begeleid wonen, begeleiding in thuissituatie) tot stand gekomen om de afbouw van plaatsen in psychiatrische ziekenhuizen op te vangen? </vraag>
      <vraag nummer="10">Zijn er voldoende plaatsen in psychiatrische ziekenhuizen voor mensen met langdurige aandoeningen, ook indien eerder tot gedwongen opname wordt overgegaan? </vraag>
      <vraag nummer="11">Wordt bij ontslag uit een psychiatrische inrichting van patie¨nten met een chronische aandoening, zoals schizofrenie, de voorwaarde gesteld dat zo iemand begeleiding krijgt en een dak boven zijn hoofd heeft? </vraag>
      <noten afkomstig="vraag">
         <noot nummer="1" datum="1996-01-30" bron="Gooi- en Eemlander">Gooi-en Eemlander, 30 januari 1996</noot>
         <noot nummer="2" datum="1996-02-4" bron="Brandpunt">Brandpunt, 4 februari 1996</noot>
      </noten>
   </vragen>
   <antwoorden aantal="11">
      <antwoord nummer="1">Ja, daar heb ik kennis van genomen. </antwoord>
      <antwoord nummer="2">Of de dood van deze man had kunnen worden voorkomen door ingrijpen door de hulpverlening of politie kan niet met zekerheid worden gesteld. Het is mij bekend dat de man de dag voor zijn overlijden door de politie is gezien. Hoewel voor de weersomstandigheden te dun gekleed, maakte hij een gezonde indruk en was hij goed aanspreekbaar. </antwoord>
      <antwoord nummer="3">De verantwoordelijkheid voor de opvang van zwervende mensen ligt primair bij de gemeenten. Op basis van de informatie die mij is verstrekt door de woordvoerder van het korps Gooi- en Vechtstreek alsmede de informatie die mij is gezonden door de Sociaal Raadsvrouw, die de man enkele malen op haar spreekuur heeft gehad, zie ik geen aanleiding nader onderzoek te laten verrichten. Overigens stelt de Nationale Ombudsman op eigen initiatief een onderzoek in naar de rol van de politie in deze zaak. </antwoord>
      <antwoord nummer="4">Het blijkt erg moeilijk te zijn om exact vast te stellen hoeveel mensen die aan schizofrenie lijden een zwervend bestaan leiden. Vanaf 1991 is het beleid erop gericht om naast de reguliere hulpverlening specifiek voor deze doelgroep bestemde voorzieningen op te richten zoals de sociale pensions. In de afgelopen jaren is het aantal beschikbare plaatsen in sociale pensions substantieel toegenomen. Het gaat erom voorzieningen te ontwikkelen die aansluiten bij de behoeften van deze mensen. Tevens kan worden geconstateerd dat in het veld meer en meer initiatieven worden ontwikkeld om deze mensen te helpen. Hulpverlenende instanties kunnen tot ingrijpen overgaan als de persoon in kwestie een gevaar voor zichzelf, anderen en/of goederen vormt. </antwoord>
      <antwoord nummer="5">Uit onderzoeken blijkt dat een deel van de dak- en thuislozen lijdt aan ernstige psychiatrische stoornissen, de percentages varie¨ren tussen 15 en 30. Een deel van de populatie kampt met lichtere vormen van psychiatrische stoornissen of psychische problemen, deze percentages varie¨ren tussen 25 en 50, terwijl een aanzienlijk deel (ook) aan een verslavingsstoornis lijdt. In de publieke beeldvorming, over dak- en thuislozen speelt het «psychisch gestoord» zijn een duidelijke rol. Het onderscheid tussen afwijkend gedrag tengevolge van psychische stoornissen en afwijkend gedrag dat voortvloeit uit aanpassing aan de stressvolle omstandigheden van een zwervend bestaan wordt vaak genegeerd. In verschillende steden heeft men een sociaal-medisch spreekuur gerealiseerd voor zwervenden. Hierin participeren diverse disciplines. De laatste jaren gaan hulpverleners er meer en meer toe over de dak- en thuislozen die zorg nodig hebben actief te benaderen, dit laatste wordt ook wel «bemoeizorg» genoemd. Zorg nodig hebben betekent niet dat aangeboden zorg wordt geaccepteerd. </antwoord>
      <antwoord nummer="6">Het is mij niet bekend hoeveel geesteszieke mensen die een zwervend bestaan leiden per jaar overlijden; derhalve is het niet mogelijk aan te geven of er sprake is van een trend. </antwoord>
      <antwoord nummer="7">Er bereiken mij regelmatig signalen dat het aantal van deze mensen dat zichtbaar is voor politie, woningbouwcorporaties, etcetera toeneemt. Maar aangezien deze «onzichtbare zorgwekkende zorgmijders» geen beroep doen op hulpverlenende instanties is geen aantal te geven. </antwoord>
      <antwoord nummer="8">Dat instellingen een grotere terughoudend aan de dag leggen bij gedwongen opname is mijns inziens niet juist. Waar het om gaat is dat in het veld hier en daar verschillen bestaan van de interpretatie van het begrip gevaar. In 1970 was het gevaarscriterium al in de Krankzinnigenwet opgenomen ten aanzien van de inbewaringstelling. In 1982 heeft de Hoge Raad als eis voor iedere gedwongen opneming in een psychiatrische inrichting gesteld, dat betrokkene gevaar veroorzaakt. De omslag van het bestwil- naar het gevaarscriterium werd door de Hoge Raad gemotiveerd met «de ontwikkeling van de maatschappelijke opvattingen terzake». Genoemde problemen zijn mijns inziens dan ook niet toe te schrijven aan de invoering van de wet BOPZ. Op verzoek van de minister en mij is vorig jaar door de Inspectie voor de Gezondheidszorg een brochure uitgebracht waarin het gevaarscriterium nader wordt toegelicht. Hieruit blijkt dat het begrip gevaar bijzonder breed wordt opgevat. Zo valt ook ernstige zelfverwaarlozing onder het gevaarscriterium. Op dit moment wordt een evaluatie-onderzoek uitgevoerd naar de wet BOPZ. De resultaten hiervan zullen u voor 17 januari 1997 worden toegezonden. </antwoord>
      <antwoord nummer="9">De ontwikkelingen op het gebied van alternatieve voorzieningen zijn de laatste jaren mede door het zorgvernieuwingsfonds en de mogelijkheid tot substitutie in gang gezet. Gekozen is voor een pragmatische aanpak. In de praktijk zal werkende weg het aanbod moeten aansluiten op de hulpvraag. Zie ook het antwoord op vraag 10. </antwoord>
      <antwoord nummer="10">Het beleid is erop gericht langdurig opgenomen patie¨nten te plaatsen in beschermde woonvormen. Het aantal bedden in deze woonvormen is toegenomen. Het onderzoek «Belemmerende muren» (Haveman e.a. 1995) toont aan dat vele patie¨nten die thans in APZ’en verblijven in beschermde woonvormen kunnen worden geplaatst. Slechts een klein deel van de patie¨nten zal op langere termijn gebruik moeten blijven maken van het APZ. </antwoord>
      <antwoord nummer="11">Bij ontslag uit een psychiatrisch ziekenhuis – al of niet tegen het advies van het ziekenhuis – behoort de nazorg zorgvuldig te zijn geregeld. Wat betreft ontslag van onvrijwillig opgenomen patie¨nten geeft de wet BOPZ de mogelijkheid het verlof en ontslag onder voorwaarden te verlenen. Ee´n daarvan kan zijn dat de betrokkene wordt begeleid door een instelling voor geestelijke gezondheidszorg of verslavingszorg. De verlof- en ontslagregeling is een punt dat nader wordt onderzocht in het bij vraag 8 genoemde evaluatie-onderzoek in het kader van de wet BOPZ. </antwoord>
      <noten afkomstig="antwoord"/>
   </antwoorden>
</kvr>
