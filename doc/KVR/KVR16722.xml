<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Noorman-den Uyl (PvdA) aan de ministers van Sociale Zaken en Werkgelegenheid en van Verkeer en Waterstaat over het CBR en de Europese regelgeving. (Ingezonden 15 oktober 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16722
</item>
         <item attribuut="Inhoud">Vragen over een brief waaruit zou blijken dat het Centraal Bureau Rijvaardigheidsbewijzen (CBR) aan een chauffeur de afgifte van een rijbewijs geweigerd heeft op grond van Europese regelgeving, zonder dat daar een eigen onderzoek, een medische keuring dan wel een gezondheidsverklaring of andere waarheidsvinding over voldoende rijvaardigheid aan ten grondslag lag.</item>
         <item attribuut="Rubriek">Internationale betrekkingen (Europese Unie) Verkeer, vervoer en waterstaat (Verkeersveiligheid)</item>
         <item attribuut="Trefwoorden">EU Rijbewijzen</item>
         <item attribuut="Vindplaats">Kamervragen met antwoord 2002-2003, nr. 389, Tweede Kamer</item>
         <item attribuut="Vraagnr_bij_indiening">2020301700</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Noorman-den Uyl</persoon>
         </item>
         <item attribuut="Datum_reaktie">2002-11-19</item>
         <item attribuut="Datum_indiening">2002-10-15</item>
         <item attribuut="Document-id">KVR16722</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="815" allpagenumbers="815 816" vetnummer="2020301700" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16722" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="389" onderwerp="" indiendatum="2002-10-15">
         <vrager partij="PvdA" oorsprong="parlement">Noorman-den Uyl</vrager>
         <vraagt-aan>de ministers van Sociale Zaken en Werkgelegenheid en van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-11-19">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u ervan op de hoogte dat het Centraal Bureau Rijvaardigheidsbewijzen (CBR) aan een chauffeur de afgifte van een rijbewijs geweigerd heeft op grond van Europese regelgeving zonder dat daar een eigen onderzoek, een medische keuring dan wel gezondheidverklaring of andere waarheidsvinding over voldoende rijvaardigheid aan ten grondslag ligt? <voetnoot nummer="1"/>
      </vraag>
      <vraag nummer="2">Welke bepalingen in de Europese regelgeving zijn van toepassing? </vraag>
      <vraag nummer="3">Hoe verhoudt zich de Europese regelgeving, waar het CBR zich op beroept, tot de medische gezondheidverklaring die in dit geval is afgegeven? </vraag>
      <vraag nummer="4">Zijn er meer gevallen van ontzegging van de rijbevoegdheid op basis van een schriftelijke, administratieve handeling zoals deze bekend? </vraag>
      <vraag nummer="5">Is de schriftelijke administratieve handeling zoals het CBR op deze wijze uitvoert, niet in strijd met doelstelling van de Wet verbetering poortwachter? </vraag>
      <vraag nummer="6">Bent u bereid op korte termijn een oplossing te zoeken voor dergelijke gevallen? </vraag>
      <noten afkomstig="vraag">
         <noot nummer="1" datum="2002-08-22" bron="Zie brief van de heer H. Kouwenberg">Zie brief van de heer H. Kouwenberg, 22 augustus 2002</noot>
      </noten>
   </vragen>
   <antwoorden aantal="6">
      <antwoord nummer="1">Het CBR geeft geen rijbewijzen af en heeft derhalve ook geen rijbewijs geweigerd. Het CBR is met betrekking tot het rijbewijs bevoegd tot het afgeven van Verklaringen van geschiktheid en Verklaringen van rijvaardigheid. Gezien de inhoud van de vragen en de begeleidende brief van de heer H. Kouwenberg betreft het hier blijkbaar de aanvraag voor een Verklaring van geschiktheid. Het CBR geeft op grond van artikel 103 Reglement rijbewijzen een Verklaring van geschiktheid af voor zover de aanvrager naar het oordeel van het CBR voldoet aan de bij ministeriële regeling vastgelegde eisen met betrekking tot de lichamelijke en geestelijke geschiktheid voor het besturen van motorrijtuigen (rijgeschiktheid). Genoemde ministeriële regeling is de Regeling eisen geschiktheid 2000, gepubliceerd in de Staatscourant 99 van 23 mei 2000 en enigszins gewijzigd in de publicatie van de Wijziging Regeling eisen geschiktheid 2000 in de Staatscourant 20 van 29 januari 2002. De eisen die zijn neergelegd in de bijlage van deze regeling zijn gebaseerd op meerdere adviezen aan de minister door de Gezondheidsraad. Het CBR neemt de beslissing over de geschiktheid op basis van informatie gesteld op de zogenaamde Eigen verklaring (het aanvraagformulier voor de Verklaring van geschiktheid) en informatie verkregen van artsen die voor het CBR een rijbewijskeuring of rijbewijskeuringen hebben uitgevoerd. Het CBR voert nimmer zelf keuringen uit. Dat de rijvaardigheid niet is beoordeeld spreekt overigens voor zichzelf, omdat het hier gaat over de aanvraag van een Verklaring van geschiktheid en niet om een rijexamen. </antwoord>
      <antwoord nummer="2">Terzake is bijlage 3 van de richtlijn 91439 EEG van toepassing. Deze is geïmplementeerd in het Reglement rijbewijzen en de Regeling eisen geschiktheid 2000. Het CBR beoordeelt de rijgeschiktheid aan de hand van deze regelingen. Uit de brief van de heer Kouwenberg blijkt dat het hier gaat om iemand die een herseninfarct (ook wel CVA of beroerte genoemd) heeft gehad. Paragraaf 7.6.2.2. van de bijlage bij de Regeling eisen geschiktheid 2000 stelt dat personen na een beroerte ongeschikt zijn voor rijbewijzen van groep 2 (vrachtwagen- en busrijbewijzen) voor een periode van 5 jaar. Het CBR moet in het bezit geweest zijn van deze feitelijke informatie (die ook niet bestreden wordt in de brief) en aangezien het feit van het doormaken van een herseninfarct voldoende grond is om op basis van genoemde paragraaf een Verklaring van geschiktheid voor het vrachtwagenrijbewijs te weigeren lijkt extra onderzoek onnodig belastend. Het wel laten uitvoeren van een dergelijke keuring die niets kan toevoegen aan de feiten op kosten van de aanvrager zou zelfs verwijtbaar kunnen zijn. </antwoord>
      <antwoord nummer="3">Het CBR beroept zich op het Reglement rijbewijzen en op de Regeling eisen geschiktheid 2000. Het is de exclusieve bevoegdheid van het CBR om na beoordeling van de gegevens al dan niet een Verklaring van geschiktheid te verstrekken. Een eventuele gezondheidsverklaring van een andere instantie of arts kan daarbij dan als advies dienen, maar daarvoor niet in de plaats treden. Een gezondheidsverklaring verandert overigens niets aan het feit dat er een beroerte heeft plaatsgevonden en dat gegeven was in dit geval blijkbaar de grond voor weigering van de Verklaring van geschiktheid. </antwoord>
      <antwoord nummer="4">Het betreft hier de weigering van de afgifte van een Verklaring van geschiktheid voor de categorie vrachtwagenrijbewijs en niet de ontzegging van de rijbevoegdheid. Zoals reeds is aangegeven is het de werkwijze van het CBR om op basis van verkregen, schriftelijke informatie over de aanvrager zijn rijgeschiktheid te beoordelen aan de hand van de eisen in de bijlage bij de Regeling eisen geschiktheid 2000. Het weigeren van een Verklaring van geschiktheid aan personen waarvan bekend is dat zij niet voldoen aan de eisen in de bijlage van de Regeling eisen geschiktheid 2000 is inherent aan de taak van het CBR en komt daarom dagelijks voor. </antwoord>
      <antwoord nummer="5">Het doel van de Wet verbetering poortwachter is het verbeteren van de procesgang tijdens het eerste ziektejaar teneinde reïntegratie te bevorderen. Tevens wordt de verantwoordelijkheidsverdeling tussen werkgevers, werknemers, Arbo-diensten en UWV verhelderd. Deze onderlinge relaties en de regels die daarbinnen op basis van de Wet verbetering poortwachter gelden, laten onverlet dat buiten deze relatie beslissingen worden genomen op grond van nationale of Europese regelgeving, waaraan ook werkgever en werknemer gebonden zijn. De schriftelijke administratieve handeling is door het CBR verricht conform de procedure die daarvoor in de Nederlandse regelgeving voor de rijvaardigheid is voorgeschreven. Werkgever en werknemer zijn echter, ondanks het feit dat als gevolg van de beslissing van het CBR terugkeer in het eigen werk niet mogelijk is, nog steeds verplicht zich in te spannen voor reïntegratie. Deze inspanningen zijn namelijk niet beperkt tot de eigen arbeid, maar strekken zich ook uit tot andere passende arbeid. </antwoord>
      <antwoord nummer="6">Nee. Ter toelichting het volgende; indien de aanvrager van een Verklaring van geschiktheid niet voldoet aan de eisen neergelegd in de bijlage bij de Regeling eisen geschiktheid 2000 kan het CBR niet anders dan een Verklaring van geschiktheid weigeren. De Regeling eisen geschiktheid 2000 is bindend. Als de aanvrager meent dat het CBR zijn oordeel baseert op onjuiste medische gegevens staat voor hem de mogelijkheid open om een «second opinion» aan te vragen door middel van een (her)keuring op grond van artikel 104 Reglement rijbewijzen. Als de aanvrager van mening is dat het CBR de wettelijke regelingen onjuist toepast staat vervolgens de mogelijkheid van bezwaar op grond van de Algemene Wet bestuursrecht open. De rechten van de aanvrager zijn dus goed gewaarborgd. De paragraaf uit de bijlage bij de Regeling eisen geschiktheid 2000 waarop het CBR zijn besluit nam is gebaseerd op een zeer recent rapport van de Gezondheidsraad («Rijgeschiktheid van mensen met tumoren of doorbloedingsstoornissen van de hersenen» van 4 juli 2001) en vertegenwoordigt daarom de meest recente stand van zaken omtrent de rijgeschiktheid van personen die, zoals aanvrager, een beroerte hebben gehad. De commissie van de Gezondheidsraad achtte het in het belang van de verkeersveiligheid aangewezen dat personen na een herseninfarct 6 maanden ongeschikt zijn voor het besturen van de categorieën auto of motorfiets en 5 jaar voor het besturen van de categorieën vrachtwagen en bus. Het moge duidelijk zijn dat individuele belangen daarbij soms geschaad worden, maar ondergeschikt moeten worden geacht aan het algemeen belang. </antwoord>
      <noten afkomstig="antwoord"/>
   </antwoorden>
</kvr>
