<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Albayrak en Middel (beiden PvdA) aan de staatssecretaris van Justitie over de erkenning van documenten uit Noord-Irak. (Ingezonden 22 april 2002); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15815
</item>
         <item attribuut="Inhoud">Vragen over beoordeling van documenten (met name huwelijksakten) uit Noord-Irak ten behoeve van een aanvraag voor gezinsvorming.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Irak Vreemdelingen</item>
         <item attribuut="Vindplaats">Kamervragen met antwoord 2001-2002, nr. 1275, Tweede Kamer</item>
         <item attribuut="Vraagnr_bij_indiening">2010209440</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Albayrak</persoon>
            <persoon partij="PvdA">Middel</persoon>
         </item>
         <item attribuut="Datum_reaktie">2002-06-17</item>
         <item attribuut="Datum_indiening">2002-04-22</item>
         <item attribuut="Document-id">KVR15815</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2695" allpagenumbers="2695" vetnummer="2010209440" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15815" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1275" onderwerp="" indiendatum="2002-04-22">
         <vrager partij="PvdA" oorsprong="parlement">Albayrak</vrager>
         <vrager partij="PvdA" oorsprong="parlement">Middel</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="17 juni 2002), zie ook Aanhangsel Handelingen nr. 1227, vergaderjaar 2001–2002">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Bent u bekend met het feit dat over de authenticiteit van documenten (met name huwelijksakten) uit Noord-Irak, die ten behoeve van een aanvraag voor gezinsvorming door statushouders worden overgelegd, door de IND geen uitspraak wordt gedaan? </vraag>
      <vraag nummer="2">Bent u ervan op de hoogte dat de consequentie van deze praktijk is dat personen uit Noord-Irak die over een verblijfsvergunning beschikken, hun partners uit Noord-Irak niet kunnen laten overkomen naar Nederland, terwijl ze overigens aan alle voorwaarden voor gezinsvorming voldoen? </vraag>
      <vraag nummer="3">Bent u bereid – gezien ook het door de regering gehuldigde standpunt dat Noord-Irak feitelijk over een regering beschikt – te bezien hoe documenten uit Noord-Irak in het kader van gezinsvorming op authenticiteit kunnen worden beoordeeld als verder aan alle andere voorwaarden voor gezinsvorming is voldaan? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. Er wordt geen uitspraak gedaan over de waarde van de overgelegde akten. Het algemeen ambtsbericht van de minister van Buitenlandse Zaken inzake Noord-Irak van 11 april 2001 meldt namelijk dat in Noord-Irak vrijwel alle mogelijke authentieke en vervalste documenten in omloop zijn en dat ook documenten die authentiek ogen derhalve geen volkomen zekerheid geven over de identiteit van de houder. Aan de andere kant geldt dat, als personen een niet-authentiek document gebruiken, dat niet hoeft te betekenen dat de identiteit van de houders niet zou kloppen met de gegevens in de documenten. Verder is in het ambtsbericht vermeld dat aldus ieder paspoort of document, of het nu «echt» of «vals», is, een beperkte waarde heeft. </antwoord>
      <antwoord nummer="2">Nee. weliswaar bleek bij onderzoek door het Bureau Documenten van de IND dat vrijwel alle daar onderzochte documenten uit Noord-Irak onregelmatigheden vertoonden, zodat daarmee reeds geen genoegen werd genomen, maar de praktijk is dat op andere wijze wordt geprobeerd enige mate van zekerheid te verkrijgen over de gestelde rechtsfeiten, zoals een huwelijk. In dat laatste geval wordt als regel overgegaan tot het stellen van identificerende vragen, op grond van het feit dat de aanvrager of referent in bewijsnood verkeert (Vreemdelingencirculaire 2000, hoofdstuk B2/12.5). </antwoord>
      <antwoord nummer="3">Nederland beschouwt de republiek Irak als geheel, met Bagdad als het centrale gezag. Hoewel er een Nederlandse vertegenwoordiging in de hoedanigheid van een Tijdelijk Zaakgelastigde voor Bagdad is, kunnen documenten uit Irak op dit moment niet worden gelegaliseerd (noch geverifieerd). De mogelijkheden voor legalisatie (waardoor de authenticiteit van documenten wordt vastgesteld) en verificatie (waarbij in geval van gerede twijfel onderzoek wordt gedaan naar de inhoudelijke juistheid van het document) worden thans in kaart gebracht. De werkwijze, vermeld in het antwoord op vraag 2, wordt gevolgd totdat tenminste duidelijkheid is verkregen over bedoelde mogelijkheden. </antwoord>
      <noten afkomstig="antwoord"/>
   </antwoorden>
</kvr>
