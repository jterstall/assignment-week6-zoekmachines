<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ross-van Dorp en Verburg (beiden CDA) aan de minister voor Grote Steden- en Integratiebeleid en de staatssecretaris van Onderwijs, Cultuur en Wetenschappen, mw. Adelmund, en de minister van Binnenlandse Zaken en Koninkrijksrelaties over lesmateriaal op Islamitische basisscholen. (Ingezonden 22 februari 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15372
</item>
         <item attribuut="Inhoud">Deze vragen dienten ter aanvulling op eerdere vragen van de leden Cornielje, Rijpstra en Kant, ingezonden 21 februari 2002, over de onwenselijkheid van beïnvloeding van het Islamitisch onderwijs.</item>
         <item attribuut="Rubriek">Basisonderwijs (Bekostiging basisonderwijs)</item>
         <item attribuut="Trefwoorden">Bekostiging basisonderwijs Bijzonder onderwijs Godsdiensten</item>
         <item attribuut="Vindplaats">Kamervragen met antwoord 2001-2002, nr. 894, Tweede Kamer</item>
         <item attribuut="Vraagnr_bij_indiening">2010206890</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Ross-van Dorp</persoon>
            <persoon partij="CDA">Verburg</persoon>
         </item>
         <item attribuut="Datum_reaktie">2002-03-25</item>
         <item attribuut="Datum_indiening">2002-02-22</item>
         <item attribuut="Document-id">KVR15372</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1877" allpagenumbers="1877 1878 1879" vetnummer="2010206890" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15372" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="894" onderwerp="" indiendatum="2002-02-22">
         <vrager partij="CDA" oorsprong="parlement">Ross-van Dorp</vrager>
         <vrager partij="CDA" oorsprong="parlement">Verburg</vrager>
         <vraagt-aan>de minister voor Grote Steden- en Integratiebeleid en de staatssecretaris van Onderwijs, Cultuur en Wetenschappen, mw. Adelmund, en de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-03-25">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder>de ministers voor Grote Steden- en Integratiebeleid, van Binnenlandse Zaken en Koninkrijksrelaties en van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Zijn de feiten nieuw uit het NOVA-onderzoek over Islamitische basisscholen? Zo ja, welke? Zo neen, waarom is dan van regeringszijde niet eerder gereageerd op berichten die de afgelopen twee jaar verschenen in diverse media over dit soort situaties (Nova en Trouw)? </vraag>
      <vraag nummer="2">Mag worden aangenomen dat de onderwijsinspectie of anderszins bij de andere Islamitische scholen heeft vastgesteld dat daar géén sprake is van duistere praktijken met financiering uit ondoorzichtige buitenlandse bronnen? </vraag>
      <vraag nummer="3">Zijn bij deze financiering en ongewenste aansturing van scholen en docenten ook in Nederland gevestigde organisaties of stichtingen betrokken? Is de doelstelling en de wijze van opereren van deze organisaties legitiem en legaal? Zo neen, zal dit leiden tot strafrechtelijke vervolging? </vraag>
      <vraag nummer="4">Betreft het in deze gevallen organisaties die binnen EU-landen zijn verboden? Zo ja, waarom is in die gevallen in Nederland nog niet overgegaan tot een verbod op deze organisaties? </vraag>
      <vraag nummer="5">Hoe zult u voorkomen dat in de toekomst zich nieuwe gevallen zullen voordoen waarbij met geldstromen vanuit het buitenland, processen en activiteiten, worden bekostigd die in strijd zijn met de Grondwet? </vraag>
      <vraag nummer="6">Waren en zijn ouders van kinderen op deze scholen en hun organisaties op de hoogte van de ontwikkelingen binnen de 12 scholen? Zo neen, welke initiatieven zult u nemen om de betrokkenheid en verantwoordelijkheid van ouders te versterken? </vraag>
      <vraag nummer="7">Staat de staatssecretaris van Onderwijs, Cultuur en Wetenschappen achter haar uitlating in Nova, dat bij een aantal bijzondere scholen op christelijke grondslag in feite hetzelfde gebeurt als in eerdergenoemde 12 basisscholen? Zo ja, wilt u die zorgvuldig onderbouwen? Zo neen, vindt u het dan niet betreurenswaardig dat u die suggestie hebt gewekt? </vraag>
      <vraag nummer="8">Is het waar dat u van plan bent om de inhoud van godsdienstlessen op alle bijzondere scholen te gaan toetsen? Hoe verhoudt dit voornemen zich met artikel 23 van de Grondwet over vrijheid van onderwijs en de uitwerking daarvan? Toelichting Deze vragen dienen ter aanvulling op eerdere vragen ter zake van de leden Cornielje, Rijpstra en Kant, ingezonden 21 februari jl. </vraag>
      <noten afkomstig="vraag">
         <noot nummer="1" datum="2002-02-18" bron="Nova">Nova, 18 februari 2002</noot>
      </noten>
   </vragen>
   <antwoorden aantal="8">
      <antwoord nummer="1">De feiten uit het Nova-onderzoek naar islamitische basisscholen komen op hoofdlijnen overeen met de bevindingen van de BVD, zoals neergelegd in het op 20 februari 2002 aan uw Kamer gezonden rapport «De democratische rechtsorde en islamitisch onderwijs. Buitenlandse inmenging en anti-integratieve tendensen». Dit rapport geeft een meer evenwichtig en genuanceerd beeld, maar wijst tegelijkertijd op enkele zeer serieus te nemen zorgwekkende aspecten. Deze aspecten zullen door de onderwijsinspectie nader onderzocht worden. Dat onderzoek zal moeten uitwijzen ofde kinderen daadwerkelijk op één of meer scholen worden aangezet tot haat en onverdraagzaamheid. Op berichten in de afgelopen twee jaar in de media over incidenten binnen het islamitisch onderwijs heeft de overheid via de daarvoor geëigende kanalen (onderwijsinspectie, departementale accountantsdienst) direct actie ondernomen. </antwoord>
      <antwoord nummer="2">Op financiering uit andere bronnen dan de overheidsmiddelen wordt noch door de onderwijsinspectie, noch door de departementale accountantsdienst van het ministerie van Onderwijs, Cultuur en Wetenschappen toezicht gehouden. Er zijn geen wettelijke belemmeringen die financiering door derden in de weg staan. Wel is met de onderwijsorganisaties een convenant afgesproken inzake sponsoring. Hierin is afgesproken dat scholen ten aanzien van geldstromen verkregen uit andere bronnen dan de overheidsbekostiging en ouderbijdragen, openheid zullen betrachten. </antwoord>
      <antwoord nummer="3">Bij de financiering van en ongewenste bemoeienis met islamitische scholen zijn ook enkele organisaties betrokken die in Nederland een vestiging hebben. Vastgesteld is dat hun doelstellingen op sommige punten in strijd zijn met de uitgangspunten van het integratiebeleid en op gespannen voet staan met de Nederlandse principes van tolerantie en non-discriminatie. Deze doelstellingen worden doorgaans verheimelijkt tegenover de Nederlandse overheden. Het Kabinet acht het wenselijk dat de invloed van dergelijke organisaties op het islamitisch onderwijs wordt teruggedrongen. Daarvoor is het wenselijk dat de werkelijke intenties van de betreffende organisaties en de daaraan verbonden personen zichtbaar gemaakt worden, dat zij hierop aangesproken worden en dat binnen het islamitisch onderwijsveld zelfde weerstand groeit tegen deze schadelijke vormen van inmenging. De gang van zaken in de afgelopen weken hebben in dit opzicht hoopvolle ontwikkelingen te zien gegeven. Het aftreden van het bestuur van de landelijke besturenorganisatie van islamitische scholen is een duidelijk signaal dat betrokkenen het van groot belang vinden dat deze scholen niet geassocieerd worden met organisaties die zich verzetten tegen integratie. </antwoord>
      <antwoord nummer="4">Ons is niet bekend of er EU-landen zijn die deze organisaties expliciet verboden hebben. Democratische samenlevingen zijn in het algemeen uiterst terughoudend met het verbieden van organisaties. </antwoord>
      <antwoord nummer="5">Met de Islamitische Scholenbesturenorganisatie (ISBO) en het Instituut voor Multiculturele Ontwikkeling FORUM wordt gesproken over manieren om de transparantie van het islamitisch onderwijs te vergroten. Indien er vermoedens zijn dat er met buitenlandse geldstromen activiteiten worden gefinancierd die strafbaar zijn, zal het Openbaar Ministerie verzocht worden hiernaar een onderzoek in te stellen. Op dit moment is er geen sprake van dergelijke vermoedens. </antwoord>
      <antwoord nummer="6">Op de eerste plaats is het belangrijk om te constateren dat de Binnenlandse Veiligheidsdienst tot een kleiner aantal scholen komt dat banden heeft met politiek-islamitische organisaties. Verder is nog niet duidelijk of deze banden ook tot uitdrukking komen in het onderwijsprogramma op deze scholen. Nader onderzoek zal dit moeten uitwijzen. Onbekend is of de ouders van de kinderen op deze scholen, dan wel hen vertegenwoordigende organisaties, op de hoogte waren van de ontwikkelingen. De huidige wetgeving biedt ouders reeds ruime gelegenheid om hun invloed te doen gelden (invloed op het schoolbestuur, deelname in de medezeggenschapsraad). Indien zaken buiten de openbaarheid worden gehouden, is het ook voor ouders lastig daar invloed op uit te oefenen. Het onlangs afgesloten «Convenant sponsoring in het primair en voortgezet onderwijs 2002» heeft tot doel de transparantie van dergelijke geldstromen te vergroten. </antwoord>
      <antwoord nummer="7">De vragenstellers hebben de woorden verdraaid of verkeerd verstaan. Op de vraag van de interviewer of op de Veluwe niet vergelijkbare praktijken aan de orde zijn, is geantwoord dat Nederland veel soorten bijzonder onderwijs kent. Daarbinnen zijn altijd ideeën aan de orde die niet op een algemeen draagvlak kunnen rekenen. Daarom zijn er ook verschillende soorten bijzonder onderwijs: om ruimte te bieden aan verschillen in overtuiging. Die ruimte is een groot goed. Maar die ruimte is niet onbeperkt: waar kinderen worden aangezet tot haat jegens andersdenkenden, wordt een grens overschreden. Er is op geen enkele wijze de suggestie gewekt dat dat in scholen op christelijke grondslag aan de orde is. Zoals hiervoor reeds is beargumenteerd, staat ook nog niet vast dat dat binnen islamitische scholen wel aan de orde is. Wel hebben de reportage van Nova en het rapport van de Binnenlandse Veiligheidsdienst vermoedens gewekt, die nader onderzoek rechtvaardigen. </antwoord>
      <antwoord nummer="8">Nee. Een dergelijk onderzoek is alleen aan de orde wanneer er aanwijzingen zijn dat in het godsdienstonderwijs grenzen worden overschreden. Zoals aangegeven in de brief van 20 februari jl. gaat het daarbij met name om de vraag of in voldoende mate is gewaarborgd dat het onderwijs bijdraagt aan respect voor de rechten van de mens en fundamentele vrijheden, alsmede voor de principes zoals neergelegd in het handvest van de Verenigde Naties. Toetsingskader daarbij is voor het kabinet artikel 29, eerste lid, van het VN-verdrag inzake de rechten van het kind. Artikel 23 van de Grondwet waarborgt de vrijheid om in overeenstemming met de eigen identiteit het onderwijs in te richten. Die grondwettelijke vrijheid van onderwijs is niet absoluut. De in de Grondwet opgenomen grondrechten beogen immers noch in de verhouding met de overheid, noch in de verhouding met anderen in het maatschappelijk leven, een vrijheid tot discrimineren of aanzetten tot haat te bieden. In dit verband kan worden gewezen op de bestaande regels die zijn opgenomen in de artikelen 137c-137f van het Wetboek van Stafrecht, de Wet gelijke behandeling van mannen en vrouwen en de Algemene wet gelijke behandeling. Deze wettelijke regels gelden ook voor het bijzonder onderwijs. </antwoord>
      <noten afkomstig="antwoord"/>
   </antwoorden>
</kvr>
