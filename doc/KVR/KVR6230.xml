<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klein Molekamp (VVD) over verwerking van secundaire grondstoffen. (Ingezonden 8 december 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6230
</item>
         <item attribuut="Inhoud">Vragen naar aanleiding van het standpunt van de Belastingdienst Grote Ondernemingen.</item>
         <item attribuut="Rubriek">Belastingen (Milieuheffingen) Milieu (Afvalverwerking) Milieu (Bodemsanering)</item>
         <item attribuut="Trefwoorden">Afvalverwerking Bodemsanering Milieuheffingen</item>
         <item attribuut="Vindplaats">Kamervragen met antwoord 1997-1998, nr. 478, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">Klein Molekamp</persoon>
         </item>
         <item attribuut="Datum_reaktie">1997-12-22</item>
         <item attribuut="Datum_indiening">1997-12-08</item>
         <item attribuut="Document-id">KVR6230</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="977" allpagenumbers="977 978" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6230" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="478" onderwerp="" indiendatum="1997-12-8">
         <vrager partij="VVD" oorsprong="parlement">Klein Molekamp</vrager>
         <vraagt-aan/>
      </vraagdata>
      <antwoorddata antwoorddatum="1997-12-22">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Bent u bekend met het standpunt van de Belastingdienst Grote Ondernemingen dat bij de verwerking van secundaire grondstoffen in werken, zoals de sanering van gesloten stortplaatsen met behulp van (licht) verontreinigde grond, afvalstoffenbelasting moet worden afgedragen? </vraag>
      <vraag nummer="2">Acht u dit standpunt juist, gezien artikel 12, onder c van de Wet belastingen op milieugrondslag, waarin is neergelegd dat werken niet als inrichting worden bezien? </vraag>
      <vraag nummer="3">Acht u het standpunt van voornoemde Belastingdienst juist dat bij de verwerking van verontreinigde grond, waarvan het Service Centrum Grondreiniging heeft verklaard dat deze niet reinigbaar, is niettemin afvalstoffenbelasting moet worden afgedragen indien deze grond nuttig in een werk wordt toegepast? Acht u dit niet in strijd met artikel 17 van de Wet belasting op milieugrondslag? </vraag>
      <vraag nummer="4">Acht u het een wenselijke ontwikkeling dat het bedrijfsleven als gevolg van de onzekere situatie die nu ontstaan is, de verwerking van secundaire grondstoffen in werken onderbreekt? Betekent dit niet dat hierdoor in de praktijk veel meer primaire grondstoffen worden gebruikt dan noodzakelijk? Acht u dit vanuit milieuoogpunt wenselijk? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1 en 2">Op grond van artikel 13 van de Wet belastingen op milieugrondslag (Wbm) is belast de afgifte ter verwerking van afvalstoffen aan een inrichting. Onder het verwerken van afvalstoffen dient ingevolge artikel 12, onderdeel e, van de Wbm te worden verstaan het op of in de bodem brengen om deze stoffen daar te laten. Onder inrichting wordt in dit verband verstaan elke door de mens bedrijfsmatig of in omvang alsof zij bedrijfsmatig was, ondernomen bedrijvigheid die binnen een zekere begrenzing pleegt te worden verricht, waarin afvalstoffen die van buiten die inrichting afkomstig zijn, worden verwerkt. Een inrichting kent verschillende fases (oprichting, exploitatie, afwerking, buiten bedrijfstelling). In de voor een inrichting op basis van de Wet milieubeheer afgegeven vergunning is bepaald, welke stoffen gedurende welke fase en onder welke voorwaarden mogen worden verwerkt. Voor de toepassing van de Wbm is niet van belang in welke fase de inrichting zich bevindt. Indien er sprake is van een inrichting zoals hiervoor omschreven en indien daaraan afvalstoffen worden afgegeven ter verwerking, dan is ter zake van die afgifte de afvalstoffenbelasting verschuldigd. Onder het begrip inrichting worden werken niet begrepen. Omdat hergebruik van afvalstoffen in een werk wordt gezien als een milieuhygiënische toepassing, zijn werken buiten het bereik van de afvalstoffenbelasting gebracht. Bij werken gaat het om afzonderlijke locaties waarin alleen bepaalde soorten afvalstromen mogen verwerkt (voorbeelden: het ophogen van terreinen voor gebruik als sportterrein en het aanleggen van geluidswallen). Ter zake van de verwerking van secundaire grondstoffen in een werk is derhalve geen afvalstoffenbelasting verschuldigd. Stortplaatsen zijn inrichtingen als hiervoor omschreven en kunnen als zodanig niet worden aangemerkt als een werk waarin afvalstoffen nuttig kunnen worden toegepast. Het primaire doel van de stortplaats is het op een verantwoorde manier verwerken van (in beginsel niet-herbruikbare) afvalstoffen. Zoals hiervoor gezegd is het voor de heffing van afvalstoffenbelasting niet van belang in welke fase de inrichting zich bevindt. Met betrekking tot het gebruik van (licht) verontreinigde grond bij de sanering van stortplaatsen merken wij overigens op dat als landelijk beleid voor IBC-oplossingen wordt gekozen, dat wil zeggen isoleren, beheersen en controleren. Dit impliceert dat bij het saneren van oude stortplaatsen alleen in het kader van een bijzondere saneringsaanpak grond wordt toegevoegd. Er kan niet gesteld worden dat de sanering van oude stortplaatsen stagneert als gevolg van een te gering grondaanbod. </antwoord>
      <antwoord nummer="3">De stelling dat de Belastingdienst het standpunt zou innemen dat afvalstoffenbelasting verschuldigd is over verontreinigde grond waarvan door middel van verklaring van het Service Centrum Grondreiniging wordt aangetoond dat deze niet reinigbaar is tot een nuttig toepasbaar product, is niet juist. Zoals in de vraag ook wordt aangegeven, is op grond van artikel 17, onderdeel a, van de afvalstoffenbelasting vrijgesteld de verwerking van niet-reinigbare verontreinigde grond. Dat daarvan sprake is moet, met toepassing van artikel 12, onderdeel e, van de Wbm, worden aangetoond door middel van een verklaring van het Service Centrum Grondreiniging waaruit blijkt dat het gaat om verontreinigde grond, die niet reinigbaar is tot een nuttig toepasbaar product. De Belastingdienst handelt in overeenstemming met deze bepalingen. Wellicht komt de vraag voort uit de omstandigheid dat in het kader van de milieuwetgeving ook verklaringen niet-reinigbaarheid worden afgegeven voor grond die niet (verder) gereinigd hoeft te worden om als categorie-1 of categorie-2 bouwstof te mogen worden toegepast. Voor de Wbm mist deze verklaring betekenis omdat, zoals gezegd, in het kader van die wet alleen van belang zijn verklaringen waaruit blijkt dat het gaat om verontreinigde grond die niet reinigbaar is tot een nuttig toepasbaar product. Grond die zonder reiniging als categorie-1 of categorie-2 bouwstof kan worden toegepast, komt derhalve als deze wordt verwerkt in een inrichting, niet in aanmerking voor vrijstelling van afvalstoffenbelasting. </antwoord>
      <antwoord nummer="4">Zoals hiervoor aangegeven is, vallen werken voor de toepassing van de Wbm, niet onder het begrip inrichting. Dat betekent dat voor afvalstoffen die wordt aangeboden ter verwerking in een werk, geen afvalstoffenbelasting is verschuldigd. Van een onzekere situatie met betrekking tot de verwerking van secundaire grondstoffen (als die moeten worden aangemerkt als afvalstoffen zoals hiervoor omschreven) is dan ook geen sprake. Er is op grond daarvan dan ook geen aanleiding voor het onderbreken van de verwerking van afvalstoffen in werken, noch voor het meer dan noodzakelijk gebruiken van primaire grondstoffen. Ons is daarvan overigens ook niet gebleken. Wel is het zo dat houders van inrichtingen er gewag van hebben gemaakt dat zij oneerlijke concurrentie ondervinden doordat werken buiten het begrip inrichting zijn gehouden (zie het evaluatieverslag inzake de bepalingen van de grondwaterbelasting en de afvalstoffenbelasting, aan de Tweede Kamer toegezonden met de brief van 23 juni 1997, nr. WV 97/437M). Als gevolg van het verschil in belastingheffing zou aan inrichtingen minder grond worden aangeboden. Het kabinet heeft in zijn reactie op dit evaluatieverslag (kamerstukken II 1997/1998, 25 600 IXB, nr. 7) aangegeven dat via een studie zal worden onderzocht of in de wet rekening kan worden gehouden met het nuttig toepassen van grond binnen de inrichting, waarbij onder meer budgettaire effecten en uitvoeringsaspecten in kaart moeten worden gebracht. </antwoord>
      <noten afkomstig="antwoord"/>
   </antwoorden>
</kvr>
