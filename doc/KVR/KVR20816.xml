<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hofstra (VVD) aan de minister van Verkeer en Waterstaat over private medefinanciering van infrastructuur. (Ingezonden 21 juli 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20816
</item>
         <item attribuut="Inhoud">Vragen over uitlatingen van minister Peijs (VW) in interview in de Volkskrant van 17 juli 2004, met name dat 'ze nooit geloofd heeft in miljarden die door het bedrijfsleven aan infrastructuur zouden worden meebetaald', hetgeen volgens indiener tegengesteld is aan de teneur van eerdere uitlatingen van de minister in de Kamer over PPS (Verslag Algemeen Overleg 'Nota Mobiliteit' van 30 juni 2004) en haar brief aan de Kamer over PPS van 7 juli 2004 (Kamerstuk 29200 XII, nr. 149).</item>
         <item attribuut="Rubriek">Ruimtelijke ordening en infrastructuur (Algemeen)</item>
         <item attribuut="Trefwoorden">Infrastructuur Publiek-private samenwerking</item>
         <item attribuut="Vindplaats">Kamervragen met antwoord 2003-2004, nr. 2013, Tweede Kamer</item>
         <item attribuut="Vraagnr_bij_indiening">2030418350</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Hofstra</persoon>
         </item>
         <item attribuut="Datum_reaktie">2004-08-04</item>
         <item attribuut="Datum_indiening">2004-07-21</item>
         <item attribuut="Document-id">KVR20816</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4255" allpagenumbers="4255 4256" vetnummer="2030418350" code="0304tkkvr2013" lopendefooter="Tweede Kamer, vergaderjaar 2003–2004, Aanhangsel" filenaam="KVR20816" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2013" onderwerp="" indiendatum="2004-07-21">
         <vrager partij="VVD" oorsprong="parlement">Hofstra</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="4augustus 2004">
         <antwoorder functie="minister" ministerie="Verkeer en Waterstaat a.i">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het interview in de Volkskrant van 17 juli 2004door u geautoriseerd? </vraag>
      <vraag nummer="2" voetnoot="1 2">Zo ja, hoe verhoudt zich uw uitspraak over eventuele private medefinanciering door het bedrijfsleven; «Ik moet eerlijk zeggen: ik heb eigenlijk nooit geloofd dat het bedrijfsleven bereid is om miljarden op tafel te leggen. Dat is te mooi om waar te zijn», zich tot uw eerdere uitlatingen <voetnoot nummer="1"/>in de Kamer over publieke private samenwerking (PPS) en tot het gestelde in uw aan de Kamer gerichte brief <voetnoot nummer="2"/>over PPS, de dato 7 juli 2004? </vraag>
      <vraag nummer="3">Is de in laatst genoemde brief aangeduide «taskforce», gelet op uw uitspraken in de Volkskrant, inmiddels opgeheven? Zo neen, waarom niet? </vraag>
      <vraag nummer="4">Hoe verhoudt uw uitspraak zich tot het voornemen om een marktuitvraag te organiseren voor het project Zuiderzeelijn? </vraag>
      <vraag nummer="5">Ontvangt de Kamer nog een aanvullende brief over de PPS-aanpak, gelet op uw uitspraken in de Volkskrant en uw eerder genoemde uitspraken? Zo ja, wanneer? </vraag>
      <noten afkomstig="vraag">
         <noot nummer="1" datum="2004-06-30" bron="Verslag Algemeen Overleg " titel="Nota Mobiliteit">Verslag Algemeen Overleg «Nota Mobiliteit», 30 juni 2004</noot>
         <noot nummer="2" documenttype="Kamerstuk" kamerstuk-id="29 200 XII" documentnummer="149">Kamerstuk 29 200 XII, nr. 149</noot>
      </noten>
   </vragen>
   <antwoorden aantal="5">
      <antwoord nummer="1">Het artikel is gecontroleerd op feitelijke onjuistheden. </antwoord>
      <antwoord nummer="2">Ik ben een grote voorstander van toepassing van publiek-private samenwerking zowel bij aanleg van infrastructuurprojecten als ook bij beheer en onderhoud en dat niet alleen op ad hoc basis maar structureel. PPS is daarbij uiteraard geen doel op zich en wordt alleen toegepast bij projecten en programma’s waar de publiek-private samenwerking zowel voor de burgers als voor het bedrijfsleven tot meerwaarde leidt. Er zijn veel verschillende vormen van publiek-private samenwerking mogelijk. PPS blijft dan ook vooral maatwerk per project/programma om de financieel-economische en maatschappelijke meerwaarde te kunnen realiseren. Mijn uitspraak kwam voort uit mijn zorg dat in de publieke beeldvorming PPS versimpeld dreigt te worden tot de 15 miljard van de private sector, die als een private geldmachine gratis de financiële behoefte van het rijk de komende jaren op zou willen vangen. Natuurlijk zijn private partijen best bereid geld te lenen om projecten voor te financieren. Het enige probleem is dat dat geld niet gratis is. Private partijen willen immers rente/ rendement ontvangen op hun geld. Als het bedrijfsleven bijvoorbeeld 15 miljard gedurende 10 jaar voorschiet moet ik toch gauw circa 1,2 miljard aan rente betalen per jaar in die periode. Dat betekent dat een groot deel van mijn begroting zou worden opgesoupeerd door rentelasten. Dan zou ik dus of projecten moeten schrappen of bijvoorbeeld geen onderhoud meer kunnen plegen aan wegen, kanalen en spoorlijnen om mijn begroting sluitend te krijgen. Dat zou wat mij betreft geen verstandig beleid zijn en bovendien toekomstige kabinetten opzadelen met aanzienlijke tekorten. Dat betekent overigens niet dat ik principieel tegen voorfinanciering ben. Regionale overheden hebben door voor/mee te financieren de uitvoering van diverse projecten kunnen versnellen. Daarbij nemen zij zelf wel de rentelasten voor hun rekening. Als ondernemers daartoe ook bereid zijn, vinden zij mij uiteraard aan hun zijde. Kortom, het beeld dat het bedrijfsleven mij gratis en voor niks miljarden in de schoot werpt en dat ik zo onverstandig ben om die zak met geld niet aan te nemen, klopt niet. De kansen die PPS biedt, liggen in een totaal andere manier van samenwerken tussen overheid en markt. De kunst is om tot een effectieve en doelmatige krachtenbundeling te komen die tot wederzijds voordeel strekt. Dat is wat mij betreft zeker geen onmogelijke opgave, maar een zaak waarin we gezamenlijk moeten gaan doorpakken vanuit een pragmatisch realisme en een gedeelde ambitie om echt te willen veranderen. Hier is ook een belangrijke rol weggelegd voor de Regieraad voor de Bouw die inmiddels een aantal maanden warm heeft kunnen draaien en er mijns inziens nu aan toe is om dit voor de hele bouwsector cruciale veranderproces in een hogere versnelling te gaan brengen. Ik heb mijn gedachten over het nauwer samenwerken met het bedrijfsleven en over meer innovatieve vormen van opdrachtgever- en opdrachtnemerschap, dus wat ik wél van PPS verwacht, uitvoerig uiteengezet in mijn Kaderbrief PPS en Innovatief Aanbesteden van 7 juli jl. aan de Tweede Kamer. Dat kader staat onverkort overeind. Publiek-private samenwerking incl. innovatief aanbesteden zie ik, net als mijn collega’s van EZ, Financiën en VROM, als onmisbare instrumenten om maatschappij en burgers beter en goedkoper te kunnen bedienen en om bij te dragen aan het halen van een maximaal investeringsrendement uit de krap voorhanden zijnde middelen van het rijk in de komende jaren. Wat betekent dat nu in de praktijk: a) PPS/innovatief aanbesteden kan bij aanlegprojecten leiden tot efficiency – respectievelijk innovatiewinsten waardoor meer projecten met hetzelfde belastinggeld kunnen worden gerealiseerd of projecten versneld kunnen worden in de tijd. Om dit te bereiken kunnen private partijen bijvoorbeeld vroegtijdig betrokken worden in het proces zoals bij de Zuiderzeelijn, waar nu een marktuitvraag voor wordt georganiseerd. In deze prijsvraag wordt aan marktpartijen gevraagd om biedingen in te dienen die passen binnen de door de overheid vastgestelde kaders (financieel, functioneel, ruimtelijk). Ten opzichte van de ontwerpen die voor de Zuiderzeelijn zijn gemaakt in de verkenningenfase zie ik goede mogelijkheden voor zowel kostenreductie als opbrengstoptimalisatie. Marktpartijen zullen in hun biedingen moeten aantonen of deze mogelijkheden zodanig zijn dat ze leiden tot plannen die binnen de kaders passen. Ik zie dat als een kansrijke en transparante procedure. b) Een andere mogelijkheid om efficiency- en innovatiewinsten te bereiken is om bijvoorbeeld ontwerp en aanleg in één contract in de markt te zetten zoals nu bij de A4 Leiden–Burgerveen gebeurt, of nog verder, ontwerp, aanleg, onderhoud en financiering in een concessiecontract in de markt te zetten zoals bijvoorbeeld bij de A59 en de N31 is gebeurd. Alle grotere investeringsprojecten krijgen in de toekomst in de fase van verkenning en planstudie een marktscan om de beste wijze van marktinschakeling en het beste moment daarvoor vast te stellen. c) Door PPS kan aanleg van infrastructuur en gebiedsontwikkeling worden gecombineerd waardoor bijvoorbeeld uit de gebiedsopbrengsten een deel van de kosten van de aanleg van een project kan worden gefinancierd, zoals bij Sijtwende. d) Op het gebied van beheer en onderhoud zijn efficiencywinsten te verwachten door PPS en innovatief aanbesteden, bijvoorbeeld door het afsluiten van meerjarige functioneel gespecificeerde prestatiecontracten met het bedrijfsleven voor het vast onderhoud en door variabel onderhoud respectievelijk overige kleine investeringswerken in Engineering- &amp; Constructcontracten in de markt te zetten. In dit licht wil ik het bedrijfsleven ook graag uitdagen om bijvoorbeeld voor de A15/A4-corridor Maasvlakte–Rotterdam–Antwerpen aan te tonen dat een dergelijke grootschalige toepassing van PPS in combinatie met tolheffing en gebiedsontwikkeling tot een realistisch uitvoerbaar en voor alle betrokken publieke en private partijen interessant concept gesmeed kan worden. Daarbij gaat het om de A4 Hoogvliet – Klaaswaal en de A4 Dinteloord–Bergen op Zoom, waarvoor ik ten dele middelen in het MIT heb gereserveerd die voor PPS-constructies vanuit overheidskant beschikbaar zijn. Voor de studie heb ik inmiddels al bij de EU subsidie aangevraagd. Ik merk uit verschillende reacties in de media, zoals bijvoorbeeld in het financieel dagblad van 26 juli jl., dat mijn uitspraak in de Volkskrant ook de nodige positieve reacties heeft losgemaakt. Dat is winst. Als overheid en bedrijfsleven nu gezamenlijk de krachten bundelen ben ik ervan overtuigd dat publiek-private samenwerking onder het huidige kabinet van de grond kan komen. Daarvoor is ook de taskforce onder leiding van de SG van VenW opgericht waarin nauw wordt samengewerkt met een brede vertegenwoordiging uit VNO-NCW kringen. De Taskforce geeft daarbij uitvoering aan de in de kaderbrief genoemde punten die een meer structurele en efficiënte toepassing van PPS en Innovatief aanbesteden mogelijk zal maken. Daarbij wordt uiteraard ook rekening gehouden met de plannen die VNO-NCW in hun memorandum hebben aangedragen. Eind dit jaar zal de Taskforce haar activiteiten afronden en daarover rapporteren aan een gezamenlijk overleg van de ministers van VenW, EZ, Financiën en VROM. De Tweede Kamer zal begin 2005 worden geïnformeerd over de uitkomsten van de Taskforce en de besluiten die naar aanleiding daarvan door ons eind dit jaar zullen worden genomen. Van opheffing van de taskforce is dus geen sprake. Ook is er geen aanleiding om nu nog een aanvullende brief aan de Kamer over de PPS-aanpak te sturen. </antwoord>
      <antwoord nummer="3">Zie antwoord vraag 2. </antwoord>
      <antwoord nummer="4">Zie antwoord vraag 2. </antwoord>
      <antwoord nummer="5">Zie antwoord vraag 2. </antwoord>
      <noten afkomstig="antwoord"/>
   </antwoorden>
</kvr>
