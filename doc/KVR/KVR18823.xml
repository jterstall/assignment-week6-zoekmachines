<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de ministers van Volkshuisvesting, Ruimtelijke Ordening en Milieubeheer, en van Binnenlandse Zaken en Koninkrijksrelaties over het rapport 'De ATF-Brand nader belicht'. (Ingezonden 11 september 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18823
</item>
         <item attribuut="Inhoud">Volgens het rapport "De ATF-Brand nader belicht" is de werkelijke reden van de escalatie van de brand bij de chemisch afvalverwerker ATF in Drachten de volstrekte ontoereikendheid van de voorgeschreven schuimblusinstallatie.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Milieu (Afvalverwerking) Milieu (Gevaarlijke stoffen)</item>
         <item attribuut="Trefwoorden">Afvalverwerking Branden Gevaarlijke stoffen</item>
         <item attribuut="Vindplaats">Kamervragen met antwoord 2003-2004, nr. 261, Tweede Kamer</item>
         <item attribuut="Vraagnr_bij_indiening">2020317010</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2003-10-31</item>
         <item attribuut="Datum_indiening">2003-09-11</item>
         <item attribuut="Document-id">KVR18823</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="557" allpagenumbers="557 558 559" vetnummer="20317010" code="0304tkkvr261" lopendefooter="Tweede Kamer, vergaderjaar 2003–2004, Aanhangsel" filenaam="KVR18823" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="261" onderwerp="" indiendatum="2003-09-11">
         <vrager partij="SP" oorsprong="parlement">Van Velzen</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer, en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="31 oktober 2003), zie ook Aanhangsel Handelingen nr. 106, vergaderjaar 2003–2004">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het rapport «De ATF-Brand nader belicht» <voetnoot nummer="1"/>, naar aanleiding van de brand bij de ATF op 12 mei 2000? </vraag>
      <vraag nummer="2" voetnoot="2">Is het waar dat de werkelijke reden van de escalatie van de brand moet worden gezocht in de volstrekte ontoereikendheid van de voorgeschreven schuimblusinstallatie, hoewel deze voldeed aan de landelijke richtlijnen en was gebaseerd op de meest recente milieuhygiënische inzichten? Is dit type brandblusinstallatie, zoals voorgeschreven in de richtlijnen van de Commissie Preventie Rampen (CPR richtlijnen) ongeschikt om dit type brand goed te bestrijden? <voetnoot nummer="2"/>
      </vraag>
      <vraag nummer="3">Is het waar dat u vanwege deze omstandigheden heeft aangekondigd de betreffende landelijke CPR-richtlijnen te zullen aanpassen? </vraag>
      <vraag nummer="4">Is het waar dat deze aangekondigde aanpassing van de CPR-richtlijnen tot op heden niet heeft plaatsgevonden? Zo ja, waarom niet? </vraag>
      <vraag nummer="5">Kunt u aangeven hoeveel bedrijven er landelijk vallen onder de betreffende CPR-richtlijnen? </vraag>
      <vraag nummer="6">Indien deze richtlijnen ten aanzien van blusinstallaties inderdaad wederdom ongeschikt zijn voor het blussen van branden met soortgelijke gevaarlijke stoffen, is er dan geen sprake van het lopen van onverantwoorde risico’s? Zo nee, waarom niet? Zo ja, op welke termijn zullen dan de betreffende CPR-richtlijnen wel worden aangescherpt of aangepast? </vraag>
      <vraag nummer="7">Acht u het verantwoord dat deze aangekondigde aanpassing zolang op zich laat wachten? Zo ja, waarom? </vraag>
      <noten afkomstig="vraag">
         <noot nummer="1" datum="2003-08-12" bron="Rapport  Gedeputeerde Staten van Fryslan" titel="De ATF-BRAND Nader belicht">Rapport «De ATF-BRAND Nader belicht» Gedeputeerde Staten van Fryslan, 12 augustus 2003</noot>
         <noot nummer="2" titel="De context van de gebeurtenissen">Paragraaf 2 van het rapport, «De context van de gebeurtenissen»</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De CPR 15-2 richtlijn kent keuzemogelijkheden voor het selecteren van een voor de specifieke situatie gewenste blusinstallatie. Bij het voor ATF benodigde beschermingsniveau kan gekozen worden uit acht brandbestrijdingssystemen. Niet elk in de CPR-richtlijn genoemd blussysteem is geschikt voor iedere opslagsituatie; dit is onder andere afhankelijk van de aard van de opgeslagen (combinatie van) stoffen. Het blijft in eerste instantie een verantwoordelijkheid van het bedrijf om te beoordelen of het gekozen blussysteem geschikt is voor de desbetreffende bedrijfssituatie; de CPR-richtlijn schrijft geen specifiek systeem voor. Wel zijn in CPR 15-2 voor elk brandbestrijdingssysteem de randvoorwaarden vastgelegd. Bij oplevering moet een blussysteem door een door het bevoegd gezag (in dit geval Gedeputeerde Staten van de provincie Friesland) geaccepteerde deskundige worden gekeurd. De keuring van de technische installaties van het brandbestrijdingssysteem moet plaatsvinden aan de hand van de voor de installaties geldende keuringsnorm. Het keuringsrapport moet aan het bevoegd gezag worden gezonden. Deze keuring dient jaarlijks te worden herhaald en aan het bevoegd gezag te worden overgelegd. Belangrijk onderdeel van zowel de opleveringscontrole als de jaarlijkse controle is de beoordeling of de blusinstallatie geschikt is voor het doel waarvoor deze gebruikt wordt. Bij ATF is gekozen voor het hi-ex inside air schuimblussysteem. De keuringsnorm voor dit systeem is een Amerikaanse norm van de National Fire Protection Agency (NFPA), de NFC 11a. In de NFC 11a is uitgebreid ingegaan op toepasbaarheid en limitaties van hi-ex installaties. Daarbij is aangegeven dat hi-ex inside air blussystemen zeer geschikt zijn voor het blussen van vloeistofbranden. Voor vaste stofbranden kan hi-ex toegepast worden, maar dan moet de schuimlaag voldoende lang blijven staan en is nablussen wellicht noodzakelijk. De brand bij ATF is mede ontstaan door broei. De NFC 11a geeft voldoende aanwijzingen om toepassing van een hi-ex inside air systeem bij broeigevoelige stoffen kritisch te beschouwen. Dit is door ATF en de keuringsdeskundige onvoldoende onderkend. Naar aanleiding van de brand bij ATF te Drachten heeft de toenmalige minister van VROM aan Tebodin Consultants &amp; Engineers gevraagd een onderzoek te doen naar de toepassing van hi-ex inside air brandblussystemen («toepassing van hi-ex inside air brandblussystemen», 28 september 2001). Daarnaast heeft het Milieurecherche Team Friesland naar aanleiding van het strafrechtelijk onderzoek naar de brand bij ATF te Drachten een rapport opgesteld «de knelpuntenrapportage naar aanleiding van strafrechtelijk onderzoek ATF Drachten». Beide rapporten overlappen elkaar deels. In de beide rapporten is uitgebreid en genuanceerd gerapporteerd over deze materie. Er zijn aanbevelingen gedaan ten aanzien van de CPR-15 richtlijnen en ten aanzien van de in het kader van de Wet milieubeheer bevoegde gezagen. Tevens zijn uitspraken gedaan over de (on)geschiktheid van lichtschuim voor diverse stoffen en producten. In het kader van het Tebodin-onderzoek hebben deskundigen aangegeven dat de effectiviteit van hi-ex inside air blussystemen twijfelachtig is bij producten die gevoelig zijn voor broei. Concluderend kan worden gesteld dat de toepasbaarheid van hi-ex inside air blussystemen voor het blussen van broeigevoelige stoffen, zoals bij ATF het geval was, twijfelachtig is. Toepassing is alleen verantwoord na zorgvuldige beoordeling voor de specifieke situatie. De CPR-15 richtlijn schrijft geen specifieke installatie voor, maar geeft een keuze uit acht alternatieve blussystemen. Binnen deze acht varianten zijn blussystemen die voor de specifieke situatie zoals destijds bij ATF wél geschikt zijn. De oorzaak van het escaleren van de brand is dus niet gelegen in het volstrekt ontoereikend zijn van de CPR-15 richtlijn, maar moet gezocht worden in een combinatie van enerzijds de complexiteit en keuzemogelijkheden van de CPR-15 richtlijn en anderzijds in een onvolledige c.q. onjuiste beoordeling van de geschiktheid van de blusinstallatie in de specifieke situatie door het bedrijf, gecertificeerde keuringsdeskundige en de provincie als bevoegd gezag. In het rapport van GS Friesland «de ATF-brand nader belicht», met name in paragraaf 2 «de context van de gebeurtenissen», wordt aanmerkelijk minder genuanceerd over de betekenis van de CPR 15 richtlijnen en de rol van het bevoegd gezag in de totale problematiek gerapporteerd. </antwoord>
      <antwoord nummer="3">De kwestie rondom de brand bij ATF te Drachten is één van de omstandigheden die geleid hebben tot het voornemen om de richtlijn aan te passen. Ook uit een eveneens in opdracht van de toenmalige minister van VROM door Tebodin Consultants &amp; Engineers uitgevoerd onderzoek («haalbaarheidsonderzoek herziening CPR 15», 11 september 2001) is gebleken dat herziening van de CPR 15-serie gewenst is. Geconcludeerd is «dat de ondervonden knelpunten hoofdzakelijk te maken hebben met een onvoldoende duidelijk toepassingsgebied, met ontwikkelingen in beleid en technologie en met de complexiteit van de richtlijnen en de daardoor ondervonden moeilijkheden met de handhaving». </antwoord>
      <antwoord nummer="4">Ja. De aanpassing is nog niet afgerond. Er is in conceptvorm een geactualiseerde en geïntegreerde richtlijn gereed waarover momenteel uitgebreid overleg met gebruikers start. Gebruikers is in dit verband een veelomvattend begrip. Het gaat om vergunningverleners, handhavers, arbeidsinspectie, brandweer, relevante bedrijfstakken, producenten/handelaren van opslagsystemen voor gevaarlijke stoffen, certificatie- en inspectie-instellingen, bouw- en ingenieursbureaus, etc. Een geïntegreerde en geactualiseerde conceptrichtlijn voor de opslag van gevaarlijke stoffen wordt naar verwachting medio 2004 ter beoordeling aan de Adviesraad voor Gevaarlijke Stoffen aangeboden. </antwoord>
      <antwoord nummer="5">De richtlijnen in de CPR 15-serie geven regels voor de opslag van gevaarlijke stoffen in de breedste zin. Zeer veel bedrijfstakken worden met deze richtlijnen geconfronteerd. Het kan gaan om kleine maar ook om zeer grootschalige opslagen. Binnen de CPR 15-richtlijnen wordt onderscheid gemaakt tussen opslagen waarin meer dan wel minder dan 10 ton gevaarlijke stoffen wordt opgeslagen. Voor opslagen met een hoeveelheid gevaarlijke stoffen van meer dan 10 ton (zoals destijds ATF) is in het onderzoek «quick scan gevolgen beleidsverandering externe veiligheid» (ministerie van VROM, 9 januari 2002) uitgegaan van 320 bedrijven die zich bezig houden met de opslag van chemicaliën en bestrijdingsmiddelen. Het aantal opslagplaatsen waar minder dan 10 ton gevaarlijke stoffen wordt opgeslagen is, gezien de grote diversiteit in bedrijven waar dit aan de orde is, erg moeilijk te schatten. </antwoord>
      <antwoord nummer="6">Nee, er is geen sprake van onverantwoorde risico’s die gelopen worden tot het moment van vaststelling van de aangepaste richtlijn. Zowel op basis van het door Tebodin uitgevoerde onderzoek als naar aanleiding van de knelpuntenrapportage vanuit het strafrechtelijk onderzoek heeft de toenmalige minister van VROM op 23 oktober 2001 respectievelijk 8 februari 2002 in een brief aan de besturen van provincies en gemeenten aangegeven hoe in het kader van de Wm-vergunningverlening in zowel bestaande als in nieuwe situaties met de conclusies uit genoemde onderzoeken moet worden omgegaan. Tevens is hierbij aangegeven dat de aanbevelingen uit het onderzoek in de eerstvolgende herziening van de CPR 15-2 zouden worden verwerkt. De CPR-richtlijn heeft geen direct werkende rechtskracht. De inhoud van de CPR-richtlijnen dient te worden doorvertaald in de milieuvergunning. De bevoegde overheden zijn middels de brieven van de minister van VROM, 23 oktober 2001 en 8 februari 2002 op de hoogte gesteld van de bevindingen naar aanleiding van de ATF-brand ten aanzien van hi-ex inside air brandblussystemen. Hierbij is hen geadviseerd om zowel bij vergunningverlening en toezicht op de resultaten van de onder antwoord 1 genoemde onderzoeken te anticiperen. De bevoegde overheden kennen derhalve de bevindingen naar aanleiding van de ATF-brand en kunnen bij de vergunningverlening van nieuwe opslagen en bij het tegen het licht houden van bestaande situaties deze bevindingen mede overwegen. Gezien de adviserende functie biedt op dit moment de CPR-richtlijn, aangevuld met de brieven van de minister van VROM, de bevoegde overheden voldoende informatie en houvast voor zorgvuldige vergunningverlening en toezicht. De veiligheid is daarmee in voldoende mate gewaarborgd. Echter, ten behoeve van de duidelijkheid en overzichtelijkheid is formele actualisatie van de CPR-richtijn gewenst. Zoals in antwoord 4 reeds aangegeven wordt hieraan gewerkt. In het project «actualisatie en integratie CPR 15-serie» worden de bevindingen uit de bij antwoord 2 genoemde rapporten verwerkt. Een geïntegreerde en geactualiseerde conceptrichtlijn voor de opslag van gevaarlijke stoffen wordt naar verwachting medio 2004 ter beoordeling aan de Adviesraad voor Gevaarlijke Stoffen aangeboden. </antwoord>
      <antwoord nummer="7">Ja. Zie ook antwoord 6. </antwoord>
      <noten afkomstig="antwoord"/>
   </antwoorden>
</kvr>
