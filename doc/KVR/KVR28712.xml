<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leijten (SP) aan de minister van Sociale Zaken en Werkgelegenheid over de vakantiewerktest van CNV jongeren. (Ingezonden 7 juni 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28712
</item>
         <item attribuut="Inhoud">Vragen naar aanleiding van bericht (www.nu.nl) over uitkomsten vakantiewerktest van CNV Jongeren: de helft van de vakantiekrachten heeft geen contract en een kwart van de jongeren tussen 13 en 16 jaar werkt meer dan wettelijk is toegestaan. Indiener wil weten of minister Donner (SZW) bij zijn eerdere mening blijft, in zijn antwoord op vragen van indiener over de rechtszekerheid van jongeren met een (bij-)baan (intern nummer 2060714140, ingezonden 2 mei 2007; antwoord AV/IR/2007/16723) nog steeds van mening is dat jongeren hun gelijk maar moeten halen bij de rechter als hun arbeidsomstandigheden niet in overeenstemming zijn met de wet of hun inkomsnszekerheid in het geding is.</item>
         <item attribuut="Rubriek">Inkomen en rechtspositie (Algemeen) Welzijn (Jeugdigen)</item>
         <item attribuut="Trefwoorden">Jeugdigen Rechtspositie Vakantiewerk</item>
         <item attribuut="Vindplaats">Kamervragen met antwoord 2006-2007, nr. 2081, Tweede Kamer</item>
         <item attribuut="Vraagnr_bij_indiening">2060717550</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Leijten</persoon>
         </item>
         <item attribuut="Datum_reaktie">2007-06-28</item>
         <item attribuut="Datum_indiening">2007-06-07</item>
         <item attribuut="Document-id">KVR28712</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4409" allpagenumbers="4409 4410" vetnummer="2060717550" code="0607tkkvr2081" lopendefooter="Tweede Kamer, vergaderjaar 2006–2007, Aanhangsel" filenaam="KVR28712" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2081" onderwerp="" indiendatum="2007-06-7">
         <vrager partij="SP" oorsprong="parlement">Leijten</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2007-06-28">
         <antwoorder functie="minister" ministerie="Sociale Zaken en Werkgelegenheid">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw oordeel over het bericht van CNV jongeren dat de helft van de vakantiekrachten geen contract heeft? <voetnoot nummer="1"/>
      </vraag>
      <vraag nummer="2">Wat is uw oordeel over de uitkomst van de test dat een kwart van de jongeren tussen de 13 en 16 jaar meer werkt dan wettelijk is toegestaan? </vraag>
      <vraag nummer="3">Wat is uw oordeel over de uitkomst van het onderzoek dat een derde van de vakantiekrachten onvoldoende pauze krijgt? </vraag>
      <vraag nummer="4">Wat is uw oordeel dat 46% van de vakantiekrachten geen loonstrookje ontvangt? </vraag>
      <vraag nummer="5">Bent u bereid de arbeidsinspectie met spoed te verzoeken op te treden tegen de wettelijke overtredingen door de werkgevers van de betreffende vakantiekrachten? Zo neen, waarom niet? </vraag>
      <vraag nummer="6">Bent u nog steeds van oordeel dat jongeren hun gelijk maar bij de rechter moeten halen als de arbeidsomstandigheden niet in overeenstemming met de wet zijn of wanneer hun inkomenszekerheid in het geding is? Zo ja, kunt u uiteenzetten wat er zou moeten gebeuren om hieraan wel paal en perk te stellen? Zo neen, wat gaat u doen? </vraag>
      <noten afkomstig="vraag">
         <noot nummer="2"/>
         <noot nummer="1" weblink="http://www.nu.nl/news/1102359/36/Helft_vakantiekrachten_heeft_geen_contract. html">http://www.nu.nl/news/1102359/36/Helft_vakantiekrachten_heeft_geen_contract. html</noot>
         <noot nummer="2">Vragen 2060714140 en antwoord: AV/IR/2007/16723</noot>
      </noten>
   </vragen>
   <antwoorden aantal="3">
      <antwoord nummer="1 t/m 4">De uitkomsten van de vakantiewerktest van CNV Jongeren zijn me bekend. Uiteraard acht ik, evenals CNV Jongeren, een correcte naleving van de regels op het terrein van vakantiewerk van groot belang en is het onwenselijk dat vakantiewerkers langer werken dan toegestaan, onvoldoende pauze krijgen of geen arbeidsovereenkomst en/of loonstrookje ontvangen. Om de naleving van de regels rond vakantiewerk te bevorderen, onderneemt het ministerie van Sociale Zaken en Werkgelegenheid dan ook verschillende activiteiten: – Allereerst wordt op het Jongerenloket uitgebreid voorlichting gegeven over vakantiewerk door jongeren. Deze voorlichting is van belang, mede omdat de groep vakantiewerkers jaarlijks veel nieuwe toetreders kent. Op het Jongerenloket is uitgebreide informatie beschikbaar over arbeids- en rusttijden voor jongeren, het minumumloon, maar wordt ook informatie gegeven over de arbeidsovereenkomst en de daaraan verbonden rechten. Met name in de zomermaanden wordt het Jongerenloket druk bezocht. – Naast voorlichting via de website verschijnt jaarlijks de brochure Vakantiewerk. Ook hierin is alle relevante informatie voor vakantiewerkers opgenomen, zoals het advies om altijd aan de werkgever een arbeidsovereenkomst te vragen. – Daarnaast voeren de Arbeidsinspectie en de Voedsel en Waren Autoriteit (VWA) in de maanden juli en augustus het Vakantiewerk- en bijbanenproject uit, waarbij toezicht wordt gehouden op de naleving van de Arbeidstijdenwet en de Arbowet door werkgevers en vakantiewerkers, in het bijzonder in de sectoren Horeca, Detailhandel en Land- en Tuinbouw. Hierbij kan worden opgemerkt dat de VWA, in het kader van de samenwerkende inspecties, voor het eerst de handhaving van de Arbeidstijdenwet en Arbowet in de sector Horeca doet. De resultaten van dit project zullen in het najaar aan de Tweede Kamer worden aangeboden. Naast dit specifieke project kunnen vakantiewerkers, maar bijvoorbeeld ook hun wettelijke vertegenwoordigers, klachten bij de Arbeidsinspectie indienen in het geval de regels op het terrein van vakantiewerk worden overschreden. De Arbeidsinspectie onderzoekt een dergelijke klacht en legt, indien hiertoe aanleiding bestaat, een sanctie op. Het bevorderen van de naleving van de regels op het terrein van vakantiewerk is niet alleen een taak van de overheid. Zoals CNV Jongeren in een reactie op de uitkomsten van de Vakantiewerktest aangeeft, is het ook zaak dat werkgevers- en werknemersorganisaties zich blijven inspannen voor goede voorlichting aan vakantiewerkers en aan werkgevers die, op grond van artikel 3:4 van de Arbeidstijdenwet, de verplichting hebben om de vakantiewerker, en zijn wettelijk vertegenwoordigers, in te lichten over de aard van het vakantiewerk en de maatregelen die worden getroffen om eventuele gevaren te voorkomen. </antwoord>
      <antwoord nummer="5">Zoals in het voorgaande is aangegeven, is de Arbeidsinspectie reeds actief op dit terrein. Als onderdeel van de activiteiten onderzoekt de Arbeidsinspectie signalen en klachten over eventuele misstanden op het terrein van vakantiewerk. Een uitbreiding van de activiteiten die reeds worden ondernomen, acht ik het niet noodzakelijk. </antwoord>
      <antwoord nummer="6">De antwoorden op eerder door u gestelde vragen waarnaar u verwijst (kenmerk 2060714140), hadden betrekking op geschillen tussen een flexibele arbeidskracht en zijn werkgever over de arbeidsomvang en/of de beloning voor het aantal gewerkte uren en over de situatie waarin een werkgever zich niet houdt aan de loondoorbetalingsverplichting bij ziekte. In mijn reactie heb ik aangegeven dat hierbij een rol voor de Arbeidsinspectie niet aan de orde is en dat het aan de burgerlijke rechter is om over dergelijke geschillen een uitspraak te doen. Waar het de regelgeving op het terrein van de arbeidsomstandigheden betreft, heeft de Arbeidsinspectie een actieve, handhavende taak. Zoals hiervoor aangegeven wordt via projectmatige inspecties gecontroleerd of werkgevers en werknemers zich aan de wettelijke voorschriften houden. Daarnaast worden onderzoeken verricht op basis van klachten over arbeidsomstandigheden. </antwoord>
      <noten afkomstig="antwoord"/>
   </antwoorden>
</kvr>
