<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Justitie over het jaarverslag 2002 van het Meldpunt Kinderporno op het internet. (Ingezonden 28 mei 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18153
</item>
         <item attribuut="Rubriek">Strafrecht en strafprocesrecht (Misdrijven) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Internet Pornografie</item>
         <item attribuut="Vindplaats">Kamervragen met antwoord 2002-2003, nr. 1610, Tweede Kamer</item>
         <item attribuut="Vraagnr_bij_indiening">2020312190</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2003-07-08</item>
         <item attribuut="Datum_indiening">2003-05-28</item>
         <item attribuut="Document-id">KVR18153</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3367" allpagenumbers="3367 3368" vetnummer="2020312190" code="0203tkkvr1610" lopendefooter="Tweede Kamer, vergaderjaar 2002–2003, Aanhangsel" filenaam="KVR18153" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1610" onderwerp="" indiendatum="2003-05-28">
         <vrager partij="PvdA" oorsprong="parlement">Arib</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2003-07-8">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het jaarverslag 2002 van het Meldpunt Kinderporno op het internet? <voetnoot nummer="1"/>
      </vraag>
      <vraag nummer="2">Klopt het dat het aantal meldingen van kinderporno in 2002 met ruim 20% is gestegen? Kunt u aangeven wat de oorzaken zijn van deze stijging? </vraag>
      <vraag nummer="3">Klopt het dat van 226 gevallen van verspreiding van kinderporno het meldpunt aangifte heeft gedaan bij de Dienst Recherche van het KLPD en dat dit 6,5 keer meer is dan in 2001? Klopt het dat het aantal zaken op basis van aangiftes door het Meldpunt ruim is verdubbeld ten opzichte van vorige jaar? Wat is uw verklaring hiervoor? </vraag>
      <vraag nummer="4" voetnoot="2">Herinnert u zich de schriftelijke vragen waarin u antwoordde dat de politie over voldoende capaciteit, menskracht en technische middelen beschikt om het aantal aangiftes te behandelen? <voetnoot nummer="2"/>Is de politie nog steeds voldoende toegerust op de nieuwe ontwikkelingen met betrekking tot internet en de steeds complexere aard van de verspreide kinderporno? Zo ja, kunt u aangeven op welke wijze kinderporno momenteel wordt aangepakt? </vraag>
      <vraag nummer="5">Klopt het dat het Meldpunt Kinderporno geen zekerheid heeft over mogelijke voortzetting van subsidie voor de komende jaren? Zo ja, vindt u dit gezien de ernst en de omvang van de problematiek waar het Meldpunt Kinderporno zich ermee bezig houdt, aanvaardbaar? Zo neen, kunt u aangeven wat de stand van zaken is met betrekking tot de subsidiëring van het Meldpunt Kinderporno? </vraag>
      <vraag nummer="6">Bent u het met de stelling eens dat seksueel misbruik van kinderen een ernstige schending is van kinderrechten en dat de overheid er alles aan moet doen om alle vormen hiervan te bestrijden? Zo ja, welke concrete maatregelen gaat u ondernemen om kinderporno in het algemeen en kinderporno op het internet aan te pakken? </vraag>
      <noten afkomstig="vraag">
         <noot nummer="1">Jaarverslag Meldpunt Kinderporno</noot>
         <noot nummer="2" documenttype="Kamervragen" documentnummer="1491" documentjaargang="2002-2003">Aanhangsel Handelingen, nr. 1491, vergaderjaar 2002–2003.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Uit het jaarverslag van het Meldpunt kinderporno blijkt een stijging van 20,5% van het aantal meldingen ten opzichte van 2001 (6119 meldingen in 2002 tegenover 5076 meldingen in 2001). In het jaarverslag worden ook oorzaken aangegeven. Het Meldpunt verklaart de stijging uit de toename van meldingen van «spam» (ongewenste e-mail): deze groep meldingen steeg van 275 naar 2565. Daarnaast wordt een toename geconstateert van meldingen van Nederlandse sites. </antwoord>
      <antwoord nummer="3">Ook de in deze vraag genoemde cijfers blijken uit het jaarverslag: in 2002 werden 226 aangiften van het Meldpunt ontvangen, in 2001 waren dat er 35. In 2002 zijn volgens het Meldpunt 80 zaken door justitie in behandeling genomen op basis van aangiften van het Meldpunt. Deze zaken hadden volgens het Meldpunt vooral betrekking op msn-groepen en hotmailaccounts (34 in 2001). Navraag bij de afdeling Moord en Zeden van het Korps landelijke politiediensten bevestigt deze conclusies. Dat de politie meer zaken in behandeling heeft genomen, is een logisch gevolg van de toename in aangiften. </antwoord>
      <antwoord nummer="4">In de door de vragensteller aangehaalde antwoorden werd inderdaad het standpunt weergegeven dat de politie over voldoende capaciteit beschikte voor dit soort zaken. Grosso modo geldt dat antwoord nog steeds. Daarbij valt op te merken dat technische ontwikkelingen op nationaal en internationaal terrein (databases kinderporno) efficiënter werken en derhalve een beter rendement van de huidige sterkte hebben mogelijk gemaakt. De huidige aanpak kan als volgt worden omschreven. Het openbaar ministerie heeft de aanpak van kinderporno prioriteit gegeven. Dit betekent aandacht voor elke door de politie gemelde indicatie van het vervaardigen, bezit en de verspreiding van kinderpornografie (zie hiervoor ook de Aanwijzing van het College van procureurs-generaal; er is overigens momenteel een nieuwe aanwijzing in voorbereiding). Aan de uitgangspunten is invulling gegeven door de aanwijzing van zedenaanspreekofficieren bij de arrondissementsparketten, daarnaast is bij het Landelijk parket het onderwerp geborgd bij een coördinerend officier van justitie. Op politieniveau zijn bij de regiokorpsen coördinatoren kinderporno aangesteld om operationele onderzoeken naar kinderporno te begeleiden en de deskundigheid te vergroten. Regionale infodesken leveren informatie aan bij het landelijk Informatie Knooppunt Politie ten behoeve van de bovenregionale aanpak. Daarnaast vervult het Korps landelijke politiediensten een coördinerende rol, met name waar het gaat om internet en wanneer de onderzoeken internationale aspecten kennen. Het KLPD heeft een landelijke database ingericht met kenmerken van in beslag genomen, zelfvervaardigd en op het internet circulerend kinderpornografisch beeldmateriaal. Er vindt uitwisseling van informatie over beeldmateriaal plaats met Interpol, Europol en andere landen die eveneens over een soortgelijke database beschikken. </antwoord>
      <antwoord nummer="5">Het Meldpunt kinder porno is een particuliere stichting die in 1996 is ingesteld op initiatief van de internetproviders om een bijdrage te leveren aan de bestrijding van de groeiende hoeveelheid kinderporno op het internet. Begonnen als een vrijwilligersorganisatie kwam het bestuur van de stichting in 1998 tot de conclusie dat vanwege de aard en de omvang van het werk professionele ondersteuning noodzakelijk was. Om dit mogelijk te maken is het Ministerie van Justitie gevraagd het Meldpunt financieel te ondersteunen. In eerste instantie is een eenmalige bijdrage van f 100 000,– toegekend. In 2000 en 2001 is het Meldpunt in staat gesteld zijn organisatie verder te professionaliseren met behulp van een bedrag van in totaal f 695 000,– dat de Europese Commissie in het kader van een stimuleringsprogramma en het ministerie van Justitie samen beschikbaar hadden gesteld. In beide gevallen ging het om een projectsubsidie waarvan de continuering onder meer afhankelijk werd gesteld van de voortgang van de ontwikkeling van het rechercheren op het internet door de politie. In 2002 zijn twee uitvoerige gesprekken met het bestuur van het Meldpunt gevoerd over een toekomstige regeling. Daarbij is van de zijde van het Meldpunt aangegeven dat de Europese Commissie bereid was het financiële contract tot en met het voorjaar van 2004 te verlengen. De toekenning van een nieuwe subsidie aan het Meldpunt heeft om verschillende redenen vertraging opgelopen. Zo heeft het tot begin oktober 2002 geduurd voordat het bestuur van het Meldpunt een ordentelijke verantwoording over de activiteiten en de toegekende middelen in 2001 kon overleggen. Uit de financiële stukken bleek overigens – in dit verband niet geheel onbelangrijk – dat het Meldpunt slechts eenderde van de door Europese Commissie beschikbaar gestelde gelden had weten te benutten. Voorts had het bestuur de nodige moeite precies te beschrijven aan welke producten of activiteiten de gevraagde subsidie zou worden besteed en inzicht te geven in de activiteiten die door de Commissie zouden worden vergoed. Van deze zijde was om dit onderscheid gevraagd om zo transparantie te krijgen in de financieringsstromen. Deze informatie alsmede de verantwoording over 2002 is een maand geleden ontvangen. Aangezien Justitie het registreren, beoordelen en afhandelen van meldingen van kinderporno op internet van belang acht, heeft het Ministerie van Justitie in oktober 2002 een bedrag van 42 000,– aan het Meldpunt beschikbaar gesteld. Voor 2003 is een bedrag van 56 331,– toegekend. Dit bedrag komt overeen met het bedrag dat door de Europese Commissie in 2003 aan het Meldpunt beschikbaar is gesteld als onderdeel van het voornoemde contract. Daarmee is de financiering van het Meldpunt tot het eind van het jaar gegarandeerd. De vraag of, en zo ja, in welke omvang en onder welke voorwaarden de financiële relatie met het Meldpunt in 2004 zal worden voortgezet, is mede afhankelijk van de mate waarin plannen om te komen tot een politiemeldpunt kinderporno tegen die tijd zullen zijn gerealiseerd. Het bestuur van het Meldpunt heeft mij inmiddels laten wegen ook andere instanties voor subsidieverlening te hebben benaderd. </antwoord>
      <antwoord nummer="6">Seksueel misbruik van kinderen is een ernstige zaak. Dat is ook mijn standpunt, zoals kan blijken uit de recentelijk nog aangescherpte zedelijkheidswetgeving. uit het antwoord op de vragen 4 en 5 blijkt dat de overheid haar verantwoordelijkheid neemt. Het beleid van politie en justitie is erop gericht dat serieus en snel op aangiften wordt gereageerd. Ook in internationaal verband is er sprake van een toenemend «samen optrekken» in dit soort onderzoeken. Nederland bepleit in deze gremia goede afspraken teneinde die samenwerking zoveel mogelijk te faciliteren. Voor een overzicht van de maatregelen die nu en in het verleden zijn getroffen om de aanpak van kinderpornografie op een hoger plan te brengen, verwijs ik naar de eindrapportage over de uitvoering van het Nationaal Actieplan aanpak seksueel misbruik van kinderen, die ik op 11 november 2002 aan de Tweede Kamer heb aangeboden (Kamerstukken II, 2002/03, 26 690, nr. 12). </antwoord>
      <noten afkomstig="antwoord"/>
   </antwoorden>
</kvr>
