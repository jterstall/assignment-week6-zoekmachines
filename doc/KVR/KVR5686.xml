<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verkerk (AOV) over het functioneren van het nieuwe alarmnummer 1-1-2. (Ingezonden 11 juni 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5686
</item>
         <item attribuut="Inhoud">Zie ook vraag nummer 18.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Criminaliteit en openbare orde (Ongevallenpreventie en -hulpverlening) Criminaliteit en openbare orde (Politie)</item>
         <item attribuut="Trefwoorden">Ambulancevervoer Openbare orde en veiligheid</item>
         <item attribuut="Vindplaats">Kamervragen met antwoord 1997-1998, nr. 19, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="AOV">Verkerk</persoon>
         </item>
         <item attribuut="Datum_reaktie">1997-09-19</item>
         <item attribuut="Datum_indiening">1997-06-11</item>
         <item attribuut="Document-id">KVR5686</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="37" allpagenumbers="37 38" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5686" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="19" onderwerp="" indiendatum="1997-06-11">
         <vrager partij="AOV" oorsprong="parlement">Verkerk</vrager>
         <vraagt-aan/>
      </vraagdata>
      <antwoorddata antwoorddatum="19 september 1997), zie Aanhangsel Handelingen nr. 1635, vergaderjaar 1996–1997">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u op de hoogte van het slecht functioneren van het nieuwe alarmnummer 1-1-2 tijdens het noodweer van zaterdag jongstleden? </vraag>
      <vraag nummer="2">Bent u op de hoogte van de doorschakelingsproblemen naar de regionale meldkamers? </vraag>
      <vraag nummer="3">Hoe denkt u deze problematiek in de toekomst te kunnen voorkomen? </vraag>
      <vraag nummer="4">Is het ter beschikking houden van een lijst met oproepkrachten misschien een oplossing voor accidentele urgenties van personeelstekort, zoals zaterdag het geval was in de regionale meldkamer van Rotterdam-Rijnmond? </vraag>
      <vraag nummer="5">In hoeverre was het KNMI op de hoogte van het op komst zijnde noodweer? Kunnen we hier spreken van mank lopende communicatie-technieken? </vraag>
      <vraag nummer="6">Waarom hebben de verantwoordelijken van de luchthaven van Woensdrecht de gemeentebesturen niet eerder ingelicht over het op handen zijnde noodweer, terwijl ze er zelf toch van op de hoogte waren? </vraag>
      <vraag nummer="7">Hoe functioneerde de geherstructureerde Kustwacht in deze onverwachte situatie? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Van verschillende zijden is mij verzekerd dat het alarmnummer 1-1-2 op zaterdag 7 juni naar behoren en zonder storingen heeft gefunctioneerd. Wel werd op 7 juni de beschikbare afhandelingscapaciteit overtroffen door het aanbod van 1-1-2 verkeer waardoor het noodzakelijk was het 1-1-2 nummer meerdere malen te bellen voordat daadwerkelijk verbinding met de 1-1-2 alarmcentrale werd verkregen. </antwoord>
      <antwoord nummer="2">De doorschakelproblemen naar de achterliggende meldkamers van brandweer, ambulance en politie hebben betrekking op de 1-1-2 alarmcentrale te Driebergen die zorg draagt voor de mobiele 1-1-2 oproepen. Deze problemen worden eveneens veroorzaakt door het piekaanbod van 1-1-2 verkeer. </antwoord>
      <antwoord nummer="3">Grootschalige gebeurtenissen in onze samenleving veroorzaken veelal een enorme piek in het 1-1-2 verkeer. De piek wordt voor een groot deel veroorzaakt door de veelvuldige publieksvragen waarbij ten onrechte gebruik wordt gemaakt van het 1-1-2 nummer. In de voorlichtingsactiviteiten die betrekking hebben op calamiteiten in onze samenleving zal ik nog meer dan tevoren de nadruk leggen op de remmende werking die uitgaat van informatieverzoeken via 1-1-2. Verder wordt op dit moment de laatste hand gelegd aan een modernisering van het 1-1-2 netwerk waardoor de capaciteit en de bedrijfszekerheid van het 1-1-2 netwerk nog verder worden verbeterd. Tot slot heb ik aan TNO opdracht verstrekt voor een onderzoek naar de beste wijze van afhandelen van mobiele 1-1-2 oproepen en de eventuele alternatieven voor de afhandeling in de 1-1-2 alarmcentrale te Driebergen. </antwoord>
      <antwoord nummer="4">Ook nu zijn in de regionale meldkamers reeds maatregelen getroffen voor opschaling van de capaciteit in de 1-1-2 alarmcentrales. De opschaling van deze capaciteit kan echter nimmer gelijke tred houden met de opschaling van het 1-1-2 verkeer bij grootschalige calamiteiten. Iedere 1-1-2 centralist kan maar een gesprek gelijktijdig behandelen. Oplopende wachttijden zijn daardoor een onvermijdelijk gevolg van het verhoogde verkeersaanbod. </antwoord>
      <antwoord nummer="5 en 6">Waarschuwing Het KNMI was tijdig op de hoogte van het op handen zijnde noodweer en heeft de waarschuwing tijdig ter hand genomen. Het KNMI heeft reeds in de nacht van donderdag 5 juni op vrijdag 6 juni in de publieksverwachtingen melding gemaakt van het risico van «enkele stevige onweersbuien, mogelijk met zware windstoten» op zaterdag in de middag en avond. Ook vrijdag overdag is melding gemaakt van onweersbuien met zware windstoten voor de zaterdag. Verder is in het NOS-journaal van 20.00 uur nadrukkelijk gewezen op het naderende slechte weer. In alle verwachtingen van de zaterdagochtend is de waarschuwing voortgezet en melding gemaakt van naderende «stevige regen en onweersbuien, mogelijk met hagel en zware windstoten, het eerst in het zuidwesten van het land». De eerste buien ontstonden in het uiterste zuidwesten van het land om 14.00. Alarmering: Rond 14.30 kwamen de eerste meldingen binnen van schade als gevolg van de buien. Op grond van de informatie is vanaf 14.37 gebruik gemaakt van de (waarschuwings)pagina’s op de NOS-teletekst om het publiek te waarschuwen voor het onweer, dat inmiddels was ingezet en de ernst hiervan. Deze waarschuwingen zijn ieder half uur aangepast aan de actuele toestand van dat moment. Om 14.39 is in overleg met het Korps Landelijke Politiediensten een verkeerswaarschuwing uitgegeven voor het naderende onweer. Op grond daarvan heeft het KLPD al haar middelen ingezet om de mensen op het water en op de weg te waarschuwen. Deze waarschuwing is tevens via het NOS-radionieuws uitgezonden aansluitend op de nieuwsuitzending van 15.00 uur. Gezien de ernst van de situatie is kort na 15.00 uur door de verantwoordelijke meteoroloog van het KNMI met de redactie van NOS-radionieuws afgesproken elk half uur een apart waarschuwingsitem op te nemen los van de weersverwachting zelf. In dit item werd steeds de actuele situatie rond de ontwikkeling van het noodweer en de ernst hiervan beschreven. Dit item werd om 15.30 in de nieuwsuitzendingen opgenomen en gecontinueerd tot 20.00 uur, toen het noodweer het land had verlaten. Samenvattend kan worden gesteld dat het KNMI op de hoogte was van het naderende noodweer en in iedere fase via al haar ter beschikking staande middelen adequaat waarschuwingen heeft verstrekt voor het naderende noodweer. </antwoord>
      <antwoord nummer="7">De Kustwacht was tijdig op de hoogte van het naderende onweer en heeft haar middelen ingezet voor de waarschuwingen aan het publiek. </antwoord>
      <noten afkomstig="antwoord"/>
   </antwoorden>
</kvr>
