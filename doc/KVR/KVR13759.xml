<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de minister van Justitie over afwijzing van een verzoek tot aanhouding van de president van Sri Lanka. (Ingezonden 19 april 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13759
</item>
         <item attribuut="Inhoud">Mevrouw Kumaratunge, president van Sri Lanka, is politiek verantwoordelijk voor de mensenrechtenschendingen in haar land, waar overheidsfunctionarissen zich stelsmatig schuldig maken aan folteringen en deze functionarissen niet strafrechtelijk worden vervolgd.</item>
         <item attribuut="Rubriek">Staats- en bestuursrecht (Grondrechten) Strafrecht en strafprocesrecht (Vervolging) Strafrecht en strafprocesrecht (Gerechtelijk vooronderzoek)</item>
         <item attribuut="Trefwoorden">Mensenrechten Strafvervolging Gerechtelijk vooronderzoek</item>
         <item attribuut="Vindplaats">Kamervragen met antwoord 2000-2001, nr. 1256, Tweede Kamer</item>
         <item attribuut="Vraagnr_bij_indiening">2000109680</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2001-05-31</item>
         <item attribuut="Datum_indiening">2001-04-19</item>
         <item attribuut="Document-id">KVR13759</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2619" allpagenumbers="2619 2620" vetnummer="2000109680" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13759" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1256" onderwerp="" indiendatum="2001-04-19">
         <vrager partij="GroenLinks" oorsprong="parlement">Halsema</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="31 mei 2001), zie ook Aanhangsel Handelingen nr. 1165, vergaderjaar 2000–2001">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte van het besluit van het Openbaar Ministerie om het verzoek tot aanhouding en vervolging van mevrouw Kumaratunge, president van Sri Lanka, af te wijzen? Wat is uw reactie op de argumentatie van het OM in dezen? </vraag>
      <vraag nummer="2" voetnoot="1">Deelt u de mening dat de folteringen, waaraan Srilankaanse overheidsfunctionarissen zich stelselmatig <voetnoot nummer="1"/>schuldig maken, in combinatie met het uitblijven van strafrechtelijke vervolging van deze functionarissen, leiden tot een schending van het Anti-Folterverdrag? </vraag>
      <vraag nummer="3">Indien schending van het Anti-Folterverdrag vastgesteld kan worden, wat zijn in uw ogen dan de rol en politieke en strafrechtelijke verantwoordelijkheid van de president van Sri Lanka? </vraag>
      <vraag nummer="4">Deelt u de mening dat het OM een onderzoeksplicht had naar het verzoek om aanhouding van bovengenoemde persoon? Zo ja, hoever strekt naar uw mening deze onderzoeksplicht? </vraag>
      <vraag nummer="5">Deelt u de mening dat het OM in deze zaak niet had kunnen volstaan met een onmiddellijke afwijzing, zonder uitgebreid onderzoek naar de algemene rapporten en individuele zaken die door de betreffende advocaat waren ingebracht? </vraag>
      <vraag nummer="6">Welke criteria gelden er ten aanzien van de strafrechtelijke vervolging van politiek verantwoordelijken van mensenrechtenschendingen? In welke zaken heeft dit geleid tot strafrechtelijke vervolging? Bent u bereid om het beleid in deze nader uit te werken en het resultaat aan de Kamer te doen toekomen? </vraag>
      <noten afkomstig="vraag">
         <noot nummer="1">Zie de ambtsberichten van het Nederlandse en Duitse Ministerie van Buitenlandse Zaken en het rapport van Amnesty International van 20 juli 2000 , alsmede het rapport, 2 februari 2000 van VN-rapporteur inzake marteling en andere wrede, onmenselijke of vernederende behandeling of bestraffing</noot>
      </noten>
   </vragen>
   <antwoorden aantal="6">
      <antwoord nummer="1">Ja. Ik acht de beslissing om de aangifte verder niet in behandeling te nemen verantwoord. </antwoord>
      <antwoord nummer="2">Sri Lanka is partij bij het Verdrag tegen foltering en andere wrede, onmenselijke of vernederende behandeling of bestraffing en heeft uit dien hoofde de plicht foltering strafbaar te stellen en, zo sprake is van folteringen door Srilankaanse overheidsfunctionarissen, deze strafrechtelijk te doen vervolgen. Uitblijven daarvan kan een schending van het verdrag opleveren. Overigens maken noch de ambtsberichten van het Nederlandse en Duitse Ministerie van Buitenlandse Zaken, noch het rapport van Amnesty International van 20 juli 2000, noch het rapport van 2 februari 2000 van de VN-rapporteur inzake marteling en andere wrede, onmenselijke of vernederende behandeling of bestraffing, er melding van dat Srilankaanse overheidsfunctionarissen zich stelselmatig schuldig maken aan foltering. </antwoord>
      <antwoord nummer="3">Indien wordt vastgesteld dat het Verdrag tegen foltering is geschonden, is de president van Sri Lanka politiek verantwoordelijk, omdat de president zowel staatshoofd als regeringsleider is. Voor zover de vraag betrekking heeft op de strafrechtelijke verantwoordelijkheid van de president van Sri Lanka merk ik het volgende op. Gelet op het feit dat de vraag betrekking heeft op feiten gepleegd in Sri Lanka en op de verantwoordelijkheid van de president van Sri Lanka, zal de eventuele strafrechtelijke aansprakelijkheid van de president van Sri Lanka in de eerste plaats aldaar moeten worden bezien, gezien het feit dat Sri Lanka in deze ook de primaire rechtsmacht heeft. Ten aanzien van het internationaal recht merk ik op dat foltering een internationaal misdrijf is dat in beginsel overal ter wereld vervolgd kan worden. Zoals ik heb aangegeven in mijn antwoord op vraag 2, is Sri Lanka op grond van het Verdrag tegen foltering verplicht een aantal maatregelen te nemen om foltering op zijn grondgebied tegen te gaan. Voor wat betreft de strafrechtelijke aansprakelijkheid naar Nederlands recht moge ik verwijzen naar het antwoord op vraag 6. Overigens is niet uitgesloten dat een beroep op immuniteit in de weg kan staan aan strafrechtelijke vervolging. Wat betreft dit laatste kan ik hier nog aan toevoegen dat het internationale recht de laatste jaren in ontwikkeling is. Ik wijs in dit verband met name naar de totstandkoming van het Statuut van het Internationaal Strafhof en de uitspraak van het House of Lords in de zaak Pinochet. Van belang is verder een zaak die thans voor het Internationaal Gerechtshof speelt en waarin Congo een klacht heeft ingediend tegen België. Congo heeft het Hof verzocht België te gelasten het internationale opsporingsbevel ongedaan te maken dat in 2000 door de Belgische onderzoeksrechter Vandermeersch was uitgevaardigd tegen de Congolese minister van Buitenlandse Zaken Ndombasi op grond van beweerdelijk gepleegde ernstige internationale misdrijven (schendingen van het oorlogsrecht en misdrijven tegen de menselijkheid). </antwoord>
      <antwoord nummer="4">Op het Openbaar Ministerie rust een plicht tot actief onderzoek over te gaan op basis van een aangifte betreffende schending van het Verdrag tegen foltering, indien de aangifte duidelijk de grond opgeeft waarop de strafrechtelijke aansprakelijkheid zou berusten – meer in het bijzonder: wat voor daderschap de aangever op het oog heeft – terwijl er tevens conform het prima facie criterium sprake is van een redelijke verdenking, zodat geenszins onwaarschijnlijk is dat veroordeling zal volgen («reasonable case»). In casu voldeed de aangifte niet aan deze eisen. Reeds om die reden was het Openbaar Ministerie niet tot nader onderzoek gebonden. </antwoord>
      <antwoord nummer="5">Zoals uit het antwoord op vraag 4 voortvloeit, heeft het Openbaar Ministerie te dezen niet volstaan met een onmiddellijke afwijzing, maar een onderzoek ingesteld naar de gronden waarop de aangifte berustte. Zoals ik reeds in mijn antwoord op vraag 1 heb medegedeeld, acht ik de beslissing van het Openbaar Ministerie verantwoord. </antwoord>
      <antwoord nummer="6">Indien iemand die zich binnen de Nederlandse jurisdictie bevindt, heeft gehandeld in zijn of haar officiële staatsrechtelijke hoedanigheid en hem of haar het verwijt valt te maken van «command responsibility» terzake van het bedrijven van de hier bedoelde schendingen, terwijl er bovendien sprake is van een type zaak als omschreven in het antwoord op vraag 4, zijn er in beginsel gronden om tot ververvolging over te gaan. Van vervolging jegens politiek verantwoordelijken voor mensenrechtenschendingen is sprake in de zaak van de Decembermoorden op grond van het uw Kamer bekende bevel van het Gerechtshof Amsterdam. Overigens zijn er bij het Openbaar Ministerie geen zaken bekend waar politiek verantwoordelijken worden of zijn vervolgd. In overleg met de departementen die het aangaat, werkt het College van procureurs-generaal op dit moment aan de opstelling van algemene criteria voor een vervolgingsbeleid in dezen. Ik ben bereid uw Kamer daarover nader te berichten als deze criteria zijn uitgewerkt. </antwoord>
      <noten afkomstig="antwoord"/>
   </antwoorden>
</kvr>
