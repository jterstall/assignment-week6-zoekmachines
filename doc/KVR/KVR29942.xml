<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="13">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de ministers van Volksgezondheid, Welzijn en Sport en van Justitie over alternatieve geneeswijzen en de positie van de IGZ en het OM daarbij. (Ingezonden 18 juli 2007); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29942
</item>
         <item attribuut="Inhoud">Vragen naar aanleiding van de uitspraak van het Centraal Tuchtcollege, waarbij twee van de drie artsen die betrokken waren bij de behandeling van de overleden actrice Sylvia Millecam, definitief zijn geschorst. Tegen de bij de zaak betrokken alternatieve genezers is echter geen vervolging ingesteld. Indienster vraagt de minister alsnog medewerking te verlenen aan een zogenoemde artikel 12-procedure.</item>
         <item attribuut="Rubriek">Gezondheidszorg (Geneeskunde)</item>
         <item attribuut="Trefwoorden">Alternatieve geneeskunde</item>
         <item attribuut="Vindplaats">Kamervragen met antwoord 2007-2008, nr. 478, Tweede Kamer</item>
         <item attribuut="Vraagnr_bij_indiening">2060721280</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2007-11-06</item>
         <item attribuut="Datum_indiening">2007-07-18</item>
         <item attribuut="Document-id">KVR29942</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1023" allpagenumbers="1023 1024 1025" vetnummer="2060721280" code="0708tkkvr478" lopendefooter="Tweede Kamer, vergaderjaar 2007–2008, Aanhangsel" filenaam="KVR29942" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="478" onderwerp="" indiendatum="2007-07-18">
         <vrager partij="SP" oorsprong="parlement">Kant</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="6 november 2007), zie ook Aanhangsel Handelingen nr. 2462, vergaderjaar 2006–2007">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Wat is uw reactie op de uitspraak van het Centraal Tuchtcollege, waarin twee van de drie artsen die betrokken waren bij de behandeling van Sylvia Millecam definitief worden geschorst? <voetnoot nummer="1"/>
      </vraag>
      <vraag nummer="2">Waarom heeft het OM in oktober jl. geen vervolging ingesteld tegen de alternatieve genezers in de zaak-Millecam? </vraag>
      <vraag nummer="3">Begrijpt u de teleurstelling van de Koninklijke Nederlandsche Maatschappij tot Bevordering der Geneeskunst (KNMG) en de Inspectie voor de Gezondheidszorg (IGZ) dat deze alternatieve genezers hierdoor buiten schot bleven, en bent u het met de KNMG eens dat dit een verkeerd signaal is richting alternatieve genezers? Wat is uw reactie hier op? </vraag>
      <vraag nummer="4">Wat vindt u van de beweegreden van het OM om geen vervolging in te stellen tegen de behandelaars, omdat Sylvia Millecam een afkeer van de reguliere zorg zou hebben gehad, mede in het licht van het feit dat de Tuchtraad in zijn uitspraken nagenoeg letterlijk de wettekst van artikel 96 Wet Beroepen in de Individuele Gezondheidszorg (Wet BIG) hanteert; notabene de strafbepalingen van de Wet BIG ? </vraag>
      <vraag nummer="5">Waarom heeft de IGZ toentertijd besloten geen artikel 12-procedure aan te spannen en bent u van mening dat ze dat alsnog zou moeten doen? Wat is uw mening hierover? </vraag>
      <vraag nummer="6">Klopt het dat de oud-inspecteur – die samen met de vereniging tegen de kwakzalverij wel een artikel 12-procedure is gestart – gedreigd heeft met aangifte wegens de verdenking dat hij bij deze procedure zijn ambtsgeheim schendt? Zo ja, wat is uw mening hierover? Kan er überhaupt sprake zijn van schending van het ambtsgeheim wanneer aan de orde is dat de vermeende geheimen in een procedure ter kennis van de rechter worden gebracht? </vraag>
      <vraag nummer="7" voetnoot="2">Wat is uw reactie op de situatie dat Inspectie en OM samenwerken om voornoemde oud-inspecteur te kunnen vervolgen, waarbij is afgesproken dat het OM het klaagschrift in de artikel 12-procedure beoordeelt, en haar bevindingen aan de Inspectie doorgeeft, waarop de Inspectie dan vervolgens aangifte zou kunnen doen? <voetnoot nummer="2"/>Ingeval het het OM er om te doen is om strafbare feiten vast te stellen (en eventueel te vervolgen), waarom dan deze afspraak met de Inspectie? </vraag>
      <vraag nummer="8" voetnoot="3">Wat vindt u ervan dat de IGZ op deze manier meewerkt aan de beslissing van het OM om niet te vervolgen, en zou haar inspanning er niet op juist op gericht moeten zijn om wel vervolging in te stellen? <voetnoot nummer="3"/>Zo neen, waarom niet? </vraag>
      <vraag nummer="9">Bent u bereid de Inspectie te vragen alle medewerking te verlenen die kan bijdragen aan het slagen van de artikel 12-procedure? </vraag>
      <vraag nummer="10">Bent u bereid verder onderzoek te doen naar aanscherping van de regelgeving door bijvoorbeeld vast te leggen dat diagnose een voorbehouden handeling zou moeten worden en de strafmaat bij artikel 96 van de Wet BIG fors te verhogen? Zo neen, waarom niet? </vraag>
      <vraag nummer="11" voetnoot="4">Wat is uw reactie op de vaststelling van het OM dat zij onvoldoende deskundig is in medische zaken, en in hoeverre heeft het Expertisecentrum Medische Zaken hierin vooruitgang gebracht? <voetnoot nummer="4"/>
      </vraag>
      <vraag nummer="12" voetnoot="4">Klopt het dat dit Expertisecentrum nauwelijks samenwerking met de Inspectie zoekt? Zo ja, waarom maakt dit centrum geen intensief gebruik van de deskundigheid van de artsen van het staatstoezicht? <voetnoot nummer="4"/>
      </vraag>
      <vraag nummer="13">Heeft de Inspectie voldoende zicht op degene die zich als alternatieve genezer (niet arts) vestigt? Zo neen, zou het niet goed zijn indien een ieder die zich vestigt dit verplicht kenbaar moet maken? Bent u bereid aan zo’n meldingsplicht te werken? </vraag>
      <noten afkomstig="vraag">
         <noot nummer="1" datum="2007-06-19" bron="NRC Handelsblad">NRC Handelsblad, 19 juni 2007</noot>
         <noot nummer="2" datum="2007-06-8" bron="Verweerschrift in klachtzaak oud-inspecteur tegen IGZ; brief van Van Doorne advocaten namens de Inspectie aan het ministerie van VWS">Verweerschrift in klachtzaak oud-inspecteur tegen IGZ; brief van Van Doorne advocaten namens de Inspectie aan het ministerie van VWS, 8 juni 2007</noot>
         <noot nummer="3">Vereniging tegen de Kwakzalverij</noot>
         <noot nummer="4" datum="2007-01-5" bron="Medisch Contact">Medisch Contact, 5 januari 2007</noot>
      </noten>
   </vragen>
   <antwoorden aantal="13">
      <antwoord nummer="1">Ik heb kennis genomen van de uitspraken en het verheugt mij dat de tuchtrechter in hoogste aanleg een zo duidelijke norm heeft gevestigd voor handelen van individuele beroepsbeoefenaren die zowel reguliere geneeskunst als alternatieve therapieën in hun praktijk uitoefenen. </antwoord>
      <antwoord nummer="2">Voor de beantwoording van vraag 2 verwijs ik u naar het persbericht dat destijds door het Amsterdamse parket, op 3 oktober 2006, is uitgebracht. </antwoord>
      <antwoord nummer="3">Voor wat betreft het wettelijke tuchtrecht is dit eigen aan de reikwijdte van de Wet op de beroepen in de individuele gezondheidszorg (Wet BIG). Dat is immers niet van toepassing waar het niet gaat om beroepsbeoefenaren als bedoeld in artikel 3 van de Wet BIG. Voor wat betreft de toepassing van het strafrecht wordt verwezen naar het antwoord op vraag 2 en 4. Het OM heeft zelf de verantwoordelijkheid en bevoegdheid om te bepalen al dan niet tot vervolging over te gaan op basis van de bewijsmiddelen die het OM ter beschikking staan. </antwoord>
      <antwoord nummer="4">Ik heb van het College van Procureurs-Generaal vernomen dat het feit dat mevrouw Millecam een afkeer zou hebben gehad van de reguliere zorg niet de reden is geweest voor het niet vervolgen van haar behandelaars. Niet de vraag naar de afkeer van mevrouw Millecam van de reguliere zorg heeft in het strafrechtelijk onderzoek centraal gestaan, maar de vraag of een oorzakelijk verband kon worden aangetoond tussen het handelen of nalaten van de behandelaars en eventuele negatieve gevolgen daarvan. Het Centraal Tuchtcollege gebruikt de tekst van de Wet BIG in zijn uitspraken ter invulling van het tuchtrechtelijke toetsingskader. Dit laat echter onverlet dat het tuchtrecht en het strafrecht ieder hun eigen toetsingskader kennen met een eigen normering. Daarnaast gelden in het strafrecht zware eisen ten aanzien van het bewijs. </antwoord>
      <antwoord nummer="5">Het is aan het OM om te besluiten over te gaan tot vervolging. De IGZ heeft geen enkele reden om aan te nemen dat de besluitvorming van het OM niet zorgvuldig zou zijn geweest. Elk motief voor een artikel 12 Sv-procedure ontbrak. Ik kan mij daarin vinden. </antwoord>
      <antwoord nummer="6">Ik begrijp dat het Kamerlid Kant mij vraagt of de oud-inspecteur gedreigd is met aangifte. Ik beschouw het ambtsgeheim als een hoog goed. Mogelijke schending van dit ambtsgeheim vind ik heel ernstig. De IGZ heeft geen aangifte gedaan tegen de oud-inspecteur. De bedoeling van de IGZ was om hem aan te spreken over een mogelijke schending en de consequenties daarvan. </antwoord>
      <antwoord nummer="7">Desgevraagd heeft het OM zijn mening gegeven over de vraag of er in het klaagschrift aanleiding is voor een eventuele aangifte van de Inspectie tegen de oud-inspecteur ter zake van schending ambtsgeheim/ambtsbelofte. </antwoord>
      <antwoord nummer="8">De IGZ werkt op geen enkele manier mee aan een beslissing van het OM om al dan niet te vervolgen. Het OM heeft de bevoegdheid en de verantwoordelijkheid om zelfstandig een beslissing over vervolging te nemen. </antwoord>
      <antwoord nummer="9">De IGZ heeft weloverwogen gekozen geen artikel 12 Sv procedure te starten. De bevoegdheid om dit te doen is overigens niet specifiek aan de IGZ, maar aan iedere rechtstreeks belanghebbende die het met het besluit van het OM niet eens is. </antwoord>
      <antwoord nummer="10">Ik stel voorop dat de groep alternatieve beroepsbeoefenaren genezers weinig tot geen patiëntrisico geeft. Controle- dan wel correctiemechanismen voor alternatieve beroepsbeoefenaren zitten in de beroepsethiek en mate van professionaliteit van de betreffende beroepsgroep, het gezond verstand van de burger, alsook diverse wettelijke waarborgen zoals de WGBO en de mogelijkheid tot repressief optreden door de overheid (strafrecht Wet BIG, Geneesmiddelenwet). Af en toe doen zich dan incidenten (misstanden) voor. Ik acht de risico’s niet zodanig dat afgeweken moet worden van de beleidskeuze dat de keuzevrijheid van de consument voorop moet staan, met bescherming bij risicovol handelen. Dat blijft beperkt tot daartoe bevoegden, met kwaliteitsborgen waar de burger op kan vertrouwen (titels, registratie), daar waar de overheid objectief kan vaststellen dat de zorgverlening in het belang is van de individuele gezondheidszorg. Er zijn evenmin indicaties dat niet langer vertrouwd kan worden op het zelfreinigende vermogen van de samenleving en de beroepsgroep om zichzelf te reguleren. Wel onderzoek ik thans mogelijkheden voor een effectievere aanpak van deze groep alternatieve behandelaars, waar zich misstanden voordoen. Zo ga ik na of een effectievere aanpak van deze groep alternatieve behandelaars wellicht mogelijk wordt door aanpassing van de strafbepaling. Een andere mogelijkheid is de toepassing van de kwaliteitsbepaling van de Wet BIG (artikel 40) uit te breiden tot niet in de wet BIG geregelde beroepen. Dat maakt bestuursrechtelijke handhaving bij misstanden mogelijk. Voor wat betreft de diagnose als voorbehouden handeling of het in twijfel trekken van een diagnose, verwijs ik naar de brief van 7 juni 2006 van mijn ambtsvoorganger (TK 2005–2006, 30 300 XVI, nr. 155 (Herdruk). </antwoord>
      <antwoord nummer="11">Het OM is zich ervan bewust dat medische strafzaken een bijzondere expertise vereisen. Met het oog daarop heeft het College ruim vijf jaar geleden het Expertisecentrum medische zaken opgericht dat bij het Rotterdamse arrondissementsparket is ondergebracht. Dit expertisecentrum wordt bemenst door een officier van justitie en een specialistisch beleidssecretaris die – sinds enige jaren – fulltime voor het expertisecentrum werkzaam zijn. Het expertisecentrum staat de officieren van justitie die belast zijn met medische zaken met raad en daad terzijde. Teneinde te komen tot een verdere professionalisering van de medisch officieren van justitie is vorig jaar in samenwerking met de Stichting Studiecentrum Rechtspleging gestart met de opleiding Strafrecht en medische zaken. Deze voor medisch officieren van justitie verplichte opleiding zal dit jaar worden uitgebreid met een cursus over het onderwerp niet-natuurlijke dood die uiteindelijk bestemd is voor alle officieren van justitie en een verdiepingscursus Strafrecht en medische zaken. In het kader van de reorganisatie van het OM is het de bedoeling dat met ingang van 1 januari van dit jaar ieder regioparket een medisch officier van justitie heeft die is belast het met doen van medische strafzaken binnen zijn regio. Alle parketten hebben daarnaast een officier van justitie belast met TBS-zaken en zaken betreffende de Wet BOPZ die binnen hun parket ook als aanspreekpunt fungeren voor medische strafzaken. In enkele parketten wordt momenteel nog gewerkt aan het realiseren van de gewenste bezetting. Het OM kan in medische zaken gebruik maken van de medische kennis van de IGZ en de forensische artsen. In de praktijk gebeurt dit ook regelmatig. Daarnaast maakt het OM in veel strafzaken gebruik van gespecialiseerde externe medisch deskundigen. </antwoord>
      <antwoord nummer="12">De samenwerking en de contacten tussen het OM en de IGZ zijn in het algemeen goed. Op landelijk niveau overleggen het OM en de IGZ periodiek. Het Expertisecentrum medische zaken spoort de medisch officieren van justitie aan ook op regionaal niveau regulier overleg te hebben met de IGZ. Daarnaast benadrukt het Expertisecentrum medische zaken binnen het OM het belang van contact met de IGZ naar aanleiding van iedere medische zaak die het bij het OM wordt gemeld. De afgelopen periode is hard gewerkt aan de professionalisering van expertise op het gebied van het strafrecht onder meer door de vorming van een eenheid opsporing binnen de inspectie. De banden tussen de IGZ en het medisch expertisecentrum zijn uitstekend. </antwoord>
      <antwoord nummer="13">De IGZ heeft geen overzicht wie zich als alternatieve genezer/behandelaar/therapeut (niet zijnde arts of ander wettelijke geregistreerd BIG beroep) presenteert. Het gaat om een grote groep behandelaars met een nog grotere verscheidenheid aan aangeboden hulp, die overigens niet het karakter heeft van evidence based zorg (klankschaaltherapie, chinese kruiden, etc.). Zoals aangegeven in antwoord op vraag 10 gaat het om een groep die weinig tot geen patiëntrisico geeft. Een meldingsplicht is zo bezien wat mij betreft niet aan de orde. </antwoord>
      <noten afkomstig="antwoord"/>
   </antwoorden>
</kvr>
