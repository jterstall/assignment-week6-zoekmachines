<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kraneveldt (PvdA) aan de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart, over de voorgenomen lesurenmarathon van het Agnietencollege in Zwolle. (Ingezonden 24 april 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28178
</item>
         <item attribuut="Inhoud">In plaats van het halen van de urennorm via het reguliere lesprogramma, wordt op het Agnieten College in Zwolle een lesurenmarathon gehouden om de achterstand in de realisatie van de urennorm in te halen. Wat kan de inspectie hier tegen doen?</item>
         <item attribuut="Rubriek">Voortgezet onderwijs (Kwaliteit van het voortgezet onderwijs)</item>
         <item attribuut="Trefwoorden">Kwaliteit van het voortgezet onderwijs</item>
         <item attribuut="Vindplaats">Kamervragen met antwoord 2006-2007, nr. 1590, Tweede Kamer</item>
         <item attribuut="Vraagnr_bij_indiening">2060713290</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Kraneveldt</persoon>
         </item>
         <item attribuut="Datum_reaktie">2007-05-16</item>
         <item attribuut="Datum_indiening">2007-04-24</item>
         <item attribuut="Document-id">KVR28178</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3371" allpagenumbers="3371 3372" vetnummer="2060713290" code="0607tkkvr1590" lopendefooter="Tweede Kamer, vergaderjaar 2006–2007, Aanhangsel" filenaam="KVR28178" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1590" onderwerp="" indiendatum="2007-04-24">
         <vrager partij="PvdA" oorsprong="parlement">Kraneveldt</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart,</vraagt-aan>
      </vraagdata>
      <antwoorddata antwoorddatum="2007-05-16">
         <antwoorder functie="staatssecretaris" ministerie="Onderwijs, Cultuur en Wetenschap">Van Bijsterveldt-Vliegenhart</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van het voornemen van het Agnieten College in Zwolle (locatie Meander) om via een soort lesurenmarathon op 10 en 11 mei 2007 de achterstand in de realisatie van de urennorm in te halen? <voetnoot nummer="1"/>
      </vraag>
      <vraag nummer="2">Wat vindt u van dit initiatief? </vraag>
      <vraag nummer="3">Is dit initiatief wettelijk toegestaan? </vraag>
      <vraag nummer="4">Onderschrijft u de stelling dat de urennorm gewoon via een deugdelijk regulier lesprogramma moet worden gehaald, in plaats van met een actie die leerlingen tot ’s avonds laat urenlang op school laat zitten? </vraag>
      <vraag nummer="5">Welke bevoegdheden heeft de Inspectie van het onderwijs om in dit soort zaken (pro-)actief op te treden? Wordt van deze bevoegdheden in dit geval gebruik gemaakt? </vraag>
      <vraag nummer="6">Welke actie is er vanuit de Inspectie van het onderwijs in het verleden ondernomen na eerdere signalen en klachten van ouders over het structureel niet halen van de urennorm door het Agnietencollege en de hoge lesuitval? </vraag>
      <noten afkomstig="vraag">
         <noot nummer="1" datum="2007-04-19" bron="Brandbrief van een ouder gericht aan de Kamer,">Brandbrief van een ouder gericht aan de Kamer,, 19 april 2007, ondershands meegezonden aan de bewindspersoon</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In tegenstelling tot wat de ouder in de aan de Kamer gerichte brandbrief klaarblijkelijk veronderstelde, is het Agnieten College in Zwolle (locatie Meander) niet voornemens om met een «lessenmarathon» onderwijstijd te realiseren. De «lessenmarathon» betreft namelijk een ludieke actie van leerlingen die op een vrolijke manier aandacht vragen voor hun dagelijkse lange lesdagen. Het is een leuke spontane actie van de leerlingenraad, waarover de schoolleiding geïnformeerd is. De school heeft aangegeven deze lessenmarathon op geen enkele wijze te beschouwen als een manier om onderwijstijd te realiseren. Dat is ook niet nodig: het Agnieten College heeft in dit schooljaar in goed overleg met de inspectie voldoende onderwijstijd ingepland. </antwoord>
      <antwoord nummer="3">Ten aanzien van onderwijstijd in het voortgezet onderwijs zijn er alleen wettelijke voorschriften voor het minimum aantal uren dat er op jaarbasis gerealiseerd moet worden, en voor het maximale aantal dagen waarop een school geen onderwijs hoeft aan te bieden in verband met vakantie en feestdagen. Er zijn geen wettelijke voorschriften over de lengte van een schooldag, dus wettelijk is het initiatief niet verboden. In de praktijk zal een situatie zoals bij dit initiatief zich niet snel voordoen, omdat de medezeggenschap van een school instemmingsrecht heeft op dit terrein. </antwoord>
      <antwoord nummer="4">Scholen bepalen zelf hoe ze de dagelijkse lesroosters invullen. De medezeggenschapsraad heeft hierop instemmingsrecht. Het oordeel van het bevoegd gezag, het docententeam, de leerlingen en ouders en de medezeggenschapsraad over een lesrooster is in dezen dan ook van belang. Ik verwacht dat door alle betrokkenen zal worden onderschreven dat de urennorm beter «gewoon via een deugdelijk regulier lesprogramma» kan worden gerealiseerd dan met «een actie die leerlingen tot ’s avonds laat urenlang op school laat zitten». </antwoord>
      <antwoord nummer="5">Onderwijstijd is een wettelijk voorschrift dat de Inspectie betrekt bij reguliere Inspectiebezoeken. Dit schooljaar is onderwijstijd onderwerp van een aanvullend Inspectieonderzoek onder een representatieve steekproef van circa 75 scholen voor voortgezet onderwijs. Wanneer een school daarbij blijkt niet te voldoen aan de te programmeren en te realiseren onderwijstijd kan het ministerie van Onderwijs, Cultuur en Wetenschap financiële sancties aan de school opleggen. Scholen waarbij in het voorjaaronderzoek van de Inspectie naar onderwijstijd blijkt dat ze onvoldoende onderwijstijd hebben gerealiseerd, kunnen een financiële sanctie krijgen. </antwoord>
      <antwoord nummer="6">Op mijn verzoek heeft de Inspectie van het Onderwijs in het najaar van 2006 25 scholen bezocht om de geprogrammeerde onderwijstijd te beoordelen. Uw Kamer is daarover op 12 februari 2007 geïnformeerd (Kamerstukken 2006–2007, 27 451, nr. 63). In het kader van dit najaarsonderzoek onderwijstijd heeft de Inspectie op 5 december 2006 op het Agnieten College, locatie Meander, een (onaangekondigd) onderzoek uitgevoerd naar de programmering en registratie van de onderwijstijd. Bij dit najaarsonderzoek is nagegaan of de school voldoende onderwijstijd heeft gepland en of de school op een adequate manier registreert of de onderwijstijd wordt gerealiseerd. De Inspectie van het Onderwijs heeft op basis van het najaarsonderzoek geconcludeerd dat het Agnieten College, locatie Meander, na een herstelperiode, de onderwijsplanning dusdanig heeft aangepast dat het een voldoende aantal uren heeft geprogrammeerd om te voldoen aan de wettelijke vereisten. Ook wordt de school in staat geacht de onderwijstijd adequaat te verantwoorden. Het bezoek van de inspectie heeft hier geresulteerd in een aanpassing van de planning. De feitelijke realisatie wordt bekeken in het onderzoek dat de Inspectie in het voorjaar van 2007 bij circa 75 scholen zal uitvoeren. </antwoord>
      <noten afkomstig="antwoord"/>
   </antwoorden>
</kvr>
