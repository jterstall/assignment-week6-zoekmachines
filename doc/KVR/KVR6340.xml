<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verbugt (VVD) over de prijsontwikkeling van bouwgrond. (Ingezonden 11 december 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6340
</item>
         <item attribuut="Inhoud">Vragen naar aanleiding van een onderzoek van de Vereniging Eigen Huis, waaruit blijkt dat de rpijs van bouwgrond over de afgelopen zeven jaar is verdubbeld.</item>
         <item attribuut="Rubriek">Ruimtelijke ordening en infrastructuur (Grondverwerving) Volkshuisvesting (Overig)</item>
         <item attribuut="Trefwoorden">Grondprijzen Woningbouw</item>
         <item attribuut="Vindplaats">Kamervragen met antwoord 1997-1998, nr. 569, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="VVD">Verbugt</persoon>
         </item>
         <item attribuut="Datum_reaktie">1998-01-20</item>
         <item attribuut="Datum_indiening">1997-12-11</item>
         <item attribuut="Document-id">KVR6340</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1161" allpagenumbers="1161 1162" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6340" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="569" onderwerp="" indiendatum="1997-12-11">
         <vrager partij="VVD" oorsprong="parlement">Verbugt</vrager>
         <vraagt-aan/>
      </vraagdata>
      <antwoorddata antwoorddatum="1998-01-20">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Hebt u kennis genomen van een onderzoek van de Vereniging Eigen Huis, waaruit blijkt dat de prijs van bouwgrond over de laatste zeven jaar verdubbeld is? </vraag>
      <vraag nummer="2">Hebt u kennis genomen van de kritiek van onder andere de Vereniging Eigen Huis, Rabo Vastgoed, Nederlandse Vereniging van Makelaars (NVM) en Vereniging van Nederlandse Projectontwikkeling Maatschappijen (NEPROM), dat strakke regels van het ruimtelijk ordeningsbeleid (i.c. VINEX) bouwgrond schaars maken en daarmee een prijsopdrijvend effect hebben 1, 2, 3 ? Zo ja, wat is uw opvatting? </vraag>
      <vraag nummer="3">Hoe verhoudt deze ontwikkeling zich tot uw inspanningen om in overleg met provincies de nog niet gebruikte bouwcapaciteit in reeds geldende ruimtelijke plannen nog verder terug te draaien? Ontstaat zo niet een verder toename van het prijsopdrijvend effect op VINEX-locaties? </vraag>
      <vraag nummer="4">Deelt u de zorgen van de NVM, dat binnen woningmarkten die zich naar een kwantitatief evenwicht begeven de prijs-kwaliteit-verhouding binnen VINEX-locaties ongunstig is, waardoor deze locaties zich uit de markt prijzen? Indien neen, waarop is uw verwachting gebaseerd? </vraag>
      <vraag nummer="5">Deelt u de mening dat een verder aanscherping van het restrictief beleid niet bevorderlijk is voor een kwaliteitsgerichte en marktconforme ontwikkeling van de woningmarkt? </vraag>
      <vraag nummer="6">Bent u bereid in de nota Milieu &amp; Ruimte het beleid te toetsen aan de prijs-kwaliteitontwikkeling op de woningmarkt en deze verhouding via een marktconforme ontwikkeling te verbeteren? </vraag>
      <noten afkomstig="vraag">
         <noot nummer="1" datum="1997-12-5" bron=", Algemeen Dagblad" titel="Overheid schuldig aan opdrijven van prijs bouwgrond">«Overheid schuldig aan opdrijven van prijs bouwgrond», Algemeen Dagblad, 5 december 1997</noot>
         <noot nummer="2" datum="1997-12-8" bron=", Cobouw" titel="Bewust gecreëerde schaarste maakt VINEX-huis te duur">«Bewust gecreëerde schaarste maakt VINEX-huis te duur», Cobouw, 8 december 1997</noot>
         <noot nummer="3" datum="1997-12-9" bron=", Cobouw" titel="Mini-kavels maken VINEX straks onverkoopbaar">«Mini-kavels maken VINEX straks onverkoopbaar», Cobouw, 9 december 1997</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja, van die kritiek heb ik kennis genomen. In algemene zin is het juist dat de bouw op de Vinex-lokaties hogere grondprijzen met zich meebrengt dan woningbouw in niet Vinex-gebieden. De hogere grondkosten worden verklaard door hogere kosten van verwerving en bouwrijp maken. Een onderzoek hierover van Kolpron, «Grondbezit en grondverwerving in Vinex-uitleglocaties», zal ik binnenkort aan de Tweede Kamer doen toekomen. Het is verantwoord dat een deel van deze hogere kosten wordt doorberekend aan de consument omdat hier voor de consument voordelen tegenover staan. Deze voordelen komen niet alleen door de ligging van de lokaties (in de directe nabijheid van de stedelijke centra), maar ook door kwaliteitsmaatregelen zoals de (gesubsidieerde) aanleg van hoogwaardig openbaar vervoer. Omdat redelijkerwijs niet de volledige meerkosten aan de consument kunnen worden doorberekend steunt het rijk de ontwikkeling van de Vinex-lokaties, door middel van bijdragen in de grondkosten. Deze bijdrage is gemaximeerd volgens het Besluit Lokatiegebonden Subsidies. Om ongewenste stijging van verwervingskosten voor nieuwe lokaties tegen te gaan is de Wet voorkeursrecht gemeenten ingevoerd. Er loopt onderzoek om het effect van deze wet op de prijsontwikkeling te meten. </antwoord>
      <antwoord nummer="3">Mijn overleg met de provincies over de gewenste terughoudendheid bij het ontwikkelen van capaciteit buiten Vinex is er op gericht om de positie van de Vinex-lokaties, en in breder verband: de doelstellingen van het verstedelijkingsbeleid bij de uitvoering van het ruimtelijk beleid zeker te stellen. Benutting van de totale capaciteit voor woningbouw tot 2005 buiten de Vinex-lokaties kan gelet op de huidige woningbehoefte-ontwikkelingen leiden tot kwantitatieve woningoverschotten. Dit is ongewenst. Het proces van stedelijke vernieuwing zou dan worden belemmerd. Daarnaast kan het leiden tot afzetbelemmeringen in de Vinex-lokaties, en daarmede tot grote financiële risico’s voor de bij de uitvoering van Vinex betrokken partijen. Ik verwacht bij de hier geschetste ontwikkelingen dus niet zozeer een verdere toename van (grond-)prijzen op Vinex, maar eerder uitfaseringrisico’s voor de woningbouw op Vinex, en financiële tegenvallers daardoor voor de marktpartijen. </antwoord>
      <antwoord nummer="4">Nee. Het woningaanbod in VINEX-lokaties zal worden afgezet binnen woningmarkten die zich naar kwantitatief evenwicht begeven. In die situatie neemt de keuzemogelijkheid van de consument toe. Bij de realisering van woningen en woonomgeving in de VINEX-lokaties zal dan ook zowel de kwaliteit als het aanbod als het prijsniveau zorgvuldig moeten worden afgestemd op consumentenvoorkeuren. De bouwende partijen zijn zich hiervan bewust. </antwoord>
      <antwoord nummer="5">Nee. Aan een kwaliteitsgerichte en marktconforme ontwikkeling van de woningmarkt kan en moet binnen de VINEX-bouwopgave worden voldaan. </antwoord>
      <antwoord nummer="6">Nee. De Nota Milieu en Ruimte zal gaan over integratie van ruimtelijk beleid en milieubeleid. De nota doet geen nieuwe inhoudelijke beleidsvoorstellen voor die beleidsterreinen. </antwoord>
      <noten afkomstig="antwoord"/>
   </antwoorden>
</kvr>
