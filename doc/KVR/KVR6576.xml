<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Doel (VVD) over de geluidshinder van Awacs-vliegtuigen in Zuid-Limburg. (Ingezonden 3 februari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6576
</item>
         <item attribuut="Inhoud">Vragen betreffen geluidshinder van Awacs-vliegtuigen van de vliegbasis Geilenkirchen (Duitsland) en technische aanpassingen op geluid te beperken ("hush kits").</item>
         <item attribuut="Rubriek">Milieu (Geluidhinder) Veiligheidsbeleid en defensie (Luchtmacht)</item>
         <item attribuut="Trefwoorden">Geluidhinder Militaire vliegtuigen</item>
         <item attribuut="Vindplaats">Kamervragen met antwoord 1997-1998, nr. 770, Tweede Kamer</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="VVD">Van den Doel</persoon>
         </item>
         <item attribuut="Datum_reaktie">1998-02-26</item>
         <item attribuut="Datum_indiening">1998-02-03</item>
         <item attribuut="Document-id">KVR6576</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1577" allpagenumbers="1577 1578" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6576" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="770" onderwerp="" indiendatum="1998-02-3">
         <vrager partij="VVD" oorsprong="parlement">Van den Doel</vrager>
         <vraagt-aan/>
      </vraagdata>
      <antwoorddata antwoorddatum="1998-02-26">
         <antwoorder functie="staatssecretaris" ministerie="Defensie">Gmelich Meijling</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich dat de instemming van de Kamer met het Awacs-moderniseringsprogramma was gebaseerd op de verwachting dat op korte termijn maatregelen zouden worden genomen om de geluidshinder in Zuid-Limburg a.g.v. de inzet van Awacs-vliegtuigen te doen afnemen? <voetnoot nummer="1"/>
      </vraag>
      <vraag nummer="2" voetnoot="2">Hoe verhouden zich de uitspraken van de ondercommandant van de Awacs-vliegbasis Geilkirchen, dat het onderzoek naar de hush-kits nog zeker tot 1999 zal duren, tot de toezeggingen die ter zake aan de Kamer zijn gedaan? <voetnoot nummer="2"/>
      </vraag>
      <vraag nummer="3">Wat heeft het onderzoek van de Force Commander, dat aan de Kamer is toegezegd en dat in 1997 zou worden afgesloten, aan concrete maatregelen opgeleverd? </vraag>
      <vraag nummer="4" voetnoot="3">In hoeverre is de toezegging waargemaakt dat op korte termijn een deel van de vluchten naar andere bases in Europa zou worden verplaatst? <voetnoot nummer="3"/>
      </vraag>
      <vraag nummer="5">Wat is het standpunt van de provincie Limburg en de gemeente Onderbanken m.b.t. het kappen van bomen in de «opstijgroute» van de AWACS-vliegtuigen? </vraag>
      <vraag nummer="6">Worden in de praktijk Nederlandse KDC-10’s ingezet t.b.v. het bijtanken van Awacs-vliegtuigen om zo het aantal starts en landingen te beperken? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="24 400 X" documentnummer="123">Kamerstuk 24 400 X, nr. 123</noot>
         <noot nummer="2">Volkskrant 29 januari 1998 en Kamerstuk 24 400 nr. 123</noot>
         <noot nummer="3" documenttype="Kamerstuk" kamerstuk-id="24 400 X" documentnummer="123">Kamerstuk 24 400 X, nr. 123</noot>
      </noten>
   </vragen>
   <antwoorden aantal="6">
      <antwoord nummer="1">In het overleg met de Tweede Kamer in juni 1996 (kamerstuk 24 400 X, nr. 123) en in november 1996 (kamerstuk 25 000 X, nr. 50) heb ik toegezegd de Kamer te zullen informeren over de voortgang van het onderzoek naar de mogelijkheden van vermindering van de geluidshinder. </antwoord>
      <antwoord nummer="2">Door Defensie is in internationaal verband met succes gepleit voor onder andere het onderzoek naar de introductie van zgn. hush-kits. De opdracht daarvoor is door de NAVO in concurrentiestelling gegund. De praktische uitvoering zal naar de huidige informatie eerst kunnen worden afgerond in 1999, gezien de tijd benodigd voor studie en prototypetesten. </antwoord>
      <antwoord nummer="3">Aan de Force Commander zijn drie onderzoeken opgedragen. Het eerste onderzoek betreft de mogelijkheden voor het toepassen van hush-kits (zie vraag 2). Het tweede onderzoek betreft het verminderen van het aantal vluchten op de basis Geilenkirchen (zie vraag 4). Het derde onderzoek betreft aanpassingen op de basis Geilenkirchen. Dit laatste onderzoek heeft in december 1997 geleid tot een rapport over de mogelijkheden tot verlegging van de start- en landingsbaan in Duitse richting. De conclusie op grond van het rapport luidt dat de nadelen van de verlegging van de baan in het geheel niet opwegen tegen de voordelen van het beschermen van de bomen van de Schinveldse bossen. </antwoord>
      <antwoord nummer="4">Verplaatsing van AWACS-vluchten vanuit de Main Operating Base Geilenkirchen naar andere bases met het oog op de vermindering van de geluidshinder is binnen de operationele mogelijkheden door de Force Commander doorgevoerd. Deze inspanningen hebben ertoe geleid, dat in 1997 het aantal vliegbewegingen op de basis Geilenkirchen is teruggebracht tot 36% van het totale aantal AWACS-vliegbewegingen. In de omringende landen (Nederland, België en Denemarken) zijn inmiddels restricties van kracht geworden ten aanzien van het aantal oefenvluchten dat mag worden uitgevoerd met AWACS-toestellen. Verdere verplaatsing zal ertoe leiden dat andere landen in het kader van de zogeheten reciprociteit zullen verzoeken om vliegbewegingen op Geilenkirchen te kunnen uitvoeren. Hierdoor zal per saldo geen afname van vliegbewegingen op Geilenkirchen worden bereikt. Waar mogelijk worden vliegbewegingen voor de training van vliegers uitgevoerd op andere vliegbases dan Geilenkirchen. </antwoord>
      <antwoord nummer="5">Het standpunt van de gemeente Onderbanken is dat niet actief medewerking zal worden verleend aan het treffen van maatregelen m.b.t. de te hoge bomen in het obstakelvrije vlak van de vliegbasis. Het standpunt van Gedeputeerde Staten van Limburg is echter dat de gemeente Onderbanken medewerking dient te verlenen aan het ongestoord en veilig functioneren van de vliegbasis Geilenkirchen. </antwoord>
      <antwoord nummer="6">Neen. Nederlandse KDC-10’s worden vooral gebruikt voor bijtanken van Nederlandse F-16’s en het verzorgen van passagiers- en vrachttransport. Restcapaciteit wordt incidenteel en in beperkte mate ook beschikbaar gesteld ten behoeve van AWACS-vliegtuigen. Dit beperkt zich tot test- en oefenvluchten. Het aantal starts en landingen wordt hierdoor niet beperkt. </antwoord>
      <noten afkomstig="antwoord"/>
   </antwoorden>
</kvr>
