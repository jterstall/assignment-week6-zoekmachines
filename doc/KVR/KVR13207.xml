<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de kraamzorg. (Ingezonden 7 februari 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13207
</item>
         <item attribuut="Inhoud">Vragen naar aanleiding van het faillissement van twee reguliere kraamzorginstellingen, over de gevolgen van het maximumuurtarief en de marktwerking in de kraamzorg.</item>
         <item attribuut="Rubriek">Gezondheidszorg (Overig)</item>
         <item attribuut="Trefwoorden">Kraamverzorging</item>
         <item attribuut="Vindplaats">Kamervragen met antwoord 2000-2001, nr. 769, Tweede Kamer</item>
         <item attribuut="Vraagnr_bij_indiening">2000106040</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2001-03-01</item>
         <item attribuut="Datum_indiening">2001-02-07</item>
         <item attribuut="Document-id">KVR13207</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1593" allpagenumbers="1593 1594" vetnummer="2000106040" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13207" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="769" onderwerp="" indiendatum="2001-02-7">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-03-1">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Wat is uw reactie op het faillissement van twee reguliere kraamzorginstellingen, de stichting Kraamzorg Leiden-Den Haag en Cunina te Amsterdam? Kunt u inzicht geven in de oorzaken van deze ernstige financiële problemen? 1, 2 </vraag>
      <vraag nummer="2" voetnoot="2">Is er nog steeds sprake van een grote druk op de tarieven en hierdoor onverantwoorde prijsafspraken zoals gesteld wordt door de LVT? <voetnoot nummer="2"/>
      </vraag>
      <vraag nummer="3" voetnoot="3">Betekent dit dat het afgesproken maximale uurtarief niet kostendekkend is, of wordt hier in de praktijk nog steeds onder gedoken? Zo ja, hoe strookt dat met uw uitspraken in de brief van 9 februari 2000 aan de Kamer? <voetnoot nummer="3"/>
      </vraag>
      <vraag nummer="4">Tonen de blijvende problemen in de kraamzorg – de concurrentie op prijzen, de «krenten uit de pap» waardoor reguliere instellingen de kortdurende zorg en zorg voor allochtone kraamvrouwen geheel moeten opvangen – aan dat marktwerking, ook in deze sector, afgeschaft moet worden? Zo neen, waarom niet? </vraag>
      <vraag nummer="5">Zijn er naast de twee genoemde instellingen nog meer instellingen in de problemen? Zo ja, welke en wat doet u om deze instellingen uit de problemen te helpen? </vraag>
      <vraag nummer="6">Is de Inspectie inmiddels gereed met haar onderzoek naar kwaliteit of wanneer kan de Kamer deze rapportage verwachten? </vraag>
      <noten afkomstig="vraag">
         <noot nummer="4"/>
         <noot nummer="1" datum="2001-01-17" bron="Parool">Parool, 17 januari 2001</noot>
         <noot nummer="2" datum="2001-01-25" bron="Haagsche Courant">Haagsche Courant, 25 januari 2001</noot>
         <noot nummer="3">Brief ministerie VWS aan de Tweede Kamer 9 februari 2000, VWS 2000, nr. 184</noot>
         <noot nummer="4">Verslag van een algemeen overleg gevoerd op 30 maart 2000, (Kamerstuk 26 800 XVI, nr. 92)</noot>
      </noten>
   </vragen>
   <antwoorden aantal="6">
      <antwoord nummer="1" voetnoot="1">Het faillissement van deze twee kraamzorginstellingen baart mij zorgen, vanwege de mogelijke negatieve gevolgen voor het aanbod van de kraamzorg. Daarom heb ik naar aanleiding van berichten die ik ontving over de financiële problemen bij deze twee instellingen het College Sanering Ziekenhuisvoorzieningen gevraagd onderzoek te doen naar de oorzaak van deze financiële problemen bij deze instellingen. Het College Sanering is in de afgelopen twee jaar op mijn verzoek betrokken geweest bij onderzoek naar financiële problemen van vier kraamzorgorganisaties. Op grond van deze betrokkenheid is door het college onlangs een analyse gemaakt naar de oorzaken van de problematiek, deze in de vorm van een signaleringstoets (bijgevoegd) <voetnoot nummer="1"/>. Hieruit kwam het volgende naar voren: In alle vier de gevallen was sprake van onvoldoende management over een langere periode. Ook heeft het interne toezicht op bestuurlijk niveau niet adequaat gefunctioneerd. Vastgesteld is dat de tariefstelling als zodanig niet de directe aanleiding is geweest. Wel is sprake geweest van cumulatie van factoren; er zit weinig speelruimte in de tarieven, waardoor bij onvoldoende management er nauwelijks ruimte overblijft om te corrigeren of te reserveren. Immers de opbouw van het tarief is in beginsel niet afgestemd op het inlopen van financiële problemen van instellingen. Zeker wanneer deze problemen gedurende meerdere jaren zijn gecumuleerd. Daarnaast speelt de toename van kortdurende kraamzorg in sommige regio’s een rol. Tevens is geconstateerd dat deregulering en marktwerking een groter beroep doen op het management van de instelling. Geconstateerd kan worden dat de directies en besturen van de betrokken kraamzorginstellingen onvoldoende geëquipeerd waren om leiding te geven aan de totale organisatie. Het College sanering constateert dat deze vier organisaties inzake het management hoe dan ook toch in de problemen waren gekomen. Gesteld kan worden dat deregulering en marktwerking ervoor hebben gezorgd dat financiële problemen bij instellingen met een zwak management zich eerder openbaren. </antwoord>
      <antwoord nummer="2">Er is landelijk geen inzicht in de afspraken die lokaal worden gemaakt tussen zorgverzekeraars en de kraamzorginstellingen. Daarom is het niet mogelijk aan te geven of de druk op de tarieven en daardoor onverantwoorde prijsafspraken nog steeds plaatsvindt. Van partijen begrijp ik dat in de onderhandelingen over de tarieven wederzijds meer rekening wordt gehouden met mogelijke kwalitatieve en financiële gevolgen. Ter informatie kan ik u nog melden dat door Zorgverzekeraars Nederland in december 2000 een brief is gestuurd aan alle zorgverzekeraars waarin expliciet aandacht wordt gevraagd voor de problematiek in de kraamzorg. Hierin wordt een dringend beroep gedaan op de verzekeraars reële tariefafspraken te maken inclusief de kosten voor opleidingen. </antwoord>
      <antwoord nummer="3">Vooralsnog kan niet geconcludeerd worden dat het maximale tarief niet kostendekkend is. Het gaat erom dat contractpartners met elkaar een zodanig evenwichtige tariefafspraak maken dat voldoende rekening gehouden wordt met de omvang en kwaliteit van de kraamzorg in zijn geheel, maar ook met de toename van de «duurdere» kortdurende kraamzorg, die met name in de grote steden een steeds groter aandeel uitmaakt van die zorg. Overigens is op initiatief van de partijen afgesproken dat in het maximumtarief de voorlopige trend van het komende jaar alvast wordt verwerkt. Tevens is bij de berekening van het nieuwe maximumtarief meer rekening gehouden met het fenomeen van de kortdurende zorg. Partijen (ZN, LVT en BTN) hebben ingestemd met de door het CTG gehanteerde systematiek om het maximumtarief aan te passen aan de toename van de kortdurende zorg. In mijn brief van 9 februari 2000 wordt weergegeven dat door de brancheorganisaties en verzekeraars de «tarievenslag» naar hun inschatting nagenoeg voorbij is. Deze waarneming is nog steeds actueel. </antwoord>
      <antwoord nummer="4">Zoals uit antwoord op vraag 1 naar voren komt is de oorzaak van de financiële problemen voornamelijk ontstaan door onvoldoende management over een langere periode. Deregulering en marktwerking doen een groter beroep op het management van de instelling. Het College Sanering stelt dan ook dat de deregulering en marktwerking ervoor hebben gezorgd dat financiële problemen bij instellingen met een zwak management zich eerder openbaren. Het faillissement van enkele kraamzorgorganisaties betekent voor mij niet dat de marktwerking afgeschaft zou moeten worden. Ik ben van mening dat het op zichzelf genomen een zuiverende functie kan hebben en een impuls kan zijn op bestuurlijk niveau meer aandacht te besteden aan het versterken van management op dit onderdeel. </antwoord>
      <antwoord nummer="5">Naast de vier onderzochte instellingen is mij niet bekend dat er nog meer instellingen in de problemen zijn. Zorginstellingen zijn zelf verantwoordelijk voor het eigen functioneren. Deze eigen verantwoordelijkheid van de instelling houdt in dat zij zelf verantwoordelijk is voor de inrichting van haar organisatie, voor goed management (ook financieel), voor een goede bedrijfsvoering en voor een goede verantwoording. Het intern toezicht op de gang van zaken is een verantwoordelijkheid van de instelling zelf. Voor het verlenen van kraamzorg aan ziekenfondsverzekerden moet een kraamzorginstelling een overeenkomst hebben gesloten met een ziekenfonds. Als contractpartij heeft het ziekenfonds ook een verantwoordelijkheid. De overeenkomst is immers gesloten om de aanspraak van verzekerden op kwalitatief verantwoorde en doelmatige zorg veilig te stellen. Vanuit die optiek heeft het ziekenfonds een duidelijk belang en verantwoordelijkheid om toe te zien op de naleving van de overeenkomst en daarmee voor het zorgdragen voor de continuïteit van de zorg aan verzekerden. In het kader van de overeenkomst legt de instelling verantwoording – ook wat betreft de financiën – af aan de zorgverzekeraar als haar contractspartij en oefent de verzekeraar het externe toezicht uit op de instelling. Het externe toezicht op de kwaliteit van zorg is een verantwoordelijkheid van de IGZ. </antwoord>
      <antwoord nummer="6">De voorbereidingen voor het onderzoek door de Inspectie, naar de kwaliteit van de kraamzorg, zijn zo goed als afgerond en het daadwerkelijke veldonderzoek gaat in de tweede helft van februari van start. De eindrapportage staat voor eind augustus geprogrammeerd. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
