<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over het mogelijke experiment met de Diagnose Behandel Combinaties (DBC). (Ingezonden 28 oktober 2003); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18923
</item>
         <item attribuut="Inhoud">Vragen naar aanleiding van een artikel in Vrij Nederland van 22 oktober 2003, dat het experiment met de DBC's gedoemd is te mislukken en er meerdere directeuren zijn die bedenkingen hebben.</item>
         <item attribuut="Rubriek">Gezondheidszorg (Medische beroepen) Gezondheidszorg (Zorginstellingen)</item>
         <item attribuut="Trefwoorden">Medische specialisten Ziekenhuizen</item>
         <item attribuut="Vindplaats">Kamervragen met antwoord 2003-2004, nr. 340, Tweede Kamer</item>
         <item attribuut="Vraagnr_bij_indiening">2030401960</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-11-20</item>
         <item attribuut="Datum_indiening">2003-10-28</item>
         <item attribuut="Document-id">KVR18923</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="731" allpagenumbers="731 732 733" vetnummer="2030401960" code="0304tkkvr340" lopendefooter="Tweede Kamer, vergaderjaar 2003–2004, Aanhangsel" filenaam="KVR18923" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="340" onderwerp="" indiendatum="2003-10-28">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-11-20">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Wat is uw reactie op de beweringen in een recente perspublicatie dat het systeem van Diagnose Behandel Combinaties (DBC’s) gedoemd is te mislukken en er meerdere directeuren zijn die bedenkingen hebben? <voetnoot nummer="1"/>
      </vraag>
      <vraag nummer="2">Klopt het dat wanneer er geen contract afgesloten wordt tussen zorgverzekeraar en zorginstelling de patiënt een rekening wordt gepresenteerd? Zo ja, bent u van mening dat het de verantwoordelijkheid van de patiënt is om in de gaten te houden met welke instelling zijn of haar zorgverzekeraar een contract heeft? Zo neen, wat zijn dan de concrete gevolgen voor patiënten als ze in een zorginstelling worden opgenomen waarmee geen contract is afgesloten? </vraag>
      <vraag nummer="3">Bent u van mening dat patiënten niet financieel gedupeerd mogen raken wanneer er geen contracten worden afgesloten? Zo ja, hoe kan dit worden voorkomen wanneer een patiënt ongepland wordt opgenomen in een zorginstelling waar zijn of haar zorgverzekeraar geen contract mee heeft? </vraag>
      <vraag nummer="4">Bent u van mening dat de keuzevrijheid voor een ziekenhuis door patiënten ingeperkt wordt zodra een zorgverzekeraar geen contract afsluit met een instelling? Zo ja, is dit wat u heeft beoogd bij het opzetten van de DBC-systematiek? </vraag>
      <vraag nummer="5">Wat is uw reactie op de bewering dat Zelfstandige Behandel Centra (ZBC’s) alleen de eenvoudige en winstgevende operaties zullen uitvoeren en geen dure intensive care of laboratoria in huis zullen hebben en dat dit leidt tot oneerlijke concurrentie? </vraag>
      <vraag nummer="6">Hoe verklaart u dat er gesproken wordt van een stijging van de administratieve lasten terwijl in uw brief aan de Kamer van 22 oktober 2003 wordt gesteld dat het zal leiden tot een daling van de administratieve lasten? 1, 2 </vraag>
      <vraag nummer="7">Wat is uw reactie op de suggestie dat specialisten zullen worden verleid om te kiezen voor de DBC die het meeste oplevert? Bent u van mening dat dit onder de noemer fraude valt? Wat zijn uw mogelijkheden om dit te voorkomen? </vraag>
      <vraag nummer="8">Wat is uw reactie op de evaluatie van het Onze Lieve Vrouwen Gasthuis te Amsterdam op de afdeling Orthopedie waaruit blijkt dat eenderde van de gestelde diagnose niet overeenkomt met de ingevoerde DBC-code, en daarmee de betrouwbaarheid van de DBC-systematiek minder groot is dan voorgesteld? </vraag>
      <vraag nummer="9">Wat gaat u ondernemen op het moment dat blijkt dat bij invoering van DBC’s de kosten stijgen en het zorgbudget overschrijden? </vraag>
      <noten afkomstig="vraag">
         <noot nummer="1" datum="2003-10-22" bron="Vrij Nederland" titel="Experiment Mislukt">Vrij Nederland, 22 oktober 2003: «Experiment Mislukt»</noot>
         <noot nummer="1" documenttype="Kamerstuk" kamerstuk-id="29 248" documentnummer="1">Kamerstuk 29 248, nr. 1</noot>
      </noten>
   </vragen>
   <antwoorden aantal="9">
      <antwoord nummer="1">Het is mij bekend dat er in het veld personen zijn die bedenkingen hebben bij de nieuwe bekostigingssystematiek op basis van DBCs. Ik ben van mening dat de invoering van zo’n belangrijk en ingrijpend systeem als de bekostiging voor ziekenhuizen nimmer geruisloos kan worden ingevoerd. Overigens zijn dergelijke geluiden er in sterkere mate over de werking van de huidige Functiegerichte Budgettering. De FB geeft niet de optimale prikkel voor productie en stimuleert te weinig tot doelmatigheid en vernieuwing. Tenslotte ondersteunt het FB-systeem te weinig de realisatie van de gewenste transparantie. Ik heb geconstateerd dat er, mede vanwege de kritiek op de FB, veel draagvlak is voor de overstap naar het nieuwe bekostigingssysteem op basis van DBCs. Zorgverzekeraars Nederland (ZN), de Nederlandse Vereniging van Ziekenhuizen (NVZ), de Orde van Medisch Specialisten (OMS) en de Vereniging van Academische Ziekenhuizen (VAZ) hebben het systeem zelf ontwikkeld. Op 23 september jl. heb ik met deze partijen gezamenlijk de conclusie getrokken dat gefaseerde invoering van de DBC-systematiek per 1 juli 2004 mogelijk en wenselijk is. Alle partijen (en dus ook hun achterban) hebben derhalve groen licht gegeven voor de invoering. Ik ga ervan uit dat partijen dit niet zouden hebben gedaan als ze van mening zijn dat hun systeem «gedoemd is te mislukken». </antwoord>
      <antwoord nummer="2">Volgend jaar wordt voor slechts een beperkt aantal DBCs (maximaal 10% van de ziekenhuisproductie), bestaand uit electieve zorgproducten, de contracteerplicht opgeheven. Wanneer een ziekenfonds geen contract afsluit met een ziekenhuis, zal het dus planbare zorg betreffen. Juist voor deze zorg vind ik het gewenst om de contracteerplicht af te schaffen en een stelsel van concurrerende zorgverzekeraars en vrije marktwerking te introduceren. In plaats van verplichte, collectieve en uniforme onderhandelingen met alle zorgaanbieders, kunnen zorgverzekeraars voor planbare zorgproducten in alle vrijheid met individuele ziekenhuizen tot «zorg op maat» komen. Op die manier voldoen ze niet meer aan hun zorgplicht door middel van confectie, maar door het leveren van maatwerk. Het is de verantwoordelijkheid van het ziekenfonds om aan zijn verzekerden duidelijk te maken op welke wijze het invulling geeft aan zijn wettelijke zorgplicht. Als een verzekerde zich bij een ziekenfonds aanmeldt, zal het ziekenfonds duidelijk moeten aangeven bij welke instellingen bepaalde vormen van zorg gecontracteerd zijn. Als de patiënt toch behandeld wenst te worden in een niet door zijn ziekenfonds gecontracteerd ziekenhuis, staat hem de mogelijkheid open om (beargumenteerd) vooraf toestemming te vragen aan het ziekenfonds voor een behandeling in een niet-gecontracteerde instelling. Daarmee kunnen de kosten achteraf toch nog door het ziekenfonds ten laste van de wettelijke verzekering gebracht worden. Als de patiënt vooraf geen toestemming vraagt voor een behandeling in een niet-gecontracteerde instelling, of wel vooraf toestemming vraagt, maar die (beargumenteerd) niet krijgt van het ziekenfonds, dan zal de patiënt daarvan de eventuele financiële consequenties moeten aanvaarden. Om de verzekerde/patiënt in dat geval tot een afgewogen oordeel te kunnen laten komen, zal ik ziekenhuizen verplichten een prijslijst openbaar te maken voor DBCs waarvoor de verzekeraar van de patiënt geen contract heeft afgesloten met het desbetreffende ziekenhuis. Wellicht ten overvloede merk ik op dat het de verzekerde/patiënt altijd vrij staat zich laten behandelen in een ander ziekenhuis of zelfstandig behandelcentrum (waarmee zijn verzekeraar wél een contract heeft afgesloten), danwel zich te verzekeren bij een andere zorgverzekeraar (die wel een contract heeft afgesloten met het desbetreffende ziekenhuis). </antwoord>
      <antwoord nummer="3">Over de (financiële) verantwoordelijkheden van de zorgverzekeraar, het ziekenhuis en de verzekerde/patiënt in die situatie verwijs ik u naar het antwoord van vraag 2. Zoals in het antwoord van vraag 2 geformuleerd, betreft het afschaffen van de contracteerplicht slechts de planbare zorg. De door u gestelde vraag over een ongeplande opname in een zorginstelling zonder contract is niet aan de orde. </antwoord>
      <antwoord nummer="4">De primaire doelstelling van de DBC-systematiek is het vergroten van de transparantie en de doelmatigheid van de ziekenhuiszorg. De te verwachten positieve effecten van deze nieuwe systematiek zullen voor de patiënt in eerste instantie slechts indirect merkbaar zijn. De DBC-systematiek maakt een betere aansluiting mogelijk op de zorgvraag van patiënten. Zij verlangen tijdige levering, variatie in het aanbod en een klantgerichte instelling van hun zorgverzekeraar en het ziekenhuis waar ze behandeld worden. Voor een deel van de DBCs (10% van de ziekenhuisproductie) zullen vrije onderhandelingen tussen aanbieder en verzekeraar plaatsvinden. Hierdoor kunnen op lokaal niveau afspraken worden gemaakt over de gewenste prijs, volume en kwaliteit van de zorg passend bij de zorgvraag. Het afschaffen van de (omgekeerde) contracteerplicht is een essentiële stap om dergelijk maatwerk te kunnen leveren. Wel is het zo dat als een zorgverzekeraar met minder ziekenhuizen contracten afsluit, de keuze van de verzekerde/patiënt inderdaad kleiner wordt. Echter, wanneer de keuze uit alle 120 ziekenhuizen, waarmee hetzelfde contract moet worden afgesloten, verandert in een keuze uit minder ziekenhuizen, waarmee «contracten op maat» zijn afgesloten, vind ik dit een beperking van de keuzevrijheid die te prefereren is. De facto is er nu sprake van maar één contract. Een ruime keuze uit «meer van hetzelfde» of confectie wordt derhalve ingeruild voor een minder ruime keuze uit maatwerk. Dat vind ik een winstpunt voor de verzekerde/patiënt, wat een kleine inperking van de keuzevrijheid rechtvaardigt. </antwoord>
      <antwoord nummer="5">Ik ben het niet eens met deze bewering. Per 1-7-2004 zal de nieuwe DBC-bekostigingssystematiek verplicht worden ingevoerd. Voor een groot aantal DBCs stelt het CTG tarieven vast (segment A). Voor een beperkt aantal DBCs komt er prijsvrijheid (segment B). De zelfstandige behandelcentra richten zich vooral op de laatstgenoemde categorie DBCs. Het gaat daarbij onder meer om relatief simpele ingrepen, die niet spoedeisend zijn en die in dagbehandeling of polikliniek kunnen plaatsvinden. De beperking voor zelfstandige behandelcentra, namelijk dat zij zich slechts op zorg in polikliniek of dagbehandeling mogen richten, betekent automatisch dat zij geen intensive care leveren. Intensive care voorzieningen dienen op ieder moment beschikbaar te zijn, terwijl behandelcentra veelal ’s nachts gesloten zijn vanwege het feit dat zij geen klinische opnamen mogen verrichten. In het segment met vrije prijzen worden ziekenhuizen verplicht een uniforme opslag van 12,5% voor kapitaallasten te hanteren, bovenop de prijs die in vrije onderhandeling voor een DBC is afgesproken. Hiermee komt de prijsstelling van ziekenhuizen op een min of meer gelijk niveau als dat van de zelfstandige behandelcentra. Door het creëren van het gelijke speelveld worden behandelcentra in staat gesteld eerlijk te concurreren. In de onderhandelingen met zorgverzekeraars kunnen zij reële prijzen (inclusief exploitatiekosten) overeen komen. </antwoord>
      <antwoord nummer="6">Uit de evaluatie van het experiment is gebleken dat vooral de invoering van de DBC-systematiek voor een ziekenhuis een aanzienlijke inspanning vergt. Deze inspanning betreft het toepassen van de DBC-systematiek op het eigen ziekenhuis, incl. de andere registratie en daarvoor noodzakelijke omvorming van werkprocessen. Daar staat tegenover dat al tijdens de invoering veel betekenisvollere informatie ontstaat. Na de invoeringsfase levert de DBC-systematiek wel degelijk een vermindering van de administratieve lasten op ten opzichte van de huidige situatie. Een voorbeeld: op dit moment declareren ziekenhuizen alle uitgevoerde verrichtingen. Uit de gegevens tot nu toe blijkt dat een DBC gemiddeld 13 a 14 verrichtingen bevat. Zodra de DBCs zijn ingevoerd, worden slechts de DBCs of DBC-groepen gedeclareerd. Dit is een majeure afname van de administratieve lasten. </antwoord>
      <antwoord nummer="7">Hoewel ik er vanuit ga dat medisch specialisten, gelet op hun professionele integriteit, zullen trachten een zo goed mogelijke diagnose te stellen en bijbehorende DBC te registreren, zie ik het probleem dat het verleidelijk kan zijn voor een duurdere DBC te kiezen. Ik ben stellig van mening dat voorkomen moet worden dat bewust wordt gekozen voor de DBC die het meest oplevert, in plaats van de DBC die feitelijk wordt geleverd. Daarom zijn in de DBC-systematiek belangrijke waarborgen opgenomen voor de juiste «codering» en de daarop gebaseerde informatievoorziening binnen ziekenhuizen. Er is bijvoorbeeld een kaderregeling Administratieve Organisatie, er zijn voorschriften voor de registratie en er is een «validatiemodule». Deze validatiemodule controleert automatisch of de geregistreerde verrichtingen passen bij de geregistreerde DBC-activiteiten die een patiënt heeft ontvangen (bijvoorbeeld MRI, ligdagen, operatie, enz). Als uit de koppeling blijkt dat de feitelijke geleverde zorg niet klopt met de door de medisch specialist aangegeven DBC, dan wordt dit aangepast. Door deze elektronische koppeling wordt het nagenoeg onmogelijk om tot een onjuiste DBC-codering te komen. De validatie geschiedt geheel automatisch. </antwoord>
      <antwoord nummer="8">Ook bij het opstellen van de evaluatie van het experiment bleek dat soms de koppeling tussen de feitelijk geleverde zorg en de door de medisch specialist aangegeven DBC niet altijd juist was. Dit hangt deels samen met het gegeven dat tijdens het experiment ervaring moest worden opgedaan, ook met het koppelen van de feitelijk geleverde zorg aan de juiste DBC. In het antwoord op vraag 7 is aangegeven dat via de validatiemodule deze koppeling wel tot stand kan worden gebracht. </antwoord>
      <antwoord nummer="9">Ik ga niet eerst de DBC-systematiek invoeren en pas daarna iets ondernemen als de kosten blijken te stijgen. Daarom heb ik het invoeringsmodel zodanig vormgegeven dat de budgettaire risico’s beheersbaar zijn. Per 1 juli 2004 zal een onderscheid worden gemaakt in twee segmenten: Vaste segment De bekostiging van het grootste deel van de DBCs (90% van de ziekenhuisproductie) wordt gebaseerd op het huidige ziekenhuisbudget en de huidige lump-sum voor medisch specialisten. Het enige wat in dit segment verandert, is dat de financiering plaatsvindt op basis van DBCs. Vrije segment Voor een beperkt deel van de DBCs (10% van de ziekenhuisproductie) zal vrije prijsvorming plaatsvinden. Deze vrije prijsvorming blijft beperkt tot het ziekenhuisdeel en geldt niet voor de medisch specialistische zorg. Voor de medisch specialistische zorg zal in het vrije segment een landelijk vast uurtarief gelden. Voor een uitgebreide toelichting op de vormgeving van het model verwijs ik naar mijn brief van 10 oktober 2003 (kenmerk: CZ/B 2419299). </antwoord>
      <noten afkomstig="antwoord"/>
   </antwoorden>
</kvr>
