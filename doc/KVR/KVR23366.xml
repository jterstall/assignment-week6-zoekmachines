<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Gerkens en De Wit (beiden SP) aan de minister van Sociale Zaken en Werkgelegenheid over kleine ondernemers die niet verzekerd zijn tegen ziekte. (Ingezonden 7 juni 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23366
</item>
         <item attribuut="Inhoud">Door het opheffen van de wettelijke verzekering tegen arbeidsongeschiktheid (WAZ) blijken kleine ondernemers niet meer verzekerd tegen ziekte (Trouw, 4 juni 2005).</item>
         <item attribuut="Rubriek">Bedrijfsleven en industrie (Midden- en kleinbedrijf) Gezondheidszorg (Zorgverzekeringen) Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG))</item>
         <item attribuut="Trefwoorden">Arbeidsongeschiktheidsverzekeringen Midden- en kleinbedrijf Ziektekostenverzekeringen</item>
         <item attribuut="Vindplaats">Kamervragen met antwoord 2004-2005, nr. 1961, Tweede Kamer</item>
         <item attribuut="Vraagnr_bij_indiening">2040515950</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Gerkens</persoon>
            <persoon partij="SP">De Wit</persoon>
         </item>
         <item attribuut="Datum_reaktie">2005-06-28</item>
         <item attribuut="Datum_indiening">2005-06-07</item>
         <item attribuut="Document-id">KVR23366</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4175" allpagenumbers="4175 4176" vetnummer="2040515950" code="0405tkkvr1961" lopendefooter="Tweede Kamer, vergaderjaar 2004–2005, Aanhangsel" filenaam="KVR23366" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1961" onderwerp="" indiendatum="2005-06-7">
         <vrager partij="SP" oorsprong="parlement">Gerkens</vrager>
         <vrager partij="SP" oorsprong="parlement">De Wit</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-06-28">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw reactie op het artikel «Kleine ondernemer niet verzekerd tegen ziekte»? <voetnoot nummer="1"/>
      </vraag>
      <vraag nummer="2">Deelt u de conclusie dat het feit dat kleine ondernemers zich massaal niet verzekeren komt doordat vorig jaar de wettelijke verzekering tegen arbeidsongeschiktheid (WAZ) ophield te bestaan? Zo neen, waarom niet? </vraag>
      <vraag nummer="3">Deelt u de mening dat de aangeboden particuliere verzekeringen te duur en de uitkeringen vaak te laag zijn? Zo neen, waarom niet? </vraag>
      <vraag nummer="4">Vindt u het wenselijk dat naar schatting slechts 10% van de ondernemers een WAZ-vervangende verzekering heeft? Zo ja, waarom? Zo neen, wat zou u kunnen doen om deze situatie te veranderen? Gaat u dit ook doen? Zo neen, waarom niet? Zo ja, per wanneer? </vraag>
      <vraag nummer="5">Bent u bereid te onderzoeken welke alternatieve vorm van verzekeren het probleem van het niet verzekerd zijn van de zeer grote groep kleine ondernemers zou verhelpen? Zo neen, waarom niet? Zo ja, wanneer wilt u dit gaan doen? </vraag>
      <noten afkomstig="vraag">
         <noot nummer="1" datum="2005-06-4" bron="Trouw">Trouw, 4 juni 2005</noot>
      </noten>
   </vragen>
   <antwoorden aantal="3">
      <antwoord nummer="1 en 2">Ik heb kennisgenomen van het artikel. Hieronder ga ik nader in op het effect van de afschaffing van de WAZ op de verzekeringsgraad. Enerzijds is een opwaarts effect te verwachten. Daar waar tijdens de WAZ zonder – aanvullende – verzekering bij intreding van arbeidsongeschiktheid de WAZ van toepassing was, is zonder WAZ of particuliere verzekering in geval van arbeidsongeschiktheid terugval op een uitkering op grond van de Wet werk en bijstand (WWB) als vangnet aan de orde. Door de vermogens- en partnerinkomenstoets leidt dat mogelijk zelfs tot géén WWB-uitkering. Anderzijds kan de afschaffing van de WAZ zelfstandigen ertoe aanzetten er vrijwillig en bewust voor te kiezen geen verzekering af te sluiten. De afschaffing van de verplichte WAZ-verzekering maakt het immers mogelijk de met de voormalige WAZ-premies gemoeide gelden niet te besteden aan particuliere verzekeringspremies, maar op een andere wijze, bijvoorbeeld door deze in het eigen bedrijf te stoppen. Ten aanzien van een eventuele concentratie van niet verzekeren onder kleine zelfstandigen merk ik het volgende op. De premielasten leiden mogelijk tot een relatief zwaardere financiële last bij kleine dan bij grote zelfstandigen. Daarnaast is de behoefte aan verzekeren in principe beperkter naarmate het inkomen lager is, omdat de inkomstenderving in geval van arbeidsongeschiktheid dan ook geringer is. In het algemeen zullen kleinere zelfstandigen een lager inkomen hebben dan grotere zelfstandigen. Als gevolg hiervan kan het zijn dat zelfstandigen, zolang zij nog tot de kleinere ondernemingen behoren, minder behoefte hebben aan verzekeren. De verzekeringsgraad van zelfstandigen voor op de WAZ aanvullende particuliere verzekeringen, lag sinds de inwerkingtreding van de WAZ vrijwel constant op ongeveer 40%. Van het Verbond van Verzekeraars is vernomen dat de verzekeringsgraad thans op ongeveer 45% ligt. Hieruit kan worden afgeleid dat onder invloed van de afschaffing van de WAZ de verzekeringsgraad licht is gestegen. Wellicht dat sommige zelfstandigen er niet voor hebben gekozen zich particulier te verzekeren, maar meer zelfstandigen hebben die keuze juist wel gemaakt, zodat uiteindelijk thans meer zelfstandigen particulier verzekerd zijn dan voor de afschaffing van de WAZ. Overigens is het heel goed mogelijk dat de zelfstandigen die geen verzekering hebben gesloten, wel op een andere wijze dan verzekeren een voorziening hebben getroffen of een bestaande voorziening hebben uitgebreid voor inkomstenderving wegens arbeidsongeschiktheid, bijvoorbeeld in de vorm van een reservering op de balans van de eigen onderneming. </antwoord>
      <antwoord nummer="3">Het WAZ-premiepercentage lag in 2003 op 8,8, leidend tot premiebedragen tussen € 267 (bij een inkomen op minimumloonniveau) en € 2.196 (bij een inkomen op het niveau van het maximum premie-inkomen). Voor 2004 is de WAZ-premie, vooruitlopend op de afschaffing van de WAZ, op 0% bepaald. De gemiddelde premie voor een particuliere arbeidsongeschiktheidsverzekering ligt thans op ongeveer € 1.200. In het onderzoeksrapport dat als bijlage met het toenmalige voorstel van Wet einde toegang verzekering WAZ (29 497) aan uw Kamer is verzonden, is vermeld dat voor een particuliere dekking op het niveau van de WAZ (70% minimumloon), de premie in 2003 tussen € 323 en € 2.555 zou hebben bedragen. Op basis van deze gegevens is in genoemd rapport geconcludeerd dat de premie voor de publieke en de particuliere verzekering elkaar niet veel ontlopen. De regering is van mening dat ook thans bij gelijke dekking de gemiddelde particuliere premie en – indien deze nog van toepassing zou zijn – de WAZ-premie elkaar niet veel zouden ontlopen. Uiteraard is dit een macrobenadering. Op microniveau kan, afhankelijk van de keuze van zelfstandigen, hun leeftijd en het gekozen verzekerde bedrag, de premievergelijking anders uitvallen. Hierbij geldt de aantekening dat zelfstandigen die ten tijde van de WAZ minder dan de franchise verdienden, er in geval van particuliere verzekering altijd op achteruit gaan. Zij waren immers «gratis» verzekerd voor de WAZ. De hoogte van de uitkeringen is onder meer afhankelijk van het door zelfstandigen zelf te kiezen verzekerde bedrag. Als zelfstandigen een laag verzekerd bedrag kiezen, zal ook het in geval van arbeidsongeschiktheid uit te keren bedrag laag zijn. De hoogte van de daadwerkelijk uit te keren bedragen, is daarnaast afhankelijk van de uitkomst van de arbeidsongeschiktheidsbeoordeling (bepaling van de mate van arbeidsongeschiktheid). Ik ga er vanuit dat op dit punt ook de marktwerking zijn werk doet. Te strakke keuringen door een verzekeraar zullen verzekerden doen overstappen naar een andere verzekeraar. Er zal verzekeraars dus veel gelegen zijn aan een correcte en transparante claimbeoordeling. Voorts zijn er mogelijkheden om de premie voor particuliere arbeidsongeschiktheidsverzekeringen verder te drukken door meer mantelcontracten te sluiten. Zoals in het eerder genoemde onderzoeksrapport is geconstateerd, lag de verhouding tussen collectieve en individuele verzekeringsarrangementen in 2003 op 1:10. </antwoord>
      <antwoord nummer="4 en 5">De regering heeft in de parlementaire stukken bij het toenmalige voorstel van Wet einde toegang verzekering WAZ (29 497) de keuze tot afschaffing van de publieke verzekering gemotiveerd toegelicht. Wat betreft de verzekeringsmogelijkheden ziet de regering voldoende kansen op de particuliere markt. Specifiek voor zelfstandigen die moeilijk verzekerbaar zijn, is met het Verbond van Verzekeraars de zogenaamde alternatieve verzekering overeengekomen, waarvan MKB-Nederland heeft laten weten daarmee in te kunnen stemmen. Over de afschaffing van de WAZ en de mogelijkheid van alternatieve verzekering is gedegen voorlichting gegeven. Op grond hiervan ben ik van mening dat er geen reden is om alternatieve vormen van verzekeren te onderzoeken, dan wel om andere maatregelen te overwegen om de verzekeringsgraad van zelfstandige ondernemers te verhogen. </antwoord>
      <noten afkomstig="antwoord"/>
   </antwoorden>
</kvr>
