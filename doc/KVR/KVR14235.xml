<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de staatssecretaris van Volkshuisvesting, Ruimtelijke Ordening en Milieubeheer over de woonlasten van huurders en kopers. (Ingezonden 16 juli 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14235
</item>
         <item attribuut="Inhoud">Vragen naar aanleiding van het rapport "Woonuitgaven en woonkosten van huishoudens" dat concludeert dat in 1998 in alle inkomenscategorieën de gebruikskosten van huurders uitgedrukt in guldens per kwaliteitspunt per jaar dramatisch veel hoger zijn dan die van kopers.</item>
         <item attribuut="Rubriek">Inkomen en rechtspositie (Inkomens) Volkshuisvesting (Huurwoningen) Volkshuisvesting (Koopwoningen)</item>
         <item attribuut="Trefwoorden">Besteedbaar inkomen Koopwoningen Woninghuren</item>
         <item attribuut="Vindplaats">Kamervragen met antwoord 2000-2001, nr. 1666, Tweede Kamer</item>
         <item attribuut="Vraagnr_bij_indiening">2000113660</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2001-09-04</item>
         <item attribuut="Datum_indiening">2001-07-16</item>
         <item attribuut="Document-id">KVR14235</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3475" allpagenumbers="3475 3476" vetnummer="2000113660" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14235" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1666" onderwerp="" indiendatum="2001-07-16">
         <vrager partij="SP" oorsprong="parlement">Poppe</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-09-4">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is de gelijke behandeling van huurders en kopers nog steeds een uitgangspunt van het volkshuisvestingsbeleid? </vraag>
      <vraag nummer="2" voetnoot="1">Heeft u kennisgenomen van de uitkomsten van het rapport «Woonuitgaven en woonkosten van huishoudens» <voetnoot nummer="1"/>, dat concludeert dat in 1998 in alle inkomenscategorieën de gebruikskosten van huurders uitgedrukt in guldens per kwaliteitspunt per jaar dramatisch veel hoger zijn dan die van kopers? </vraag>
      <vraag nummer="3">Bent u met de onderzoekers van mening dat de gebruikskosten een betere maatstaf vormen voor de vergelijking van woonlasten van huurders en kopers dan de kasuitgaven? </vraag>
      <vraag nummer="4">Vindt u deze uitkomsten, die bv. inhouden dat huurders met een modaal inkomen in genoemd jaar meer dan vier keer zoveel woonlasten per kwaliteitspunt per jaar betaalden als eigen woningbezitters met een zelfde inkomen, rijmen met uw streven naar een gelijke behandeling van kopers en huurders? </vraag>
      <vraag nummer="5" voetnoot="2">Wat is uw commentaar op de conclusie dat «... voor de allerhoogste inkomens de koopwoning eind jaren negentig geen kostenpost maar een bron van inkomsten was» <voetnoot nummer="2"/>, met andere woorden: deze groep woonde voor niks en kreeg nog geld op de koop toe? </vraag>
      <vraag nummer="6">Wat is uw commentaar op de conclusie van het OTB dat ook bij een herberekening over een periode van 35 jaar (om de stormachtige prijsontwikkeling aan het eind van de jaren negentig te corrigeren) de woonlasten van eigenaar-bewoners nog steeds ruimschoots lager zijn dan die van de huurder? </vraag>
      <vraag nummer="7">Bent u bereid om de Tweede Kamer vóór de plenaire behandeling van de begroting VROM 2002 een uitgebreide schriftelijke reactie te sturen op de uitkomsten van het in uw opdracht uitgevoerde OTB onderzoek, met inbegrip van uw conclusies inzake eventuele bijstelling van de fiscale behandeling van kopen en huren? </vraag>
      <noten afkomstig="vraag">
         <noot nummer="1">OTB Delft; Elsinga, M. G., J. B. S. Conijn m.m.v. A. A. A. Mariën; Volkshuisvestingsbeleid en woningmarkt 31; 2001/44 blz./ISBN 90-407-2166-1</noot>
         <noot nummer="2" datum="2001-03-16" bron="Citaat persbericht OTB">Citaat persbericht OTB, 16 maart 2001</noot>
      </noten>
   </vragen>
   <antwoorden aantal="7">
      <antwoord nummer="1">Een gelijke behandeling van huurders en kopers is geen uitgangspunt van het huidige woonbeleid. In de Nota Mensen, wensen, wonen staat een verruiming van de keuzemogelijkheden van de burger centraal. Daarbij is het beleid gericht op een verdere groei van het eigenwoningbezit, mede in het licht van de wensen van de burgers. Dit laat natuurlijk onverlet dat ook het betaalbaarheidvraagstuk en consumentenbescherming van huurders onverminderd aandacht krijgen. </antwoord>
      <antwoord nummer="2">Ja, ik heb kennis genomen van het rapport van Elsinga en Conijn uit 2001 getiteld Woonuitgaven en woonkosten van huishoudens. Bij de beoordeling van de conclusies over de verschillen in gebruikskosten in 1998 van huurders in vergelijking met kopers, moet worden bedacht dat het gaat om een momentopname. Elke meting van gebruikskosten tussen huurders en kopers zal verschillend uitkomen afhankelijk van het moment waarop de meting plaatsvindt. Dit heeft te maken met het feit dat de gebruikskosten in sterke mate samenhangen met de waardeontwikkeling van de woning. In 1998 vielen de gebruikskosten per punt per inkomenscategorie hoger uit bij huurders dan bij kopers; in 1986 en gedeeltelijk in 1990 gold het omgekeerde, terwijl in 1994 de gebruikskosten ongeveer gelijk waren voor de verschillende inkomenscategorieën van huurders en kopers. </antwoord>
      <antwoord nummer="3">Ik ben van mening dat het gebruikskostenconcept en het kasuitgavenconcept elk een eigen functie hebben. Het ene concept is niet beter dan het andere. De toepassing van een concept is afhankelijk van de invalshoek en het doel van een vergelijking. Bij het woonbeleid is de betaalbaarheid van de woning belangrijk. Immers de maandelijkse kasuitgaven moeten opgebracht kunnen worden, wil de burger in een woning kunnen wonen. Het gaat dan om de financiële toegankelijkheid van de koop- of huurwoning. Voor de betaalbaarheid van het wonen zijn de kasuitgaven en niet de kosten bepalend. Op de wat langere termijn zijn de woonkosten relevant. Zittende bewoners worden geconfronteerd met de waardeontwikkeling van de woning. Deze bepaalt mede de hoogte van de woonkosten. Achterafgemeten kan de bewoner zo met behulp van de woonkosten bepalen of kopen een betere beslissing is geweest dan huren, of omgekeerd. </antwoord>
      <antwoord nummer="4">Ik verwijs u naar de antwoorden op de voorgaande vragen. </antwoord>
      <antwoord nummer="5">Zoals ik al aangaf bij de vragen 2 en 3, is het beeld voor 1998 een momentopname dat mede sterk wordt beïnvloed door de waardeontwikkeling van de woningen in het verleden. In andere jaren is dat beeld anders. Voor de toekomst weet de eigenaar-bewoner niet hoe de waarde van de woning zich zal ontwikkelen. De eigenaar-bewoner loopt zo vermogensrisico. Op een meer ontspannen koopwoningmarkt die we met behulp van gemeenten en marktpartijen voor de toekomst nastreven, zullen de gebruikskosten volgens de methode Elsinga en Conijn (2001) van eigenaar-bewoners en huurders weer meer met elkaar in evenwicht komen. Zoals ik al aangaf bij vraag 3 laat de constatering voor 1998 onverlet dat kopers een woning moeten financieren, ongeacht de hoogte van de woonkosten. </antwoord>
      <antwoord nummer="6">Ik heb kennis genomen van deze conclusie en merk op dat bij de lagere-inkomensgroepen de verschillen in kosten gemiddeld per inkomenscategorie niet zo groot zijn. Tevens gaat het bij deze berekeningen om gemiddelden voor alle huishoudens over een periode van 35 jaar. In individuele gevallen kunnen de verschillen in kosten tussen huur en koop anders uitpakken, afhankelijk van onder meer de waardeontwikkeling van de woning. Ik verwijs u naar het antwoord van vraag 2. </antwoord>
      <antwoord nummer="7">Zoals u weet is recent de Verkenning Belasting- en premieheffing gepresenteerd. De resultaten van de Verkenning zijn onlangs aan de Tweede Kamer aangeboden. In de Verkenning worden de effecten mede bestudeerd van mogelijke bijstellingen van de fiscale behandeling van kopen en huren. Ik zie thans geen aanleiding om nog eigen verkenningen uit te voeren. </antwoord>
      <noten afkomstig="antwoord"/>
   </antwoorden>
</kvr>
