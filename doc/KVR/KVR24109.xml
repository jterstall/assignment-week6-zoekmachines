<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de ministers van Economische Zaken en van Justitie over phishing. (Ingezonden 22 juli 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24109
</item>
         <item attribuut="Inhoud">Vragen naar aanleiding van een bericht in Metro van 6 juli 2005 over 'phishing', een vorm van internetcriminaliteit. Vragensteller verwijst ook naar antwoorden op eerdere vragen over dit onderwerp (Aanhangsel Handelingen II, 2003-2004 nr. 1554 en 2004-2005, nr. 227.</item>
         <item attribuut="Rubriek">Communicatie, media en informatievoorziening (Hard- en software) Communicatie, media en informatievoorziening (Netwerken) Criminaliteit en openbare orde (Criminaliteitsbestrijding en -preventie) Criminaliteit en openbare orde (Informatiebeveiliging)</item>
         <item attribuut="Trefwoorden">Computercriminaliteit Gegevensbeveiliging Internet</item>
         <item attribuut="Vindplaats">Kamervragen met antwoord 2005-2006, nr. 176, Tweede Kamer</item>
         <item attribuut="Vraagnr_bij_indiening">2040518750</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-10-17</item>
         <item attribuut="Datum_indiening">2005-07-22</item>
         <item attribuut="Document-id">KVR24109</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="375" allpagenumbers="375 376" vetnummer="2040518750" code="0506tkkvr176" lopendefooter="Tweede Kamer, vergaderjaar 2005–2006, Aanhangsel" filenaam="KVR24109" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="176" onderwerp="" indiendatum="2005-07-22">
         <vrager partij="SP" oorsprong="parlement">Gerkens</vrager>
         <vraagt-aan>de ministers van Economische Zaken en van Justitie</vraagt-aan>
      </vraagdata>
      <antwoorddata antwoorddatum="2005-10-17">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Wat is uw reactie op het artikel «Internetcriminaliteit via phishing blijft probleem»? <voetnoot nummer="1"/>
      </vraag>
      <vraag nummer="2" voetnoot="2">Herinnert u zich mijn laatste vragen d.d. 28 mei en 26 augustus 2004 nog? <voetnoot nummer="2"/>
      </vraag>
      <vraag nummer="3">Hoe beoordeelt u de staat van dienst van het Landelijk Project Digitale Opsporing? Bent u hier tevreden over, zo niet waarom niet? </vraag>
      <vraag nummer="4">Heeft de Dienst Nationale Recherche de opdracht phishing te bestrijden? Zo neen, waarom niet? Zo ja, hoe uit zich dat? </vraag>
      <vraag nummer="5">Kunnen slachtoffers van onder meer phishing direct bij de Dienst Nationale Recherche aangifte doen? Zo neen, waarom niet? </vraag>
      <vraag nummer="6">Geeft de Dienst Nationale Recherche voorlichting over onder meer phishing en kan deze dienst mensen daadwerkelijk helpen? Zo neen, waarom niet? Zo ja, hoe dan? </vraag>
      <vraag nummer="7">Kunnen de regiokorpsen gebruikmaken van de Dienst Nationale Recherche? Zo neen, waarom niet? Zo ja, hoe dan? </vraag>
      <vraag nummer="8" voetnoot="1">Bent u het eens met de heer Nijsen <voetnoot nummer="1"/>dat computercriminaliteit onvoldoende aandacht krijgt van de overheid? Zo neen, waarom niet? Zo ja, wat wilt u gaan doen om dit te veranderen? </vraag>
      <vraag nummer="9">Is er inmiddels al meer duidelijkheid over een eventuele voortgang van het National High Tech Crime Center (NHTCC)? Zo neen, waarom niet? Zo ja, vindt doorgang na oktober 2005 plaats? Zo neen, waarom niet? </vraag>
      <noten afkomstig="vraag">
         <noot nummer="1" datum="2005-07-6" bron="Metro">Metro, 6 juli 2005</noot>
         <noot nummer="2" documenttype="Kamervragen" documentnummer="227" documentjaargang="2004-2005">Aanhangsel Handelingen, nr. 227, vergaderjaar 2004–2005.</noot>
      </noten>
   </vragen>
   <antwoorden aantal="9">
      <antwoord nummer="1">Uit verschillende onderzoeken blijkt dat phishing in toenemende mate een bedreiging vormt waar gebruikers van het Internet mee in aanraking komen. Het betreft een probleem dat via een aantal sporen (technische maatregelen, voorlichting, internationale samenwerking en wetgeving) moet worden aangepakt. De overheid is actief bezig om oplossingen te creëren voor het probleem van cybercrime onder meer via het actieplan Veilig Ondernemen II. </antwoord>
      <antwoord nummer="2">Ja. </antwoord>
      <antwoord nummer="3">Ik ben tevreden over de resultaten van het Landelijk Project Digitale Opsporing. Dit project heeft ertoe geleid dat binnen de Nederlandse politie een eenduidige visie op de digitale opsporing is vastgesteld. Op basis van deze visie zijn besluiten genomen over de organisatie van de digitale opsporing en de opleiding van rechercheurs op digitaal gebied. De digitale opsporing wordt ingebed in de reguliere tactische en technische recherche. Daarmee komt een eind aan de kwetsbare «eilandpositie» van de digitale recherche. Tegelijkertijd wordt een inhaalslag gemaakt voor wat betreft het onderwijs. Alle tactisch rechercheurs worden in de komende vier jaar via extra cursussen bijgeschoold op digitaal gebied. De kennis van de technisch experts zal worden verdiept via een gericht opleidingsaanbod. Ook zijn de curricula van de reguliere opleidingen aangepast. Uiteindelijk leidt dit tot een verbreding van kennis bij de tactische recherche en een verdieping van kennis bij de technische recherche. </antwoord>
      <antwoord nummer="4">De taakomschrijving van de Nationale Recherche heeft met name betrekking op onderzoeken naar zware en georganiseerde criminaliteit die naar aard of organisatie een landelijk of internationaal karakter hebben en die de rechtsstaat in ernstige mate bedreigen en het afhandelen van gecompliceerde internationale rechtshulpverzoeken. Indien uit een onderzoek blijkt dat phishing in verband gebracht kan worden met zware en of georganiseerde criminaliteit, dan zal de Nationale Recherche hier uiteraard aandacht aan besteden. Er ligt geen specifieke opdracht voor de Nationale Recherche om phishing te bestrijden. In zijn algemeenheid kan gesteld worden dat de Nationale Recherche niet is ingesteld om op specifieke terreinen onderzoeken te verrichten. </antwoord>
      <antwoord nummer="5">Artikel 163 van het Wetboek van Strafvordering bepaalt dat de aangifte van een strafbaar feit mondeling of schriftelijk gedaan wordt bij een opsporingsambtenaar. De opsporingsambtenaar is verplicht de aangifte op te nemen (lid 5). In beginsel kan derhalve ook bij de opsporingsambtenaren van de Nationale Recherche aangifte worden gedaan. In de praktijk zal dit echter in veel gevallen niet zinvol zijn. De Nationale Recherche richt zich ingevolge haar taakomschrijving op de zware en georganiseerde criminaliteit, hetgeen bij phishing niet altijd aan de orde zal zijn. Zinvoller is dan ook om van phishing aangifte te doen bij de lokale politie. </antwoord>
      <antwoord nummer="6">De Dienst Nationale Recherche vervult een landelijke expertisefunctie op de voor de dienst vastgestelde aandachtsgebieden, ten behoeve van het opstellen van criminaliteitsbeeldanalyses en het nationaal dreigingsbeeld. Deze expertisefunctie staat ten dienste van de gehele politieorganisatie. In de regeling Nationale en Bovenregionale Recherche (Stc. 29 januari 2004, nr. 19) is niet de specifieke taak om voorlichting aan derden te geven opgenomen. In dit kader kan ik u onder meer wel wijzen op het project cybercrime van het Actieplan Veilig Ondernemen II van het Nationaal Platform Criminaliteitsbeheersing, het project NHTCC, de ontwikkeling van het meldpunt Cybercrime, de bewustwordingscampagne Surf op Safe, de activiteiten van de Waarschuwingsdienst, en het programma KWINT. </antwoord>
      <antwoord nummer="7">De regiokorpsen kunnen gebruik maken van de expertise van de nationale Recherche. De regiokorpsen kunnen niet zelfstandig de Nationale Recherche «inhuren». De onderzoeken van de Nationale Recherche worden geprioriteerd door het Landelijk Parket van het Openbaar Ministerie. </antwoord>
      <antwoord nummer="8">Nee. In antwoord op eerdere vragen heb ik al aangegeven dat oplossingen voor de hier geschetste problematiek gezocht moeten worden in een combinatie van technische oplossingen, goede voorlichting van bedrijven en overheid en wetgeving. Het strafrecht vormt het sluitstuk van de aanpak van deze vorm van criminaliteit. </antwoord>
      <antwoord nummer="9">Over de voortzetting van de huidige projectactiviteiten van het High Tech Crime Centre wordt, volgens planning, eind oktober beslist. </antwoord>
      <noten afkomstig="antwoord"/>
   </antwoorden>
</kvr>
