<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over het probleem rond de pensioenen van de Nederlandse ex dwangarbeiders (Ingezonden 8 mei 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1489
</item>
         <item attribuut="Inhoud">Betreft het probleem dat dwangarbeiders na de oorlog bij het geldend maken van hun rente krachtens de Duitse renteverzekering te maken kregen met het verloren gaan van adminstratieve bescheiden van de Duitse sociale verzekeringsorganen.</item>
         <item attribuut="Rubriek">Sociale zekerheid (Ouderdomsvoorzieningen en pensioenen (AOW)) Sociale zekerheid (Voorzieningen oorlogsslachtoffers)</item>
         <item attribuut="Trefwoorden">Duitsland Oorlogsslachtoffers Pensioenen</item>
         <item attribuut="Vindplaats">Kamervragen met antwoord 1994-1995, nr. 845, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1995-05-30</item>
         <item attribuut="Datum_indiening">1995-05-08</item>
         <item attribuut="Document-id">KVR1489</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1721" allpagenumbers="1721 1722" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="845" onderwerp="" indiendatum="1995-05-8">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1995-05-30">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is u het probleem rond de pensioenen van de Nederlandse ex dwangarbeiders – die tijdens de bezetting in Duitsland hebben moeten werken – bekend? </vraag>
      <vraag nummer="2">Bent u bekend met de Vierde Aanvullende Overeenkomst waarbij de Duitse staat de aanspraken van de ex dwangarbeiders op Duitse rente heeft afgekocht met een bedrag van circa 20 miljoen gulden? </vraag>
      <vraag nummer="3">Is het waar dat de ex dwangarbeiders zelf een bedrag ineens ter grootte van gemiddeld f 50,- per in dwangarbeid gewerkt jaar als afkoopsom hebben ontvangen? </vraag>
      <vraag nummer="4">Hoe verklaart u – bij bevestigende beantwoording van vraag 3 – dit lage bedrag tegen de achtergrond van de door de ex dwangarbeiders tijdens de Tweede Wereldoorlog betaalde premies, en tegen de achtergrond van het feit dat zij zonder de getroffen afkoopregeling recht zouden hebben op een veel ruimer jaarlijks pensioen? </vraag>
      <vraag nummer="5">Waarom is er voor de ex dwangarbeiders een regeling getroffen die veel ongunstiger is dan die voor bijvoorbeeld grensarbeiders? </vraag>
      <vraag nummer="6">Waarom is na de hereniging van West- en Oost-Duitsland de Vierde Aanvullende Overeenkomst ook van toepassing verklaard op de dwangarbeiders die in de voormalige DDR hebben moeten werken? </vraag>
      <vraag nummer="7">Bent u bereid te onderzoeken of het mogelijk is dat de ex dwangarbeiders alsnog een hogere schadeloosstelling ontvangen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1 en 2" voetnoot="1">Ja. De problemen die voormalige dwangarbeiders na de oorlog hebben ondervonden bij het geldend maken van hun aanspraken op een rente krachtens de Duitse renteverzekering werden voornamelijk veroorzaakt door het – als gevolg van het oorlogsgeweld – veelal verloren gaan van de administratieve bescheiden bij de Duitse sociale verzekeringsorganen. Dit leidde tot afwijzende beslissingen van de Duitse organen en grote vertraging bij de afhandeling van de Nederlandse uitkeringsaanvragen. Deze, ook in de ogen van het toenmalige Nederlandse Parlement ongewenste situatie heeft in de jaren vijftig reeds geresulteerd in de totstandkoming van de Vierde Aanvullende Overeenkomst bij het Verdrag inzake sociale verzekering tussen Nederland en de toenmalige Bondsrepubliek Duitsland. Deze overeenkomst strekte ertoe dwangarbeiders het recht op een uitkering ingevolge de Nederlandse Invaliditeitswet te waarborgen voor dezelfde risico’s: invaliditeit, overlijden en ouderdom. Voor een uitgebreide beschrijving van de toenmalige verwikkelingen verwijs ik naar de brief van de toenmalige staatssecretaris van Sociale Zaken en Werkgelegenheid aan de Voorzitter van de Tweede Kamer der Staten-Generaal van 2 januari 1991 <voetnoot nummer="1"/>. </antwoord>
      <antwoord nummer="3">De aanspraken die dwangarbeiders geldend konden maken onder de Invaliditeitswet, waarvoor destijds de hoogst mogelijke zegelwaarde werd geboekt, zijn, evenals de in Nederland opgebouwde aanspraken ingevolge deze wet, tot uitkering gekomen in de vorm van een periodieke uitkering of afkoopsom. Bij gelegenheid van de definitieve liquidatie van de Invaliditeitswet (begin jaren negentig) zijn de laatste afkoopsommen uitgekeerd. Deze afkoopsommen waren inderdaad niet hoog. Dat gold overigens voor iedereen die aanspraken had opgebouwd ingevolge de Invaliditeitswet. </antwoord>
      <antwoord nummer="4">De toenmalige premiebetaling in de Duitse renteverzekering bood in veel gevallen (om de in het antwoord op de eerste en tweede vraag aangegeven redenen) geen enkel uitzicht op een Duitse uitkering. Het was daarom van tweee¨n e´e´n: een grote groep dwangarbeiders die geen enkel recht geldend kon maken in het Duitse stelsel en enkele die dat wel konden, terwijl de afwikkeling van alle aanvragen met aanzienlijke vertragingen gepaard ging; of alle voormalige dwangarbeiders onder de bescherming van de toenmalige Invaliditeitswet brengen. Regering en Parlement kozen destijds unaniem voor het laatste. Op deze wijze werd bereikt dat de dwangarbeiders geen breuk in hun IW-verzekering opliepen als gevolg van hun gedwongen tewerkstelling in Duitsland. Dat de bedragen waarop de dwangarbeiders in het huidige Duitse stelsel aanspraken zouden hebben kunnen maken hoger zijn dan de periodieke uitkeringen en afkoopsommen in het kader van de Invaliditeitswet vloeit voort uit de uiteenlopende ontwikkelingen die het Nederlandse en Duitse sociale verzekeringsstelsel hebben ondergaan. Niet vergeten moet worden dat we in Nederland de afgelopen decennia zijn overgestapt op de AOW, de AWW en de WAO. Voor de destijds in het Duitse stelsel vervulde tijdvakken van verzekering wordt op deze uitkeringen geen vermindering toegepast. </antwoord>
      <antwoord nummer="5">Grensarbeiders werden buiten de personele werkingssfeer van de Vierde Aanvullende Overeenkomst gehouden omdat ten aanzien van hen destijds veelal kon worden geconstateerd dat zij zich in een continuu¨m van grensoverschrijdende arbeid bevonden, dat zich vaak uitstrekte over de periode zowel voor als na de oorlog. Zij konden een gedwongen tewerkstelling in de industrie¨le centra dieper in Duitsland voorkomen door vlak over de grens te werken. Het grootste deel van de Nederlandse dwangarbeiders was slechts een tot drie jaren in Duitsland te werk gesteld, en had verder geen enkele band met het Duitse sociale verzekeringsstelsel. </antwoord>
      <antwoord nummer="6">De redenen hiervoor heeft het kabinet destijds uitvoerig uiteengezet bij gelegenheid van de behandeling van het wetsvoorstel tot goedkeuring van deze uitbreiding (Kamerstukken 23 302). Zij kunnen worden samengevat als volgt. De Vierde Aanvullende Overeenkomst was gesloten met de Bondsrepbliek Duitsland en gold voor de destijds onder het bestuur van de BRD staande gebieden. Dat betekende voor de dwangarbeiders dat degenen die op het grondgebied van het voormalige Duitse Rijk hadden gewerkt buiten deze gebieden geen beroep konden doen op deze regeling. Het betrof hier met name personen die op het grondgebied van de latere Duitse Demokratische Republiek (DDR) hadden gewerkt. De DDR heeft zich evenwel nooit verantwoordelijk gevoeld voor de daden van het Duitse Rijk. Een soortgelijk verdrag met de DDR was dus uitgesloten. Daarom trof de Nederlandse wetgever een definitieve regeling in een bijzondere wet van 1957, zodat ook zij geen breuk in hun IW-verzekering overhielden aan hun dwangarbeid. De lasten daarvan werden geheel door Nederland gedragen. De Duitse hereniging leidde ertoe dat er een uitdrukkelijke regeling moest worden getroffen met betrekking tot de Vierde Aanvullende Overeenkomst. Vanuit een oogpunt van gelijke behandeling van de toenmalige dwangarbeiders was het kabinet destijds van oordeel dat deze overeenkomst moest worden uitgebreid tot het grondgebied van de voormalige DDR, en dat de BRD een vergoeding was verschuldigd voor de IW-lasten die Nederland eenzijdig op zich had genomen. </antwoord>
      <antwoord nummer="7">In het licht van voorgaande vragen lijkt deze vraag zijn oorsprong te vinden in de idee dat ex-dwangarbeiders tenachtergesteld zouden zijn waar het gaat om sociale zekerheidsaanspraken in verband met hun dwangarbeid in Duitsland tijdens de Tweede Wereldoorlog. Ik hoop met mijn eerdere antwoorden deze indruk te hebben weggenomen. De voormalige dwangarbeiders zijn in het Nederlandse sociale verzekeringsstelsel gedurende de afgelopen periode verzekerd geweest en hebben aanspraken geldend kunnen maken ingevolge de AOW, AWW en WAO. Deze uitkeringen waren en zijn in dit verband zeer wel vergelijkbaar met het Duitse systeem. Daarenboven kunnen ex-dwangarbeiders in geval van ziekten, gebreken of blijvende invaliditeit ten gevolge van dwangarbeid tijdens de Tweede Wereldoorlog onder bepaalde voorwaarden in aanmerking komen voor uitkeringen en financie¨le vergoedingen of tegemoetkomingen voor (medisch-sociale) voorzieningen op grond van de Nederlandse wetten voor oorlogsgetroffenen. Een onderzoek zoals voorgesteld door het lid Marijnissen acht ik dan ook niet aan de orde. </antwoord>
      <noten afkomstig="antwoord">
         <noot nummer="1">Tweede Kamer, vergaderjaar 1990–1991, 21 800 XV, nr. 55</noot>
      </noten>
   </antwoorden>
</kvr>
