<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kamp (VVD) aan de minister van Justitie over de heer Cohen en Jeroen Corduwerer. (Ingezonden 1 maart 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15468
</item>
         <item attribuut="Inhoud">Aanvullende vragen op eerdere vragen hierover van Tweede-Kamerlid Wijn, ingezonden 1 maart 2002, 2010207400.</item>
         <item attribuut="Rubriek">Staats- en bestuursrecht (Ministeries) Staats- en bestuursrecht (Regering)</item>
         <item attribuut="Trefwoorden">Justitie (ministerie) Staatssecretarissen</item>
         <item attribuut="Vindplaats">Kamervragen met antwoord 2001-2002, nr. 976, Tweede Kamer</item>
         <item attribuut="Vraagnr_bij_indiening">2010207410</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Kamp</persoon>
         </item>
         <item attribuut="Datum_reaktie">2002-04-09</item>
         <item attribuut="Datum_indiening">2002-03-01</item>
         <item attribuut="Document-id">KVR15468</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2061" allpagenumbers="2061 2062" vetnummer="2010207410" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15468" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="976" onderwerp="" indiendatum="2002-03-1">
         <vrager partij="VVD" oorsprong="parlement">Kamp</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2002-04-9">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Wanneer is aan Jeroen Corduwener, schrijver van het boek over Job Cohen, «Een vreemdeling op Justitie» een bedrag van 45.000 gulden uit de begroting van uw ministerie betaald? </vraag>
      <vraag nummer="2">Welke tegenprestatie is door Corduwener geleverd of zou door hem geleverd worden? Wie heeft wanneer de desbetreffende afspraak gemaakt? </vraag>
      <vraag nummer="3">Op welke begrotingspost is de betaling geboekt? Was een rekening van Corduwener ontvangen? Zo ja, voor welk bedrag en met welke omschrijving? </vraag>
      <vraag nummer="4">Is het bedrag als voorschot betaald? Zo ja, waarom is vooraf betaald? </vraag>
      <vraag nummer="5">Is u bekend of de staatssecretaris van Justitie op enigerlei wijze betrokken was bij of geïnformeerd over de afspraak met Corduwener over de door hem te leveren prestatie of de door hem te ontvangen vergoeding? Zo ja, op welke wijze? </vraag>
      <vraag nummer="6">Is het bedrag van 45.000 gulden later weer van Corduwener teruggevorderd? Zo ja, waarom en wanneer? Hoe is hem dat kenbaar gemaakt? </vraag>
      <vraag nummer="7">Heeft Corduwener laten weten dat hij niet terug wenst te betalen omdat hij wel degelijk de overeengekomen prestatie zou hebben geleverd? Zo ja, welke prestatie? </vraag>
      <vraag nummer="8">Heeft Corduwener laten weten van mening te zijn dat hij nog een tweede bedrag van 45.000 gulden van Justitie tegoed heeft, waarmee het totaal op 90.000 gulden zou komen? </vraag>
      <vraag nummer="9">Welke relatie is er volgens u tussen de betaling van 45.000 gulden aan Corduwener en het schrijven van het boek? </vraag>
      <vraag nummer="10">Zijn door medewerkers van uw ministerie vergelijkbare afspraken gemaakt met of betalingen gedaan aan andere schrijvers van boeken of artikelen? Zo ja, door wie en met wie? </vraag>
      <vraag nummer="11">Acht u deze gang van zaken voor herhaling vatbaar? </vraag>
      <noten afkomstig="vraag">
         <noot nummer="1" datum="2002-02-28" bron="HP/De Tijd">HP/De Tijd, 28 februari 2002</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Wijn, ingezonden 1 maart 2002. </toelichting>
   <antwoorden aantal="11">
      <antwoord nummer="1">Aan de heer Corduwener is in 1999 een voorlopige subsidie verleend van f 45 608. Dit bedrag is echter niet toegekend voor het schrijven van het boek over de heer Cohen «een vreemdeling op justitie». </antwoord>
      <antwoord nummer="2">De subsidie is verleend ten behoeve van een onderzoek naar AMA’s. Doel van het onderzoek was inzicht te verkrijgen in beweegredenen van AMA’s om naar Nederland te komen, hun verwachtingen en hun ervaringen in Nederland. Het resultaat van dat onderzoek zou worden weergegeven in een boek. De afspraak hierover is in 1999 gemaakt door ambtenaren, namens de vorige Staatssecretaris van Justitie, de heer Cohen. </antwoord>
      <antwoord nummer="3">Voor 50% op bijdragen en subsidies van het ministerie in engere zin en voor 50% op Bijdrage Immigratie- en Naturalisatiedienst. Een eindafrekening is nog niet ontvangen. In de oorspronkelijk aan de heer Corduwener gestelde subsidievoorwaarden is de bepaling opgenomen dat de eindafrekening plaatsvindt een jaar na de verschijningsdatum van het boek. Dat had ermee te maken dat de inkomsten die de heer Corduwener zou ontvangen uit de verkoop van het boek in mindering zouden worden gebracht op de verleende subsidie. Nu de feiten zo lijken te zijn dat het afgesproken AMA-boek niet is verschenen en ook niet meer zal verschijnen zal ik zo spoedig mogelijk tot definitieve vaststelling van de subsidie overgaan en tot gehele of gedeeltelijke terugvordering van de reeds betaalde subsidie. </antwoord>
      <antwoord nummer="4">Ja. Zoals gezegd is gekozen voor de vorm van een voorlopige subsidietoekenning met een finale vaststelling van het toe te kennen subsidiebedrag. Dit komt in de praktijk neer op het verlenen van een voorschot. De reden hiervan is dat op deze wijze de betaling min of meer samenvalt met het moment waarop de kosten gemaakt worden. In dit geval bestonden die kosten voornamelijk uit de door de heer Corduwener te investeren tijd. De eindafrekening moet, zoals reeds gesteld, nog plaatsvinden in de vorm van de definitieve subsidievaststelling. </antwoord>
      <antwoord nummer="5">In elk geval is er sprake van formele betrokkenheid van de Staatssecretaris van Justitie, omdat de desbetreffende afspraken namens de Staatssecretaris van Justitie zijn gemaakt. Ook daarop betrekking hebbende brieven zijn namens de Staatssecretaris van Justitie verzonden. In dit geval is er ook sprake van persoonlijke betrokkenheid van de voormalige Staatssecretaris van Justitie, de heer Cohen. In eerste instantie heeft de heer Corduwener zich rechtstreeks tot de heer Cohen gewend. Die heeft hem toen aangeraden zijn ideeën op papier te zetten. Vervolgens heeft de heer Cohen het op papier uitgewerkte voorstel ter verdere behandeling overgedragen aan zijn ambtenaren. Verdere persoonlijke betrokkenheid van de voormalige Staatssecretaris van Justitie bij de totstandkoming van de subsidieovereenkomst is er niet geweest. </antwoord>
      <antwoord nummer="6">Nee. Zie het antwoord op vraag 3. </antwoord>
      <antwoord nummer="7">De heer Corduwener heeft in een brief met een voorlopige opstelling van de kosten gesteld dat de onderzoeksresultaten zijn terug te vinden in de beleidsnotitie AMA’s, in het kader waarvan hij heeft deelgenomen aan een discussie met beleidsmakers en andere deskundigen en dat onderzoekselementen, interviews en portretten van AMA’s zijn verwerkt in het boek over de voormalige Staatssecretaris Cohen. Gelet op de subsidievoorwaarden is, voor de bepaling van de aanspraak van de heer Corduwener op subsidie, niet van belang of en in hoeverre hij bij zijn deelname aan de eerder genoemde discussie gebruik heeft gemaakt van het door hem verrichte onderzoek. In het kader van de subsidieverlening is immers afgesproken dat de onderzoeksresultaten in boekvorm zouden verschijnen. Bij de vaststelling van de subsidie telt de bijdrage aan voornoemde discussie derhalve niet mee. Ik zal de wettelijk voorgeschreven procedure volgen en zo spoedig mogelijk overgaan tot vaststelling van de subsidie. </antwoord>
      <antwoord nummer="8">Nee. Hiervan is mij niets bekend. </antwoord>
      <antwoord nummer="9">Zoals uit het antwoord op vraag 2 blijkt is aan de heer Corduwener een subsidie verstrekt voor het doen van onderzoek, resulterend in een boek. </antwoord>
      <antwoord nummer="10">Nee, voor zover bekend niet. </antwoord>
      <antwoord nummer="11">Nee. Ik wil niet uitsluiten dat ook in de toekomst onderzoeken waarbij de resultaten worden verwerkt in boekvorm zullen worden gesubsidieerd. De vermenging van gesubsidieerd onderzoek en de uitgave van een journalistiek product, gekoppeld aan journalistieke vrijheid, acht ik minder gelukkig. Bij gesubsidieerd onderzoek kan de opdrachtgever immers heel duidelijk afbakenen waar het onderzoek over moet gaan en op welke wijze de onderzoeksresultaten worden gepresenteerd. Dat verdraagt zich slecht met de journalistieke vrijheid. </antwoord>
      <noten afkomstig="antwoord"/>
   </antwoorden>
</kvr>
