<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Verkeer en Waterstaat en de staatssecretaris van Volkshuisvesting, Ruimtelijke Ordening en Milieubeheer over containers met Arseenpentoxide op zee. (Ingezonden 30 december 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19411
</item>
         <item attribuut="Inhoud">Vragen naar aanleiding van onder andere een uitzending van RTV Noord-Holland van 23 december 2003 waarin de mening van TNO werd weergegeven dat op de Noordzee een grote milieuramp kan ontstaan als de containers met Arseenpentoxide die afgelopen weekend in zee terechtkwamen, zouden openbarsten. Gevraagd wordt om maatregelen om een dergelijke ramp te voorkomen.</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Vaarveiligheid)</item>
         <item attribuut="Trefwoorden">Gevaarlijke stoffen Noordzee Vaarveiligheid</item>
         <item attribuut="Vindplaats">Kamervragen met antwoord 2003-2004, nr. 764, Tweede Kamer</item>
         <item attribuut="Vraagnr_bij_indiening">2030405430</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2004-02-06</item>
         <item attribuut="Datum_indiening">2003-12-30</item>
         <item attribuut="Document-id">KVR19411</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1617" allpagenumbers="1617 1618" vetnummer="2030405430" code="0304tkkvr764" lopendefooter="Tweede Kamer, vergaderjaar 2003–2004, Aanhangsel" filenaam="KVR19411" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="764" onderwerp="" indiendatum="2003-12-30">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Verkeer en Waterstaat en de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-02-6">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Deelt u de mening van TNO dat er op de Noordzee een grote milieuramp kan ontstaan als de containers met Arseenpentoxide die afgelopen weekend in zee terechtkwamen, openbarsten? <voetnoot nummer="1"/>
      </vraag>
      <vraag nummer="2">Welke maatregelen heeft u genomen en gaat u nog ondernemen om een dergelijke ramp te voorkomen? </vraag>
      <vraag nummer="3">Deelt u de mening dat het wenselijk is dat professionele havenarbeiders ladingen met robuuste oceaansjorringen vastzetten in plaats van dat willekeurige matrozen aan boord met slechts twistlocks werken? Zo neen, waarom niet? Zo ja, bent u bereid dit vast te leggen in nationale wetgeving? </vraag>
      <vraag nummer="4">Deelt u de mening dat het wenselijk is dat ladingen ook op korte trajecten met robuuste oceaansjorringen vastgezet worden, zeker als er sprake is van zwaar weer? Zo ja, welke maatregelen gaat u treffen en bent u bereid dit met spoed in nationale wetgeving vast te leggen? </vraag>
      <vraag nummer="5">Deelt u de mening dat het wenselijk is om het vervoeren van containers of andere verpakkingsvormen met schadelijke stoffen als deklast te verbieden, gezien het hogere risico dat deklast bij zwaar weer en bij slagzij maken overboord slaat? Zo ja, welke maatregelen gaat u treffen en bent u bereid dit met spoed in nationale wetgeving vast te leggen? </vraag>
      <vraag nummer="6">Deelt u de mening dat het wenselijk is het aanbrengen van een zender (transponder) op containers verplicht te stellen zodat deze sneller terug te vinden zijn (aangezien er tussen 1988 en 2000 alleen al op het Nederlandse deel van de Noordzee 221 containers overboord zijn geslagen)? Zo ja, welke maatregelen gaat u treffen? Zo neen, waarom niet? </vraag>
      <noten afkomstig="vraag">
         <noot nummer="2"/>
         <noot nummer="1" datum="2003-12-23" bron="RTV Noord-Holland">RTV Noord-Holland, 23 december 2003</noot>
         <noot nummer="2" datum="2003-12-23" bron="Trouw">Trouw, 23 december 2003</noot>
      </noten>
   </vragen>
   <antwoorden aantal="6">
      <antwoord nummer="1" voetnoot="2">Tijdens het ongeluk met de Andinet op 21 december 2003 zijn drie containers met een houtconserveringsmiddel (productnaam CCA 72) dat bestaat uit arseenpentoxide, chroomtrioxide en koperoxide overboord geslagen. Twee containers bevatten 210 vaten à 100 kg en de derde container bevat 208 vaten à 100 kg. De containers zijn inmiddels gelokaliseerd en geborgen. Bij de berging is vastgesteld dat er een vermoedelijk kleine hoeveelheid arseenpentoxide uit de containers is gelekt. Dit is toe te schrijven aan het manipuleren van de containers om de berging mogelijk te maken. Tijdens het hijsen van de containers stroomde het zeewater uit de container waarbij stof mee lekte. Na het aan boord zetten van de containers is de lekkage gestopt. Pas na inspectie van alle vaten van de containers kan een schatting gemaakt worden van de totale hoeveelheid arseenpentoxide die uit de vaten is gelekt en in zee is gekomen. Uit de genomen watermonsters bij de eerste berging is gebleken dat er slechts een zeer geringe verhoging was van het gehalte aan arseen, dat overigens van nature in het zeewater voorkomt. Op 30 december 2003 werd de melding ontvangen van het verlies van nóg 50 à 60 van deze vaten, dit getal is later bijgesteld naar 63. Daarop is met de Koninklijke marine (KM) overlegd over de toe te passen techniek voor het zoeken naar deze vaten en is besloten militaire bijstand te vragen zodat met mijnenjagers van de KM gezocht kon gaan worden naar de vaten. Daarbij is het gedefinieerde zoekgebied tevens als «afgeraden visgebied» aangemerkt. De losse vaten zijn nog niet gelokaliseerd. Over de kans dat een grote milieuramp kan ontstaan het volgende. Bij de inschatting van die kans zijn twee aspecten van belang: 1. de milieurisico’s van de stof; 2. de kans op vrijkomen van de stof (openbarsten van de containers én van de vaten). ad 1. Bij het vrijkomen van de totale hoeveelheid van het product zal tussen de 3 à 12 dagen de concentratie boven het maximaal toelaatbaar risico (MTR) liggen. Binnen deze periode kan binnen een maximaal oppervlak van 500 km <voetnoot nummer="2"/>overschrijding van het MTR optreden. Dit zou een ernstige situatie zijn. ad 2. De kans dat de totale hoeveelheid van het product gelijktijdig vrijkomt werd zeer klein geacht. Het product is verpakt in 628 stevige vaten verspreid over drie containers. Dit betekent dat voor de 628 vaten in de containers ten eerste de containers gelijktijdig zouden moeten openbarsten en vervolgens ook daarna alle afzonderlijke vaten open zouden moeten barsten. Dit werd erg onwaarschijnlijk geacht. Over de conditie van de 63 losse vaten is nog niets bekend en er moet rekening mee worden gehouden dat een deel van de vaten beschadigd is. Op het moment dat de losse vaten zijn gelokaliseerd kan er meer worden gemeld over de conditie van de vaten en een eventuele bedreiging van het milieu. </antwoord>
      <antwoord nummer="2">Mijns inziens bieden de huidige internationale voorschriften, zoals onder andere het Internationaal Verdrag ter beveiliging van mensenlevens op zee, 1974, zoals gewijzigd (SOLAS), het Internationaal Verdrag ter voorkoming van verontreiniging door schepen, 1973/78, zoals gewijzigd (MARPOL), het Sjorhandboek (Cargo Securing Manual – zie ook de antwoorden op vragen 3 en 4) en de International Maritime Dangerous Goods (IMDG) Code voldoende voorschriften en maatregelen om veilig en verantwoord vervoer te waarborgen. Op grond hiervan zie ik géén aanleiding om verdere (aanvullende) maatregelen te treffen. Voor wat de handhaving betreft kan ik u melden dat in Europees verband de controle op «gevaarlijke en/of schadelijke stoffen» en het «vastzetten van lading» (inclusief controle kwaliteit sjormiddelen) een integraal onderdeel van de Port State Control (PSC) inspectiewerkzaamheden vormt. De PSC-inspecteurs worden regelmatig op deze aspecten bijgeschoold. In Nederlandse verband controleert de Inspectie Verkeer en Waterstaat (IVW) op beide aspecten in de Nederlandse zeehavens. Ik acht een goede controle van de geldende wet- en regelgeving van groot belang en zal beide inspectie-instanties daar waar het gaat om de Nederlandse onderdelen, nogmaals wijzen op het belang van deze inspecties. </antwoord>
      <antwoord nummer="3">De (inter)nationale voorschriften voor het stuwen en vastzetten van lading bevatten mijns inziens duidelijke veiligheids- en vastzetinstructies, zoals vastgelegd in het Sjorhandboek. Deze voorschriften zijn van toepassing ongeacht of dit door een havenwerker of bemanningslid van het schip gebeurt. </antwoord>
      <antwoord nummer="4">Ik deel de mening dat de lading uiteraard goed moet zijn vastgezet. Dit geldt overigens voor ieder transport en niet alleen bij zwaar weer of korte trajecten. Krachtens het (inter)nationaal verplichte Sjorhandboek (Cargo Securing Manual), dat aan boord van ieder zeeschip aanwezig moet zijn, moet de gezagvoerder bij de toepassing van vastzetvoorzieningen onder andere rekening houden, dus ook op korte zeetrajecten, met: – de te verwachten toestand van de zee; en, – de te verwachten krachten gedurende de reis. Aangezien dit reeds internationaal, en ook nationaal, is vastgelegd is er géén aanleiding of noodzaak om de wetgeving aan te passen. </antwoord>
      <antwoord nummer="5">Ik zie géén aanleiding om de nationale wetgeving op dit aspect aan te passen omdat voor het stuwen van mariene-milieuverontreinigende stoffen reeds voldoende internationale en nationale voorschiften gelden. Het doel van deze voorschriften is het risico van het overboord slaan van dergelijke stoffen tot een minimum te beperken. De internationale voorschriften houden onder andere in dat voor mariene-milieu-verontreinigende stoffen waarvoor zowel aan dek als onderdeks stuwage is toegestaan, het onderdeks stuwen altijd de voorkeur geniet, behalve wanneer het aan weer en wind blootgestelde dek een gelijkwaardige bescherming biedt. Wanneer een mariene- milieuverontreinigende stof door andere gevaarseigenschappen (b.v. explosiegevaar) alleen aan dek gestuwd mag worden, moet stuwage plaats vinden op goed beschermde dekken of bij aan weer en wind blootgestelde dekken binnenboord op beschutte plaatsen. </antwoord>
      <antwoord nummer="6">Neen, ik deel deze mening (voorlopig) niet. Het thans alleen voorschrijven van een transponder op containers om deze bij het overboord geraken sneller terug te vinden is, medegezien het geringe aantal containers dat op zee verloren gaat ten opzichte van het totale aantal over zee vervoerde containers, om logistieke, technische en financiële redenen zeer moeilijk uitvoer- en haalbaar. Tevens zijn huidige systemen alleen bruikbaar bij ondiepe zeeën, zoals bijvoorbeeld bepaalde delen van de Noordzee. Aangezien containers wereldwijd vervoerd worden gaat het hier om een internationaal geldende verplichting. Overeenstemming over een dergelijke internationale verplichting acht ik vooralsnog niet haalbaar. Gezien de huidige ontwikkelingen in de techniek zal ik deze wel nauwlettend volgen en bezien in hoeverre (zo mogelijk in Europees verband) onderzoek gepleegd kan worden voor het toepassen van dergelijke systemen in de toekomst. </antwoord>
      <noten afkomstig="antwoord"/>
   </antwoorden>
</kvr>
