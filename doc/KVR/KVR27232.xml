<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oudenallen (Groep Van Oudenallen) aan de ministers voor Vreemdelingenzaken en Integratie, van Buitenlandse Zaken, van Binnenlandse Zaken en Koninkrijksrelaties, van Justitie en van Verkeer en waterstaat over identiteitspapieren en rijbewijzen van asielzoekers. (Ingezonden 29 november 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27232
</item>
         <item attribuut="Inhoud">Op welke wijze is het mogelijk dat ook (uitgeprocedeerde) asielzoekers een rijbewijs kunnen krijgen.</item>
         <item attribuut="Rubriek">Verkeer, vervoer en waterstaat (Motorrijtuigen) Welzijn (Vreemdelingen en asielzoekers)</item>
         <item attribuut="Trefwoorden">Rijbewijzen Vreemdelingen</item>
         <item attribuut="Vindplaats">Kamervragen met antwoord 2006-2007, nr. 736, Tweede Kamer</item>
         <item attribuut="Vraagnr_bij_indiening">2060703840</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="Groep Van Oudenallen">Van Oudenallen</persoon>
         </item>
         <item attribuut="Datum_reaktie">2007-02-05</item>
         <item attribuut="Datum_indiening">2006-11-29</item>
         <item attribuut="Document-id">KVR27232</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1583" allpagenumbers="1583 1584" vetnummer="2060703840" code="0607tkkvr736" lopendefooter="Tweede Kamer, vergaderjaar 2006–2007, Aanhangsel" filenaam="KVR27232" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="736" onderwerp="" indiendatum="2006-11-29">
         <vrager partij="Groep Van Oudenallen" oorsprong="parlement">Van Oudenallen</vrager>
         <vraagt-aan>de ministers voor Vreemdelingenzaken en Integratie, van Buitenlandse Zaken, van Binnenlandse Zaken en Koninkrijksrelaties, van Justitie en van Verkeer en waterstaat</vraagt-aan>
      </vraagdata>
      <antwoorddata antwoorddatum="5 februari 2007), zie ook Aanhangsel Handelingen nr. 552, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de ministers van Verkeer en Waterstaat, Binnenlandse Zaken en Koninkrijksrelaties en van Buitenlandse Zaken</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Acht u het mogelijk dat voor asielzoekers een rijbewijs beschikbaar komt waarop een tekst staat waaruit duidelijk wordt dat de persoon asielzoeker is en dat bijvoorbeeld op het rijbewijs de laatste stand van zaken in de procedure staat of door middel van een verwijzing naar een aanhangsel waarin die status staat beschreven? Bent u bereid zonodig de wet hierop aan te passen? Zo neen, waarom niet? </vraag>
      <vraag nummer="2">Bent u bereid, als een uitgeprocedeerde asielzoeker diploma’s of een rijbewijs in Nederland heeft gehaald, deze persoon wel een bewijs van rijvaardigheid mee te geven bij zijn vertrek, echter met de status uitgeprocedeerde asielzoeker in Nederland, zodat deze mensen niet opnieuw elders rijlessen en een rijexamen hoeven te doen, maar een geldig rijbewijs hebben? Wilt u over na denken wat te doen als dit rijbewijs te zijner tijd verlopen is? </vraag>
      <vraag nummer="3">Bent u bereid om op Europees niveau de bovengenoemde problematiek omtrent rijbewijzen voor asielzoekers aan te kaarten? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">In de Wegenverkeerswet 1994 wordt in artikel 111, derde lid – voor zover thans van belang en samengevat weergegeven – bepaald dat een Nederlands rijbewijs slechts kan worden afgegeven aan vreemdelingen die rechtmatig in Nederland verblijven als bedoeld in artikel 8, onder a t/m d en l, van de Vreemdelingenwet 2000 (Vw 2000). Het gaat hier om vreemdelingen die in het bezit zijn van een geldige verblijfstitel. Uiteraard moeten zij ook tevens voldoen aan de eisen van rijvaardigheid en geschiktheid. Asielzoekers die nog in procedure zijn en die procedure in Nederland mogen afwachten, hebben weliswaar rechtmatig verblijf in Nederland in de zin van artikel 8, onder f, g of h, van de Vw 2000, doch dit betreft geen rechtmatig verblijf in de zin van voormeld artikel 111, derde lid, van de Wegenverkeerswet 1994. Aan hen kan dus geen rijbewijs worden afgegeven. Asielzoekers die hun procedure niet in Nederland mogen afwachten en uitgeprocedeerde asielzoekers hebben geen rechtmatig verblijf in Nederland en komen dus evenmin in aanmerking voor een rijbewijs. Dat het verkrijgen van een rijbewijs afhankelijk is gesteld van het hebben van een geldige verblijfstitel, is gebaseerd op het zogenoemde koppelingsbeginsel, welk beginsel inhoudt dat niet-toegelaten vreemdelingen in beginsel verstoken blijven van verstrekkingen, voorzieningen en uitkeringen. Ik zie thans geen reden om de Wegenverkeerswet 1994 op dit punt aan te passen. </antwoord>
      <antwoord nummer="2">Vooropgesteld geldt, zoals ook bij antwoord 1 is aangegeven, dat asielzoekers die nimmer in het bezit zijn gesteld van een geldige verblijfstitel nooit in aanmerking hebben kunnen komen voor een Nederlands rijbewijs. Daarbij geldt dat het op grond van de wet- en regelgeving onmogelijk is om aan hen bewijzen van rijvaardigheid te verstrekken. Indien een aanvrager voldoet aan de eisen van rijvaardigheid en -geschiktheid en voor de eerste keer een aanvraag voor een rijbewijs indient, dan wordt een verklaring van rijvaardigheid en een verklaring van rijgeschiktheid geregistreerd in het rijbewijzenregister. Deze verklaringen worden niet uitgereikt aan de aanvrager. Aangezien verklaringen van rijvaardigheid in Nederland onvoldoende zijn omdat een bestuurder over een rijbewijs moet beschikken, en Nederlandse verklaringen van rijvaardigheid in het buitenland niet worden erkend voor de afgifte van een rijbewijs, heeft de afgifte van een verklaring van rijvaardigheid geen zin. </antwoord>
      <antwoord nummer="3">Mede in het licht van de antwoorden op de vragen 1 en 2 zie ik geen aanleiding om op Europees niveau actie te ondernemen. </antwoord>
      <noten afkomstig="antwoord"/>
   </antwoorden>
</kvr>
