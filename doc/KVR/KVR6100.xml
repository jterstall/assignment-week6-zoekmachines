<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hoekema (D66) over het ombouwen van mijnen tot anti-personeelmijnen. (Ingezonden 11 november 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6100
</item>
         <item attribuut="Inhoud">Betreft vragen over de voor de luchtmobiele brigade aangeschafte mijn Claymore, die eenvoudig is om te bouwen tot antipersoneelsmijn.</item>
         <item attribuut="Rubriek">Veiligheidsbeleid en defensie (Wapenbeheersing)</item>
         <item attribuut="Trefwoorden">Wapens</item>
         <item attribuut="Vindplaats">Kamervragen met antwoord 1997-1998, nr. 368, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="D66">Hoekema</persoon>
         </item>
         <item attribuut="Datum_reaktie">1997-12-02</item>
         <item attribuut="Datum_indiening">1997-11-11</item>
         <item attribuut="Document-id">KVR6100</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="751" allpagenumbers="751 752" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6100" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="368" onderwerp="" indiendatum="1997-11-11">
         <vrager partij="D66" oorsprong="parlement">Hoekema</vrager>
         <vraagt-aan/>
      </vraagdata>
      <antwoorddata antwoorddatum="1997-12-2">
         <antwoorder functie="minister" ministerie="Defensie">Voorhoeve</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het nog steeds uw voornemen om in de Nederlandse arsenalen geen anti-personeelmijnen meer te hebben? <voetnoot nummer="1"/>
      </vraag>
      <vraag nummer="2">Onderkent u dat de voor de luchtmobiele brigade aangeschafte Claymore weliswaar geen anti-personeelmijn is, maar wel eenvoudig daartoe om te bouwen is door het aanbrengen van een andere ontsteking in de vorm van een struikeldraad? </vraag>
      <vraag nummer="3">Hoe oordeelt u in het kader van het uitbannen van anti-personeelmijnen over het zodanig technisch aanpassen van de Claymore dat deze niet meer tot anti-personeelmijn is om te bouwen? </vraag>
      <vraag nummer="4">Bent u bereid deze modificatie op korte termijn ter hand te nemen? </vraag>
      <noten afkomstig="vraag">
         <noot nummer="1">Zie o.a. stuk 24 292, nr. 16</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">«Claymore» is de naam van een wapen van Amerikaanse makelij dat al decennia lang in gebruik is bij veel krijgsmachten. De Claymore kan worden gebruikt als wapen, op afstand bediend, of als mijn, met een struikeldraad. De 822 horizontaaleffectwapens voor de Luchtmobiele brigade zijn gemaakt door de Oostenrijkse firma Dynamit Nobel Graz en uitsluitend voorzien van de hulpmiddelen om ze op afstand te bedienen. Ook in verscheidene andere landen worden horizontaaleffectwapens gemaakt. Om de wapens te gebruiken als antipersoneelmijn, zijn een speciale ontsteker en een struikeldraad nodig. De ontsteker is een speciaal ontwikkeld onderdeel, dat niet eenvoudig is na te maken. Iemand die de beschikking heeft over een passende ontsteker waaraan een struikeldraad kan worden bevestigd, kan het horizontaaleffectwapen inzetten als antipersoneelmijn. </antwoord>
      <antwoord nummer="3 en 4">Als er in ons land of elders middelen worden gevonden om wapens zo aan te passen dat misbruik volledig is uitgesloten, zal daarvan ogenblikkelijk gebruik worden gemaakt. Zover is het echter nog niet, ook niet bij het horizontaaleffectwapen. In beginsel zijn alle explosieven en wapens te voorzien van een struikeldraad, bijvoorbeeld kneedspringstoffen, bommen, (hand)granaten, vuurwapens en, uiteraard, antitankmijnen. Geen van deze explosieven en wapens zijn antipersoneelmijnen, maar ze kunnen wel op betrekkelijk eenvoudige wijze zo worden gebruikt. Het is dus ook mogelijk het horizontaaleffectwapen te gebruiken als antipersoneelmijn. Het is daarvoor echter door zijn fysieke en technische eigenschappen ongeschikt, en zeker niet te vergelijken met de antipersoneelmijnen die zoveel humanitair leed teweegbrengen. Een aantal feiten en overwegingen is hierbij van belang. Ten eerste de werking. Het horizontaaleffectwapen stoot zijn lading niet omhoog of naar beneden uit, maar in een horizontale baan. De lading springt niet alle kanten op, maar uitsluitend vooruit, in een hoek van 60 graden. Het wapen moet dus gericht worden ingezet om het beoogde effect te hebben. Het apparaat kan niet worden begraven, maar staat op pootjes óp de grond of ergens anders op, en heeft dan een omvang van ongeveer 30 bij 40 cm. Om vroegtijdige waarneming te voorkomen, kan het wapen weliswaar aan het zicht worden onttrokken, maar detectie is, anders dan bij veel antipersoneelmijnen die ín de grond zitten, geen groot probleem. Het horizontaaleffectwapen moet met de hand worden geplaatst en ingesteld. Het kan niet mechanisch worden ingezet, en evenmin, bijvoorbeeld vanuit een helikopter, zo maar ergens worden verstrooid. Wellicht de belangrijkste reden dat het wapen ongeschikt is om als terreurmiddel te gebruiken, is zijn prijs. De meeste van de naar schatting 110 miljoen landmijnen die ergens in de wereld in de grond liggen, zijn antipersoneelmijnen van enkele dollars per stuk. Een horizontaaleffectwapen daarentegen kost bijna 1000 gulden en is dus veel te duur om in grote aantallen te gebruiken. Omdat het een effectief wapen is voor het doel waarvoor Defensie het aanschaft, hoeft deze prijs geen beletsel te zijn, te meer omdat het om een beperkt aantal gaat. In totaal heeft de Nederlandse krijgsmacht genoeg aan enige duizenden horizontaaleffectwapens om haar personeel te beschermen. Defensie heeft in maart 1996 onvoorwaardelijk afstand gedaan van alle antipersoneelmijnen omdat dergelijke wapens elders, door toedoen van anderen, zoveel leed en schade veroorzaken. Humanitaire overwegingen hebben dus zwaarder gewogen dan de operationele. Veel landen zijn Nederland sindsdien gevolgd. De behoefte aan bescherming van het eigen personeel is door deze principiële beslissing echter nergens verminderd. Van meet af aan, dat wil zeggen in de brief van 11 maart 1996 (Kamerstukken 1995–1996, 24 292, nr. 4), heb ik dan ook aangekondigd dat de Nederlandse krijgsmacht voor dat doel horizontaaleffectwapens wil verwerven. Meer landen overwegen deze aanschaf omdat ze voortaan geen antipersoneelmijnen meer gebruiken en omdat het een effectief wapen is. Verscheidene landen hebben al langere tijd horizontaaleffectwapens in gebruik. Het voorziene gebruik van het horizontaaleffectwapen is volledig in overeenstemming met het internationale recht zoals dat in de afgelopen jaren is hervormd en vernieuwd. Misbruik is weliswaar niet volledig uit te sluiten, maar op grote schaal niet goed denkbaar. Om die reden zijn vergelijkingen met (de gevaren van) antipersoneelmijnen niet gerechtvaardigd. </antwoord>
      <noten afkomstig="antwoord"/>
   </antwoorden>
</kvr>
