<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) over het controleren van zwemwateren in Nederland. (Ingezonden 24 mei 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3202
</item>
         <item attribuut="Rubriek">Milieu (Waterverontreiniging) Verkeer, vervoer en waterstaat (Overig) Vrijetijdsbesteding (Recreatie)</item>
         <item attribuut="Trefwoorden">Oppervlaktewater Recreatie Waterverontreiniging</item>
         <item attribuut="Vindplaats">Kamervragen met antwoord 1995-1996, nr. 1242, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1996-06-05</item>
         <item attribuut="Datum_indiening">1996-05-24</item>
         <item attribuut="Document-id">KVR3202</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2525" allpagenumbers="2525 2526" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1242" onderwerp="" indiendatum="1996-05-24">
         <vrager partij="GroenLinks" oorsprong="parlement">M. B. Vos</vrager>
         <vraagt-aan/>
      </vraagdata>
      <antwoorddata antwoorddatum="1996-06-5">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Herinnert u zich uw antwoord op eerdere vragen, waarin u aangaf te zullen onderzoeken waarom de Europese Commissie van oordeel is dat van veel zwemwateren in Nederland te weinig gegevens bekend zijn om er een kwaliteitsoordeel over te geven? <voetnoot nummer="1"/>
      </vraag>
      <vraag nummer="2">Wat was de reactie van de Commissie op dit verzoek? Welke maatregelen zijn genomen om de informatievoorziening naar Brussel te verbeteren? </vraag>
      <vraag nummer="3" voetnoot="2">Wat is de oorzaak dat de Europese Commissie nu tot de conclusie komt, dat Nederland «een excessief aantal zwemwateren onvoldoende controleert»? <voetnoot nummer="2"/>Wat is uw reactie op deze aantijging? </vraag>
      <vraag nummer="4">Wordt in Nederland «driekwart van de controlepunten genegeerd»? Zo ja, wat is hiervan de reden? Hoe verhoudt zich dit tot de verplichting alle zwemwateren te controleren en de EU over de resultaten daarvan te informeren? </vraag>
      <vraag nummer="5">Welk percentage lokaties voor kustwater, respectievelijk binnenwateren voldeed in 1995 aan de normering? </vraag>
      <noten afkomstig="vraag">
         <noot nummer="1">Tweede Kamer, vergaderjaar 1994–1995, Aanhangsel 1002</noot>
         <noot nummer="2" datum="1996-05-15" bron="de Volkskrant">de Volkskrant, 15 mei 1996</noot>
      </noten>
   </vragen>
   <antwoorden aantal="5">
      <antwoord nummer="1">Ja. Er is reeds in het stadium dat het concept-rapport beschikbaar kwam, contact opgenomen met de Europese Commissie. Hierbij is gebleken dat het oordeel niet zozeer is gebaseerd op een verkeerde interpretatie van gegevens, maar voor een groot deel is gebaseerd op de te lage meetfrequentie bij de zwemwateren. In Nederland werd ten opzichte van de door de commissie gestelde eisen te laat gestart met de bemonstering. In 1995 kwam het rapport van de Commissie uit na de door de Commissie gee¨iste aanvangsdatum van bemonstering van zwemwater, zodat de betrokken waterbeheerders in 1995 niet tijdig hierop hebben kunnen inspelen. Dit jaar is er bij de beheerders op aangedrongen dat de bemonsteringsfrequentie wordt opgevoerd en dat de juiste aanvangsdatum voor bemonstering in acht wordt genomen. Ik verwacht dan ook dat wat dit punt betreft er geen aanmerkingen meer komen in het volgende rapport van de Commissie. Een tweede aandachtspunt is het meten van zintuiglijke parameters. In Nederland worden zintuiglijke waarnemingen alleen dan opgenomen als er afwijkingen worden geconstateerd (schuim op het water, oliegeur). De EU gaat ervan uit dat zodra er geen waarnemingen worden geregistreerd, er niet gemeten is. Schoon water wordt geacht niet gemeten te zijn, tenzij het ontbreken van visuele verontreiniging is gerapporteerd. Inmiddels zijn alle beheerders op de hoogte gesteld dat alle parameters expliciet dienen te worden beschreven. </antwoord>
      <antwoord nummer="2">Zie ook het antwoord op vraag 1. Er zijn niet zozeer maatregelen getroffen om de informatievoorziening naar Brussel te verbeteren, aangezien bleek dat dat niet de «bottle-neck» is. Wel is de voorgeschreven bemonsteringsfrequentie en het opnemen van alle parameters door mijn dienst uitdrukkelijk en herhaaldelijk aan de diverse beheerders in Nederland doorgegeven, teneinde een betere beoordeling in het volgende rapport te kunnen bereiken; een beoordeling ook die aansluit bij de feitelijke kwaliteit van het zwemwater. </antwoord>
      <antwoord nummer="3">De oorzaak dat de EU over 1995 met deze conclusie komt is, zoals hiervoor aangegeven, gelegen in het verschil in bemonsteringsfrequentie en de manier van beschrijving van de gemeten parameters. Ik vind het jammer dat in het rapport van de EU de nadruk wordt gelegd op de manier van controleren van zwemwateren en niet zozeer op de kwaliteit zelf. Ondanks de genoemde gebreken in de controle is het toch veilig zwemmen in het overgrote deel van de Nederlandse zwemwateren. Ik denk dat de EU-rapportage meer ongerustheid zaait dan volgens mij noodzakelijk is. Zoals ik bij de vorige antwoorden reeds heb aangegeven, verwacht ik dat in 1996 het grootste deel van de Nederlandse zwemwateren wordt gecontroleerd volgens de voorschriften, en dat zal blijken dat de kwaliteit voldoet. </antwoord>
      <antwoord nummer="4">Nee. Dit citaat uit de Volkskrant is een verkeerde interpretatie van de in het rapport gepresenteerde gegevens. De controlepunten worden niet genegeerd, de manier van controleren voldoet niet aan de gestelde eisen. Zie het antwoord bij vraag 1 en 2. </antwoord>
      <antwoord nummer="5">Als wordt gekeken naar de fysisch-chemische en bacteriologische kwaliteit voldoet voor de kustwateren: 95,7%, en voor de binnenwateren: 90,3% aan de kwaliteitsnormen. Deze cijfers staan niet in het rapport, omdat voor de EU alle punten waarvoor onvoldoende gegevens zijn aangeleverd, afvallen. </antwoord>
      <noten afkomstig="antwoord"/>
   </antwoorden>
</kvr>
