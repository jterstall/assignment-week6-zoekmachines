<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oven (PvdA) aan de minister van Binnenlandse Zaken en Koninkrijksrelaties over achterstanden bij de afdeling Rechtspraak van de Raad van State. (Ingezonden 9 februari 2000); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11179
</item>
         <item attribuut="Inhoud">Vragen naar aanleiding van het artikel in de Haagsche Courant van 4 februari 2000 over de achterstanden bij de afdeling rechtspraak van de Raad van State in Ruimtelijke Ordeningszaken.</item>
         <item attribuut="Rubriek">Staats- en bestuursrecht (Administratieve rechtspraak) Staats- en bestuursrecht (Raad van State)</item>
         <item attribuut="Trefwoorden">Administratieve rechtspraak Raad van State</item>
         <item attribuut="Vindplaats">Kamervragen met antwoord 1999-2000, nr. 812, Tweede Kamer</item>
         <item attribuut="Vraagnr_bij_indiening">2990006580</item>
         <item attribuut="Afkomstig_van">Binnenlandse Zaken en Koninkrijksrelaties</item>
         <item attribuut="Indiener">
            <persoon partij="PvdA">Van Oven</persoon>
         </item>
         <item attribuut="Datum_reaktie">2000-02-28</item>
         <item attribuut="Datum_indiening">2000-02-09</item>
         <item attribuut="Document-id">KVR11179</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1771" allpagenumbers="1771 1772" vetnummer="2990006580" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11179" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="812" onderwerp="" indiendatum="2000-02-9">
         <vrager partij="PvdA" oorsprong="parlement">Van Oven</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2000-02-28">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Klopt het dat de afdeling Rechtspraak van de Raad van State «enorme achterstanden» heeft opgelopen en de gemiddelde duur in Ruimtelijke Ordeningszaken nu 20 maanden bedraagt? </vraag>
      <vraag nummer="2">Kunt u aangeven wat de algehele gemiddelde doorlooptijd van zaken is en wat de gemiddelde doorlooptijd is voor zaken die betrekking hebben op de meest voorkomende categorieën zaken? </vraag>
      <vraag nummer="3">Klopt het dat er nu een reorganisatie aan de gang is die er op gericht is de doorlooptijden in 2003 op maximaal een jaar terug te brengen? Betekent dat dat tot die tijd daadwerkelijk met langere doorlooptijden dan 1 jaar moet worden gerekend? </vraag>
      <vraag nummer="4">Wat is de oorzaak van de ontstane achterstanden? </vraag>
      <vraag nummer="5">Hoe verhouden de bij de afdeling Rechtspraak van de Raad van State vastgestelde doorlooptijden zich tot de in het Europese verdrag voor de Rechten van de Mens geformuleerde eis dat rechtszaken binnen een redelijke termijn moeten worden behandeld? </vraag>
      <vraag nummer="6">Wat zal worden ondernomen om de achterstanden weg te werken en binnen welke periode zal dat gaan gebeuren? </vraag>
      <vraag nummer="7">Bent u het eens met de stelling dat toewijzing van de behandeling van het hoger beroep in vreemdelingenzaken – zoals voorgesteld in het ontwerp vreemdelingenwet 2000 – voordat de reorganisatie zal zijn voltooid het risico met zich mee brengt dat de totale behandeltijd van verzoeken in het kader van de vreemdelingenwet aanzienlijk zal worden vertraagd? </vraag>
      <vraag nummer="8">Zou geen verbetering van de situatie kunnen worden verwacht wanneer de afdeling Rechtspraak van de Raad van State voor wat betreft beheer en organisatie vanaf 1 januari 2002 onder het toezicht van de Raad voor de Rechtspraak zou komen te vallen? </vraag>
      <noten afkomstig="vraag">
         <noot nummer="1" titel="Chaos Raad van State; Wachttijd naar bijna twee jaar">Zie artikel in de Haagsche Courant van 4 februari 2000 onder de titel «Chaos Raad van State; Wachttijd naar bijna twee jaar»</noot>
      </noten>
   </vragen>
   <antwoorden aantal="8">
      <antwoord nummer="1">Doordat plannen tot reorganisatie van de Directie bestuursrechtspraak voortijdig in de publiciteit zijn gekomen, is mogelijk de indruk ontstaan dat nieuwe achterstanden in de afdoening van zaken bij de Afdeling bestuursrechtspraak van de Raad van State zijn opgetreden. Dat is niet het geval. Er zijn al enige tijd achterstanden. In eerdere beantwoording van kamervragen (in 1998 en 1999) is daarop al ingegaan. Ook in de begroting van de Hoge Colleges van Staat in de afgelopen jaren zijn de achterstanden al aangegeven. In de toelichting bij de begroting 2000 is bij de kengetallen de gemiddelde doorlooptijd van de uitspraken met zitting per Kamer opgenomen en toegelicht. Het afgelopen jaar zijn deze achterstanden weliswaar enigszins teruggelopen maar onvoldoende. Voor het slagen van het in 1998 ingezette verbeteringstraject is een organisatieverandering noodzakelijk. Bij de uitvoering van dat traject is namelijk gebleken dat de wijze waarop de organisatie vorm is gegeven een belemmering is gaan vormen om de doorlooptijden verder te bekorten. De rechtspraak kan worden versneld door meer procesgericht te gaan werken. De samenhang tussen de verschillende onderdelen van de Directie moet worden geïntensiveerd. De Directie bestuursrechtspraak zal daarom worden omgevormd van een functionele organisatie (waarin bijvoorbeeld Secretarie en Staf afzonderlijke organisatie-onderdelen vormen) naar een procesmatige organisatie (waarin kleine slagvaardige units verantwoordelijk zijn voor alle aspecten van het zaaksproces van de ontvangst van een beroep of verzoek tot en met de uitspraak en waarin juristen en administratief medewerkers samenwerken). De gemiddelde doorlooptijd van de uitspraken met zitting in Kamer 1 (ruimtelijke ordening) is inderdaad 20 maanden. Aangetekend moet worden dat dit de uitspraken met zitting in bodemprocedures betreft. De anders afgedane zaken (voorlopige voorzieningen, buitenzittingzaken, intrekkingen etc.) zijn niet in dit gemiddelde opgenomen. Deze zaken worden aanmerkelijk sneller afgedaan. </antwoord>
      <antwoord nummer="2">De algehele gemiddelde doorlooptijd bepalen is niet zinvol gezien de verschillen tussen vooral de zaken in eerste en enige aanleg (ruimtelijke ordening en milieu) en in hoger beroep. De gemiddelde doorlooptijd van uitspraken met zitting in bodemprocedures in Kamer 3 (milieu) is 28 maanden, in Kamer 4 (hoger beroep) 11 maanden. De verzoeken om voorlopige voorziening hebben een maximale doorlooptijd van 5 maanden. Aan de afdoening van zaken met groot maatschappelijk belang (Betuwelijn, HSL, PKB Schiphol etc.) geeft de Raad van State prioriteit. Die zaken hebben daarom een kortere doorlooptijd dan het hierboven genoemde gemiddelde. </antwoord>
      <antwoord nummer="3">Ja. </antwoord>
      <antwoord nummer="4">De ontstane achterstanden worden door verschillende factoren veroorzaakt: Tijdelijke factoren a. Door de herziening van de rechterlijke organisatie is op 1 januari 1994 de rechtspraak als bedoeld in de wet AROB komen te vervallen. De inkrimping van de formatie van de Raad van State die daarvan het gevolg was ging gepaard met een groot verloop onder ervaren juristen. Juist zij stroomden uit naar de rechterlijke macht, in het bijzonder de nieuwe secties bestuursrechtspraak bij de rechtbanken. Deze uitstroom ging ten koste van de productiviteit. De achtergebleven ervaren juristen moesten te veel tijd investeren in de opleiding van nieuw aangetrokken juristen; b. In de jaren 1994 t/m 1997 heeft de Raad van State prioriteit gegeven aan de achtergebleven voorraad AROB-zaken. Dat is binnen de daarvoor gestelde termijn van vier jaar gelukt. In de Kamers voor ruimtelijke ordening en milieu kon daarom minder capaciteit worden ingezet dan noodzakelijk was. Interne factoren Tot de interne factoren behoren: a. te strakke horizontale en verticale taaktoedeling waardoor het zaaksproces onnodig wordt versnipperd; b. uit a. voortvloeiende tevens versnipperde aansturing door relatief een groot aantal leidinggevenden. Externe factoren Tot de voornaamste externe factoren behoren: a. een aantal megaprojecten die in 1996, 1997 en 1998 door de Afdeling Bestuursrechtspraak zijn behandeld (onder andere Betuwelijn, HSL.). Deze projecten zijn uitermate arbeidsintensief en hebben een onevenredig groot beslag gelegd op de beschikbare capaciteit van staatsraden en juristen; b. de toenemende complexiteit van de regelgeving als gevolg van veelvuldige wijzigingen en open normstelling. Ook de Europese regelgeving draagt aan de vertraging bij. Bij het Europese Hof in Luxemburg zijn aanzienlijke vertragingen bij de beantwoording van prejudicïele vragen, oplopend tot twee jaar. Ik heb de Raad verzocht een inventarisatie te maken van de externe factoren – in het bijzonder de regelgeving betreffende – die tot vertraging aanleiding geven. </antwoord>
      <antwoord nummer="5">De vraag of de hiervoor vermelde doorlooptijden zijn aan te merken als redelijke termijn als bedoeld in het Europees Verdrag voor de Rechten van de Mens is niet zonder meer te beantwoorden. De redelijkheid van een termijn moet beoordeeld worden aan de hand van specifieke omstandigheden – interne en externe factoren – van elk geval. </antwoord>
      <antwoord nummer="6">Teneinde de achterstanden weg te werken en de doorlooptijd van zaken tot beneden het maximum van 12 maanden te brengen is onder meer de reorganisatie in gang gezet (zie antwoord op vraag 1). Als het aan de Raad ligt moet dit doel per eind 2002 haalbaar zijn. Ik heb de Raad verzocht mij periodiek op de hoogte te houden van de vorderingen en mogelijke (externe) belemmeringen daarbij (zie antwoord op vraag 4). </antwoord>
      <antwoord nummer="7">Neen. Het hoger beroep in vreemdelingenzaken zal worden behandeld in een aparte Kamer. Deze Kamer begint niet met achterstanden en het gehele werkproces inclusief een planning en controlcyclus is gericht op een snelle afhandeling van zaken in kleine units. De bestaande organisatie wordt dus niet met het hoger beroep in vreemdelingenzaken belast, noch vice versa. </antwoord>
      <antwoord nummer="8">Neen. De beoogde totstandkoming van de Raad voor de Rechtspraak moet worden gezien als aanvulling op hetgeen in het aangekondigde wetsvoorstel Organisatie en Bestuur gerechten is opgenomen. Reeds om die reden is het niet aangewezen de Afdeling bestuursrechtspraak als onderdeel van de Raad van State als Hoog college van Staat onder het bereik van de Raad voor de Rechtspraak te brengen. Ook uit een oogpunt van verbetering van de hierboven beschreven situatie is daarvoor geen reden, mede gelet op de voorgenomen maatregelen tot organisatieverandering binnen de Afdeling bestuursrechtspraak. Het is beter de verantwoordelijkheid voor uitvoering van die maatregelen en bewaking van de termijnen bij één instantie te laten. </antwoord>
      <noten afkomstig="antwoord"/>
   </antwoorden>
</kvr>
