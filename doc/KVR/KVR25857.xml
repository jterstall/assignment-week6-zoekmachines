<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Volkshuisvesting, Ruimtelijke Ordening en Milieubeheer over het heffen van een te hoge verwijderingsbijdrage op consumentenapparatuur. (Ingezonden 31 mei 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25857
</item>
         <item attribuut="Inhoud">Vragen over het feit dat staatssecretaris Van Geel (VROM) een te hoge verwijderingsbijdrage voor stichtingen heeft vastgesteld. Van Geel zou afgeweken zijn van het advies van de productschappen [aanvulling op vragen van het lid De Krom (VVD), ingezonden 31 mei 2006]. [De stichtingen die de verwijderingsbijdrage beheren moeten over hun reserve vennootschapsbelasting betalen].</item>
         <item attribuut="Rubriek">Belastingen (Vennootschapsbelasting) Milieu (Afvalverwerking) Milieu (Recycling)</item>
         <item attribuut="Trefwoorden">Afvalverwerking Recycling Vennootschapsbelasting</item>
         <item attribuut="Vindplaats">Kamervragen met antwoord 2005-2006, nr. 1693, Tweede Kamer</item>
         <item attribuut="Vraagnr_bij_indiening">2050614360</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2006-06-20</item>
         <item attribuut="Datum_indiening">2006-05-31</item>
         <item attribuut="Document-id">KVR25857</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3613" allpagenumbers="3613 3614" vetnummer="2050614360" code="0506tkkvr1693" lopendefooter="Tweede Kamer, vergaderjaar 2005–2006, Aanhangsel" filenaam="KVR25857" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1693" onderwerp="" indiendatum="2006-05-31">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2006-06-20">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het waar dat u op basis van advies van de productschappen de hoogte van de verwijderingsbijdragen vaststelt? Zo ja, op welke wijze toetst u deze adviezen van de productschappen? Zo neen, wie is dan eindverantwoordelijk voor het vaststellen van de verwijderingsbijdragen? </vraag>
      <vraag nummer="2">Kunt u aangeven hoe vaak en in hoeverre u bent afgeweken van het advies van de productschappen? </vraag>
      <vraag nummer="3">Op welke wijze houdt u toezicht op de totstandkoming van de verwijderingsbijdrage en het financiële beheer ervan? </vraag>
      <vraag nummer="4">Is het waar dat de Stichtingen Witgoed en Bruingoed en de Stichting Verwijdering Elektrische Gereedschappen jaarlijks aan u verslag uitbrengen? Zo ja, bent u bereid die verslagen aan de Kamer toe te zenden? </vraag>
      <vraag nummer="5">Is het waar dat met de recycling van materialen van verwijderde apparaten aanzienlijke bijverdiensten worden gegenereerd? Heeft u hier inzicht in? Vindt u dat wenselijk? Op welke wijze wordt die bijverdienste verdisconteerd in de verwijderingsbijdrage? </vraag>
      <vraag nummer="6">Is het waar dat omwille van Europese regelgeving de verwijderingsbijdrage per 2013 afgeschaft worden? Is het waar dat er een financiële reserve is die de verwijdering in de overgangsperiode tot 2020 kan bekostigen? </vraag>
      <vraag nummer="7">Vindt u het wenselijk dat consumenten de bijdrage betalen terwijl deze niet meer nodig is voor daadwerkelijke verwijdering? Zo neen, bent u van mening dat deze bijdrage verlaagd en eventueel zelfs afgeschaft dient te worden? Zo ja, per wanneer en op welke wijze gaat u deze verlaging danwel afschaffing doorvoeren? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid De Krom (VVD), ingezonden 31 mei 2006, (vraagnummer 2050614310). </toelichting>
   <antwoorden aantal="7">
      <antwoord nummer="1">Vooraf wordt opgemerkt dat er vanuit wordt gegaan dat met «productschappen» de productstichtingen worden bedoeld. Deze stichtingen zijn collectieven van producenten (en importeurs) verenigd naar categorie consumentenapparaat. Het betreft hier geen openbare lichamen (zoals productschappen) in de zin van artikel 134 van de Grondwet, maar particuliere intitiatieven. Nee, de hoogte van de verwijderingsbijdrage wordt niet door mij vastgesteld. Op grond van de Regeling beheer elektr(on)ische apparatuur zijn de producenten verplicht de financiering van het afvalbeheer van elektr(on)ische apparaten te organiseren. Zij kunnen dit (binnen de wettelijke kaders) naar eigen inzicht invullen. Een aantal producenten heeft hierbij gekozen voor een zichtbare verwijderingsbijdrage om de afvalbeheerskosten van de historische voorraad te financieren. De producenten zijn verantwoordelijk voor de keuze om een verwijderingsbijdrage in te stellen en voor de hoogte daarvan. </antwoord>
      <antwoord nummer="2">Niet van toepassing, verwezen wordt naar het antwoord op vraag 1. </antwoord>
      <antwoord nummer="3">Door mij wordt geen toezicht gehouden op de totstandkoming van de verwijderingsbijdrage of op het financieel beheer ervan. Wel ontvang ik de jaarrekeningen van een aantal productstichtingen. Verder kan ik u informeren dat ik reeds bij de voortgangsrapportage van het Landelijk afvalbeheerplan 2002–2012 heb aangegeven dat ik de komende tijd aandacht zal besteden aan met name de financiële (neven)effecten van de geïntroduceerde producentenverantwoordelijheid, zoals de fondsvorming bij private producentenuitvoeringsorganisaties als gevolg van het heffen van verwijderingsbijdragen (Kamerstuk TK, 2005–2006, 27 664, nr. 41). </antwoord>
      <antwoord nummer="4" voetnoot="1">Op grond van de regelgeving moeten alle producenten jaarlijks verslag uitbrengen over de uitvoering van de regelgeving. Het betreft hier echter een verslaglegging over de (verwerkings)doelstellingen, zoals het percentage nuttige toepassing en het aantal apparaten dat is ingenomen en verwerkt. Deze verslaglegging omvat geen financiële gegevens zoals de inkomsten en kosten van het afvalbeheer. Wel ontvang ik met enige regelmaat (op initiatief van de productstichtingen) de jaarrekening. De productstichtingen beschouwen deze informatie als openbare gegevens. De jaarrekeningen over 2004 van de door u genoemde drie productstichtingen zijn ter informatie bij deze antwoorden gevoegd <voetnoot nummer="1"/>. </antwoord>
      <antwoord nummer="5">Indien met de term «bijverdiensten» wordt gedoeld op de positieve opbrengst van materialen die gegenereerd worden tijdens het verwerkingsproces, kan ik u antwoorden dat bepaalde materialen (zoals ijzer en koper) een positieve waarde hebben. Zeker na bewerkingshandelingen (zoals scheiden) ontstaan zuivere fracties die een positieve waarde kunnen hebben. De inkomsten die met deze stromen worden gegenereerd moeten door de producenten verrekend worden met de kosten van (voor)bewerking en de kosten van inzameling en transport. Door de producenten zijn in concurrentie overeenkomsten afgesloten met transporteurs en verwerkers. In deze overeenkomsten wordt rekening gehouden met de kosten en opbrengsten van het afvalbeheer. Dit heeft zijn doorwerking in de hoogte van de eventueel ingestelde verwijderingsbijdrage. </antwoord>
      <antwoord nummer="6">In artikel 11, zevende lid van de Regeling beheer elektr(on)ische apparatuur, wat een implementatie is van Europese richtlijnen, is bepaald dat een voor de consumenten zichtbare verwijderingsbijdrage slechts is toegestaan voor de financiering van de afvalbeheerskosten voor de historische voorraad. Dit zijn de apparaten die voor 13 augustus 2005 op de markt zijn gebracht. Verder is in deze regelgeving bepaald dat deze uitzondering geldt tot 13 februari 2011 en voor de grote huishoudelijke apparaten tot 13 februari 2013. Dat betekent dat met de huidige verwijderingsbijdragen die worden geïnd alleen de afvalbeheerskosten van de historische voorraad kunnen worden betaald. Aangezien er vanuit wordt gegaan dat de gemiddelde levensduur van een apparaat 15 jaar is, is het aannemelijk dat er tot 2020 apparaten uit de historische voorraad zullen worden ingenomen die verwerkt moeten worden. Zodoende beogen de producenten in 2011 (danwel voor grote huishoudelijke apparaten: 2013) over een fonds te beschikken voor de financiering van het afvalbeheer van de historische voorraad die tussen 2011 (voor grote huishoudelijke apparaten: 2013) en 2020 wordt ingenomen. Dit is niet in strijd met de regelgeving, hetgeen ik de productstichtingen ook heb laten weten. </antwoord>
      <antwoord nummer="7">De zichtbare verwijderingsbijdrage kan op grond van de regelgeving alleen gebruikt worden voor de financiering van de historische voorraad. Derhalve zijn de producenten verplicht de bijdragen te verlagen (danwel te reduceren tot 0) indien aannemelijk is dat de fondsen groot genoeg zijn om de historische voorraad te dekken. De naleving van deze regelgeving berust bij mijn Inspectie. Op dit moment zijn er geen aanwijzingen dat deze wettelijke verplichtingen niet worden nageleefd. Voor de financiering van het afvalbeheer van de nieuw op de markt gebrachte voorraad kunnen de producenten alleen kiezen voor een verwijderingsbijdrage die is verdisconteerd in de prijs en niet zichtbaar is voor de consument. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
