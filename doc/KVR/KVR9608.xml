<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wilders (VVD), Koenders (PvdA), Hoekema (D66) en Verhagen (CDA) aan de minister van Buitenlandse Zaken over vervolging van 13 Iraanse joden. (Ingezonden 14 juni 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9608
</item>
         <item attribuut="Inhoud">Vragen naar aanleiding van artikelen in Trouw en het Algemeen Dagblad van 9 juni 1999 over 13 Iraanse joden die in Iran gevangen zijn genomen en zijn aangeklaagd op verdenking van spionage voor Israël en de Verenigde Staten.</item>
         <item attribuut="Rubriek">Criminaliteit en openbare orde (Inlichtingen- en veiligheidsdiensten) Strafrecht en strafprocesrecht (Vervolging)</item>
         <item attribuut="Trefwoorden">Godsdiensten Inlichtingen- en veiligheidsdiensten Iran Strafvervolging</item>
         <item attribuut="Vindplaats">Kamervragen met antwoord 1998-1999, nr. 1589, Tweede Kamer</item>
         <item attribuut="Vraagnr_bij_indiening">2989914530</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Wilders</persoon>
            <persoon partij="PvdA">Koenders</persoon>
            <persoon partij="D66">Hoekema</persoon>
            <persoon partij="CDA">Verhagen</persoon>
         </item>
         <item attribuut="Datum_reaktie">1999-06-21</item>
         <item attribuut="Datum_indiening">1999-06-14</item>
         <item attribuut="Document-id">KVR9608</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3181" allpagenumbers="3181 3182" vetnummer="2989914530" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9608" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1589" onderwerp="" indiendatum="1999-06-14">
         <vrager partij="VVD" oorsprong="parlement">Wilders</vrager>
         <vrager partij="PvdA" oorsprong="parlement">Koenders</vrager>
         <vrager partij="D66" oorsprong="parlement">Hoekema</vrager>
         <vrager partij="CDA" oorsprong="parlement">Verhagen</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="1999-06-21">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Zijn in Iran 13 Iraanse joden aangeklaagd en gevangen genomen op verdenking van spionage voor «het Zionistische Regime» en «de Wereldarrogantie», oftewel Israël en de Verenigde Staten? <voetnoot nummer="1"/>
      </vraag>
      <vraag nummer="2" voetnoot="2">Is het u bekend dat zij ook zijn beschuldigd van «het aanzetten tot emigratie naar Israël», waar de doodstraf op kan volgen? <voetnoot nummer="2"/>
      </vraag>
      <vraag nummer="3">Bent u bekend met de verklaring van de Israëlische minister van Buitenlandse Zaken dat geen van hen betrokken is of ooit is geweest in spionage-activiteiten? </vraag>
      <vraag nummer="4">Deelt u de begrijpelijke bezorgdheid van Israël omtrent het lot van de 13 joden, zowel gezien de aard van de beschuldigingen en de hierop liggende straffen, als het feit dat Teheran slechts in theorie de joodse godsdienst erkent? </vraag>
      <vraag nummer="5">Wilt u zich, gelet op de urgentie, op korte termijn in bilateraal verband en in multilateraal verband inzetten om de spoedige vrijlating van betrokkenen te bewerkstelligen? Zo ja, kunt u de Kamer van de resultaten daarvan informeren, zo neen, waarom niet? </vraag>
      <noten afkomstig="vraag">
         <noot nummer="1" datum="1999-06-9" bron="Trouw">Trouw, 9 juni 1999</noot>
         <noot nummer="2" datum="1999-06-9" bron="Algemeen Dagblad">Algemeen Dagblad, 9 juni 1999</noot>
      </noten>
   </vragen>
   <antwoorden aantal="4">
      <antwoord nummer="1 en 2">Uit verschillende bronnen heb ik vernomen dat 13 Iraanse joden op verdenking van spionageactiviteiten voor Israël en de Verenigde Staten zijn gearresteerd. Autoriteiten van beide landen hebben echter met klem tegengesproken dat de dertien betrokken zouden zijn geweest bij spionageactiviteiten. Van Iraanse zijde is tot op heden niet bekend gemaakt hoe de officiële aanklacht luidt. Dit geldt derhalve ook voor wat betreft een eventuele beschuldiging van «het aanzetten tot emigratie naar Israël». </antwoord>
      <antwoord nummer="3">Ja. </antwoord>
      <antwoord nummer="4">Voor de Israëlische bezorgdheid heb ik uiteraard alle begrip. Overigens is van officiële Iraanse zijde ontkend dat de arrestaties een godsdienstige achtergrond hebben en daarbij wordt gewezen op de vrijheid van godsdienst, zoals deze verankerd ligt in de grondwet van Iran. Volgens een verklaring van de Iraanse Permanente Vertegenwoordiging bij de VN te New York zou het bovendien gaan om een grotere groep personen waarvan niet alleen joden doch ook moslims deel uitmaakten. </antwoord>
      <antwoord nummer="5">Met name op Nederlands verzoek heeft de EU zich beraden op de vraag, wat zou kunnen worden gedaan in het belang van de 13 gearresteerden. Bij de afweging speelde een belangrijke rol, dat in het bijzonder van Joodse zijde in Iran was verzocht om terughoudendheid in dezen, gezien de mogelijke negatieve effecten van buitenlandse tussenkomst. Om die reden is aanvankelijk gekozen voor een dienovereenkomstige opstelling. Toen eenmaal in de internationale media melding werd gemaakt van de arrestaties in kwestie, is zowel door het Duitse EU-voorzitterschap alsook door verscheidene lidstaten, waaronder Nederland, bij de Iraanse autoriteiten geïntervenieerd. Wat Nederland aangaat vermeld ik dat op 15 dezer tegenover de ambassadeur van Iran hier ter stede blijk is gegeven van de Nederlandse bezorgdheid over het lot van de 13 gearresteerde joden. Hierbij is gepleit voor hun vrijlating en – mocht het onverhoopt komen tot een proces – dat dit dan zal worden gekenmerkt door volledige transparantie en eerlijkheid. Vanzelfsprekend behoudt deze kwestie mijn volle aandacht. Mochten verdere ontwikkelingen daartoe aanleiding geven dan zal stellig worden overgegaan tot nadere stappen bij de Iraanse autoriteiten. </antwoord>
      <noten afkomstig="antwoord"/>
   </antwoorden>
</kvr>
