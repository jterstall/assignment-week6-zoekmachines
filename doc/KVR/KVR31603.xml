<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koppejan (CDA) aan de minister van Landbouw, Natuur en Voedselkwaliteit over verkeerd gemeten grondwaterstanden. (Ingezonden 18 maart 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31603
</item>
         <item attribuut="Inhoud">Vragen naar aanleiding bericht (Agrarisch Dagblad, 12 maart 2008) over studie Alterra dat de verdroging van natuurgebieden minder omvangrijk is dan eerder aangenomen omdat grondwaterstanden verkeerd zijn gemeten. Is er meer risico op natschade voor landbouw in de omgeving van de natuurgebieden dan eerder werd aangenomen? Indiener vraagt wat de resultaten van het onderzoek kan betekenen voor het herstel van de TOP-gebieden en de daarvoor vrijgemaakte ILG-gelden. [In 'TOP-gebieden' krijgen de belangen van de natuur voorrang op die van de landbouw; ILG= Investeringsbudget Landelijk Gebied].</item>
         <item attribuut="Rubriek">Energie, water en grondstoffen (Watervoorziening) Landbouw (Landbouwgronden) Natuur (Landelijke gebieden)</item>
         <item attribuut="Trefwoorden">Grondwater Landbouwgronden Landelijke gebieden Natuurbescherming</item>
         <item attribuut="Vindplaats">Kamervragen met antwoord 2007-2008, nr. 2001, Tweede Kamer</item>
         <item attribuut="Vraagnr_bij_indiening">2070814920</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="CDA">Koppejan</persoon>
         </item>
         <item attribuut="Datum_reaktie">2008-04-09</item>
         <item attribuut="Datum_indiening">2008-03-18</item>
         <item attribuut="Document-id">KVR31603</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4097" allpagenumbers="4097 4098" vetnummer="2070814920" code="0708tkkvr2001" lopendefooter="Tweede Kamer, vergaderjaar 2007–2008, Aanhangsel" filenaam="KVR31603" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2001" onderwerp="" indiendatum="2008-03-18">
         <vrager partij="CDA" oorsprong="parlement">Koppejan</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2008-04-9">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met het artikel waarin melding wordt gemaakt van de onlangs gepubliceerde studie van Alterra te Wageningen, getiteld «Nederland minder droog dan gedacht»? <voetnoot nummer="1"/>
      </vraag>
      <vraag nummer="2">Wat is uw mening over de conclusies van de onderzoekers dat de verdroging van natuurgebieden minder omvangrijk is dan aangenomen? </vraag>
      <vraag nummer="3">Wanneer de verdroging van natuurgebieden minder omvangrijk is dan waar eerder van is uitgegaan, welke consequenties heeft dit dan voor het te voeren beleid en de voorgenomen maatregelen ten aanzien van verdrogingbestrijding? Zijn alle nu voorgenomen maatregelen dan nog even noodzakelijk en effectief? </vraag>
      <vraag nummer="4">Welke risico’s op meer natschade loopt de landbouw in de omgeving van de natuurgebieden die natter zijn dan eerder werd aangenomen? </vraag>
      <vraag nummer="5">Wat kunnen de conclusies van dit onderzoek betekenen voor het herstel van de TOP-gebieden en de daarvoor vrijgemaakte ILG-gelden? Hoe kunnen de ambities nog steeds haalbaar en betaalbaar blijven? </vraag>
      <vraag nummer="6">Wat kunnen de conclusies betekenen voor de GGOR-studies en de beheerplannen N2000, waar de regio’s op dit moment hard aan werken? Moeten de studies geheel of gedeeltelijk opnieuw worden gedaan? </vraag>
      <vraag nummer="7">Welke risico’s loopt Nederland beleidsmatig richting Europa (N2000 en de doorwerking in de KRW)? </vraag>
      <vraag nummer="8">In welke mate is het probleem van numerieke verdroging onderzocht? Bent u bereid extra onderzoek op dit gebied te faciliteren? </vraag>
      <noten afkomstig="vraag">
         <noot nummer="1" datum="2008-03-12" bron="Agrarisch Dagblad">Agrarisch Dagblad, 12 maart 2008</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Op grond van het onderzoek kan niet de conclusie worden getrokken dat de omvang van verdroging is overschat. Het onderzoek was gericht op verschillen tussen de resultaten van verschillende meetmethoden voor grondwaterstanden (de zogenaamde «numerieke verdroging»). Van belang is, dat in de praktijk de schatting over de omvang en mate van verdroging van natuurgebieden vooral bepaald is aan de hand van de reactie van grondwaterafhankelijke vegetatie. Grondwaterstandmetingen worden daarbij soms gebruikt om te toetsen of de geconstateerde veranderingen in vegetatie daadwerkelijk zijn veroorzaakt door grondwaterstanddaling, maar vormen geen basis voor de bepaling van de omvang van het verdrogingsprobleem. Bij verdroging van natuurgebieden gaat het om een complexe problematiek waarbij naast de grondwaterstand ook veranderingen in grondwaterdynamiek en grondwaterkwaliteit en een beperkte beschikbaarheid van oppervlaktewater van goede kwaliteit aan de orde zijn. In veel verdroogde gebieden gaat het bijvoorbeeld om een combinatie van verlaagde grondwaterstand met het wegvallen van kalkrijke grondwateraanvoer, waardoor verzuring optreedt. Dit staat los van de discussie over numerieke verdroging. Voorts is gebleken dat deskundigen nog van mening verschillen over de conclusies van de onderzoekers over de betrouwbaarheid van grondwaterstandmetingen en hun interpretatie van de daarbij optredende verschijnselen. Van het betreffende onderzoek is ook nog geen afrondend rapport uitgebracht. De publicatie is dus niet geschikt om daar conclusies en aanbevelingen over het verdrogingsbeleid aan te verbinden. </antwoord>
      <antwoord nummer="3">Zoals hiervoor vermeld, kan de conclusie dat de verdroging minder omvangrijk is, niet worden onderbouwd met het onderzoek. De omvang van de verdroging en het daarvoor geformuleerde beleid staan door dit onderzoek dan ook niet ter discussie. </antwoord>
      <antwoord nummer="4">Er is geen sprake van meer natschade in de omgeving door nattere natuurgebieden. Het onderzoek gaat over verschillen in interpretatie van grondwaterstandmetingen, niet over geconstateerde overlast. De ondervonden uitgangssituatie verandert er niet door, alleen de getalsmatige beschrijving ervan. Als «numerieke verdroging» daadwerkelijk een rol speelt, kan dat betekenen dat er in landbouwgebieden minder grondwaterstandverhoging nodig is om de verdroging in nabij gelegen natuurgebieden op te heffen. De extra natschade is dan ook navenant lager. </antwoord>
      <antwoord nummer="5">Uit het voorgaande blijkt, dat aan het onderzoek geen consequenties kunnen worden verbonden voor het herstel van de TOP-gebieden en de daarvoor ingezette ILG-gelden. </antwoord>
      <antwoord nummer="6">Dat is nog onduidelijk. Voor wat betreft de beheerplannen Natura 2000 geldt het antwoord bij vraag 5. De conclusies van de onderzoekers zijn niet nieuw en in vakkringen al enige tijd bekend. Ze kunnen dus al door deskundigen worden betrokken bij de gebiedsanalyses. </antwoord>
      <antwoord nummer="7">Geen. De conclusies van de onderzoekers zijn geen reden om de risico’s hoger in te schatten. Ze geven hoogstens voeding aan optimisme over de slagingskansen van het beleid. </antwoord>
      <antwoord nummer="8">Er bestaat onder deskundigen waardering voor het waarschuwende signaal over mogelijk verkeerde interpretaties van peilbuismetingen. Maar er is ook verschil van mening over de mate waarin daar daadwerkelijk sprake van is en of er niet ook sprake is van onjuiste veronderstellingen van de onderzoekers zelf. Ik zal de uitkomst van deze discussie in vakkringen met belangstelling volgen. Meer vergelijkende peilbuismetingen kunnen mogelijk helpen om een beter beeld te krijgen in welke omvang het verschijnsel optreedt en wat de consequenties zijn voor uitvoeringsmaatregelen. Gezien de rol van waterschappen en provincies bij het (grond)waterbeheer en de uitvoering van de verdrogingsbestrijding acht ik het aan hen om te bezien in hoeverre daarvoor extra onderzoek nodig is. </antwoord>
      <noten afkomstig="antwoord"/>
   </antwoorden>
</kvr>
