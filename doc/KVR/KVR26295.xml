<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Halsema en Van Gent (beiden GroenLinks) aan de ministers van Sociale Zaken en Werkgelegenheid en van Financiën over buitensporig hoge gouden handdrukken in de semi-publieke sector. (Ingezonden 13 juli 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26295
</item>
         <item attribuut="Inhoud">Naast de hoge salarissen blijken ook de gouden handdrukken in de semi-publieke sector buitensporig hoog te zijn. Dit omdat het afbreukrisico in de sector zo hoog zou zijn. Is de minister bereid regels op te stellen in plaats van alleen een oproep te doen aan de raden van toezicht.</item>
         <item attribuut="Rubriek">Inkomen en rechtspositie (Loontoeslagen) Inkomen en rechtspositie (Ontslagen) Staats- en bestuursrecht (Overige publiekrechtelijke lichamen)</item>
         <item attribuut="Trefwoorden">Collectieve sector Loontoeslagen Ontslagen</item>
         <item attribuut="Vindplaats">Kamervragen met antwoord 2005-2006, nr. 2072, Tweede Kamer</item>
         <item attribuut="Vraagnr_bij_indiening">2050616500</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Halsema</persoon>
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2006-08-31</item>
         <item attribuut="Datum_indiening">2006-07-13</item>
         <item attribuut="Document-id">KVR26295</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4399" allpagenumbers="4399 4400" vetnummer="2050616500" code="0506tkkvr2072" lopendefooter="Tweede Kamer, vergaderjaar 2005–2006, Aanhangsel" filenaam="KVR26295" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2072" onderwerp="" indiendatum="2006-07-13">
         <vrager partij="GroenLinks" oorsprong="parlement">Halsema</vrager>
         <vrager partij="GroenLinks" oorsprong="parlement">Van Gent</vrager>
         <vraagt-aan>de ministers van Sociale Zaken en Werkgelegenheid en van Financiën</vraagt-aan>
      </vraagdata>
      <antwoorddata antwoorddatum="31 augustus 2006), zie ook Aanhangsel Handelingen nr. 1905, vergaderjaar 2005–2006">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder>de ministers van Financiën, van Volkshuisvesting, Ruimtelijke Ordening en Milieubeheer, van Volksgezondheid, Welzijn en Sport en van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Kent u het bericht uit NRC Handelsblad van 11 juli 2006, waaruit blijkt dat de hoogte van gouden handdrukken in de semi-publieke sector buitensporig is? </vraag>
      <vraag nummer="2">Deelt u de mening dat dit maatschappelijk onaanvaardbaar is en dat hier op korte termijn tegen moet worden opgetreden? </vraag>
      <vraag nummer="3">Vindt u, daar waar de topsalarissen al langer uit de hand lopen, het niet nog schrijnender dat dit ook met de gouden handdrukken gebeurd? </vraag>
      <vraag nummer="4">Acht u het ook een drogreden dat men naast het hoge salaris nog een aparte afkoopregeling bedingt omdat het afbreukrisico in de semi-publieke sector zo hoog zou zijn? </vraag>
      <vraag nummer="5">Deelt u de mening dat de raden van toezicht tekortschieten bij die semi-publieke instellingen waar enorme gouden handdrukken (tot boven € 1 miljoen!) worden uitgekeerd? </vraag>
      <vraag nummer="6">Bent u bereid om in uw reactie verder te gaan dan een oproep aan de raden van toezicht om hun werk beter te doen? </vraag>
      <vraag nummer="7">Bent u bijvoorbeeld bereid uniforme en harde regels op te stellen voor gouden handdrukken en, indien dat nodig is, daarvoor nieuwe wetgeving voor te bereiden? </vraag>
      <vraag nummer="8">Bent u tevens bereid om gouden handdrukken te maximeren, bijvoorbeeld door niet het volledige jaarsalaris als basis te nemen maar een (wettelijk) aftgetopt deel daarvan? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">In het bewuste krantenartikel wordt een aantal personen en instellingen, met name woningcorporaties en zorginstellingen, genoemd in verband met in de desbetreffende jaarverslagen verantwoorde ontslagvergoedingen die in het verleden zijn toegekend. Ik wil er echter op wijzen dat binnen de semipublieke sector en de woningcorporatiesector, net als elders in de privaatrechtelijke sector, de raden van toezicht van de diverse instellingen tot taak hebben om onder meer het beleid inzake beloningen en ontslagregelingen vast te stellen. Bij zowel woningcorporaties als de zorginstellingen zijn sectorale adviezen over deze onderwerpen opgesteld op grond waarvan binnen de betrokken instellingen beleid kan worden gevormd. Zo heeft de vereniging van woningcorporaties, Aedes, dit jaar de bestaande adviesregeling-Izeboud herzien. Voor deze branche geldt dat de (geactualiseerde) Izeboud-regeling de norm aangeeft. Verder geldt binnen deze adviesregeling het «pas toe of leg uit»-principe: ofwel een corporatie past de regeling toe ofwel men legt in het jaarverslag uit waarom de regeling op onderdelen niet gevolgd is. In de regeling wordt geadviseerd vooraf geen beëindigingsregeling met de bestuurder overeen te komen. Ik wijs erop dat de huidige afspraken over salarissen en ontslagvergoedingen bij corporaties veelal nog voortvloeien uit arbeidsovereenkomsten die zijn gesloten voordat deze adviesregeling in 2004 werd gepubliceerd (de geactualiseerde versie van de regeling is van april van dit jaar). Ook binnen de zorgsector bestaan adviesregelingen over salarisinschaling en vertrekregelingen, opgesteld door de koepels van directeuren (NVZD) en toezichthouders (NVTZ). Uit hoofde van de Zorgbrede Governancecode moeten de zorginstellingen deze regelingen gebruiken. Op grond van deze adviesregelingen is de verwachting dat ontslagvergoedingen als waar in het krantenartikel aan wordt gerefereerd, niet meer zullen voorkomen in nieuwe arbeidscontracten. Zie ook het antwoord van staatssecretaris Ross-Van Dorp d.d. 30 juni jl. op de kamervragen van de leden Smits en Heemskerk van 12 juni jl. (Tweede Kamer 2005–2006, Aanhangsel van de Handelingen, nr. 1778). Ik wijs er ook hier op dat de huidige afspraken over salarissen en ontslagvergoedingen bij zorginstellingen veelal nog voortvloeien uit arbeidsovereenkomsten die zijn afgesloten voordat de huidige adviesregeling van kracht werd. </antwoord>
      <antwoord nummer="4">Binnen de semipublieke sector bestaan verschillende deelsectoren met verschillende afbreukrisico’s. Het is aan de instellingen binnen de afzonderlijke deelsectoren om een opvatting te hebben over de mate waarin al dan niet bestaande afbreukrisico’s reeds zijn verdisconteerd in de inkomens van bestuurders en of genoemde afbreukrisico’s als zodanig een argument zijn om afkoopregelingen te bedingen. Zoals hierboven reeds is gezegd wordt in de adviesregeling Izeboud geadviseerd om binnen de sector van woningcorporaties geen beëindigingsregelingen met de bestuurders overeen te komen. In de zorgsector wordt de nadruk gelegd op maatvoering inzake inkomen én ontslagvergoeding. Daar is inmiddels aangesloten bij hetgeen de code-Tabaksblat ook adviseert: een vertrekregeling van maximaal één jaarsalaris. 5 t/m 8. Zoals gezegd zijn het de raden van toezicht van de instellingen binnen de semipublieke sector en bij woningbouwcorporaties die zowel het beloningsbeleid als de regelingen voor ontslagvergoeding vaststellen, waarbij men zich kan baseren op bestaande adviezen van sectorkoepels. In bovenstaande gaf ik reeds aan dat de huidige afspraken en arbeidscontracten vaak hun basis nog hebben in oude regelingen. Ook het vaststellen van de hoogte van individuele salarissen en ontslagvergoedingen van bestuurders is de primaire verantwoordelijkheid van de raden van toezicht. Van hen mag ter zake een kritische en onafhankelijke houding worden verwacht, waarbij zij de maatschappelijke positie van de organisatie niet uit het oog verliezen. Waar nodig spreken de betrokken vakministers hen daarop aan en dringen zonodig aan op matiging. Zoals bekend heeft uw Kamer het kabinet gevraagd te komen tot normering van topinkomens in de semipublieke sector. Bij brief van 23 mei 2006 heeft de minister van Binnenlandse Zaken en Koninkrijksrelaties uw Kamer geïnformeerd over de wijze waarop het kabinet voornemens is om hier invulling aan te geven (Tweede Kamer 2005–2006, 30 111, nr. 10). In die brief is aangegeven dat, aangezien het hier om een complex vraagstuk gaat, het kabinet heeft besloten om zich over de normering van topinkomens in de semipublieke sector te laten adviseren door de commissie Dijkstal. Naar verwachting zal dit advies in het najaar (zoals ook gecommuniceerd met uw Kamer) gereedkomen. Het ligt voor de hand dat in de nadere uitwerking van de kabinetsvoorstellen t.a.v. normering inkomens semipublieke sector door de koepels tevens aandacht kan worden besteed aan de mogelijkheid om ook ontslagvergoedingen onderdeel te laten uitmaken van de op te stellen sectorale coderingen. </antwoord>
      <noten afkomstig="antwoord"/>
   </antwoorden>
</kvr>
