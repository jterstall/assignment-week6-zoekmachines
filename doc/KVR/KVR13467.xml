<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Molenaar (PvdA) aan de minister voor Ontwikkelingssamenwerking over het project Kalidep in Tanzania. (Ingezonden 29 maart 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13467
</item>
         <item attribuut="Inhoud">Vragen over het stopzetten van het project Kalidep in Tanzania dat de ontwikkeling van de melkveesector ondersteunde.</item>
         <item attribuut="Rubriek">Ontwikkelingssamenwerking (Ontwikkelingshulp Afrika)</item>
         <item attribuut="Trefwoorden">Ontwikkelingssamenwerking Tanzania</item>
         <item attribuut="Vindplaats">Kamervragen met antwoord 2000-2001, nr. 1000, Tweede Kamer</item>
         <item attribuut="Vraagnr_bij_indiening">2000108820</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="PvdA">Molenaar</persoon>
         </item>
         <item attribuut="Datum_reaktie">2001-04-05</item>
         <item attribuut="Datum_indiening">2001-03-29</item>
         <item attribuut="Document-id">KVR13467</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2083" allpagenumbers="2083 2084" vetnummer="2000108820" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13467" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1000" onderwerp="" indiendatum="2001-03-29">
         <vrager partij="PvdA" oorsprong="parlement">Molenaar</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2001-04-5">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Bent u bekend met het project Kalidep, in de Kagera-regio in Tanzania en bent u op de hoogte van het bezoek dat de toenmalige minister voor Ontwikkelingssamenwerking samen met minister-president Kok heeft gebracht aan het project in oktober 1997? Klopt het dat zij toen de «regional commissioner» van Kagera verdere ondersteuning aan de ontwikkeling van de melkveesector hebben beloofd? Zo ja, kunt u zeggen wat deze belofte precies inhield? </vraag>
      <vraag nummer="2">Wanneer heeft de laatste evaluatie van het project plaatsgevonden en wat was de uitkomst? Op wiens initiatief en waarom werd besloten dat het project op alle onderdelen beëindigd moest worden? </vraag>
      <vraag nummer="3">Kunt u zeggen hoeveel boeren en hoeveel stuks vee momenteel bij dit project betrokken zijn? Hoeveel tijd heeft de melkveevoorlichtingsdienst gekregen om te privatiseren? Wat gaat er met het «ruraal krediet», onderdeel van dit project, gebeuren? </vraag>
      <vraag nummer="4">In hoeverre zijn mede in het kader van «ownership» de Tanzaniaanse overheid en Tanzaniaanse organisaties betrokken geweest bij de beslissing om het project Kalidep niet voort te zetten? Waren bijvoorbeeld de Tanzaniaanse ministeries van Financiën en Landbouw het er mee eens dat het project afgesloten zou moeten worden? </vraag>
      <vraag nummer="5">Bent u van mening dat alle betrokkenen, met name de Tanzaniaanse ministeries van Landbouw en Financiën en het «steering committee» van Kalidep, voldoende mogelijkheden hebben gehad om een nieuw projectvoorstel te doen? </vraag>
      <vraag nummer="6">Door wie zijn de «TOR» (terms of reference) gemaakt voor het nieuwe project, waren bijvoorbeeld de Tanzaniaanse ministeries van Landbouw en Financiën hierbij betrokken? Waar hoort zo’n samenwerking gezien in het licht van «ownership» volgens «het boekje» minimaal aan te voldoen? </vraag>
      <vraag nummer="7">Hoeveel bedrijven waren uitgenodigd om in te schrijven op de Tender en hoeveel hebben zich uiteindelijk daadwerkelijk ingeschreven? Wat is het voornaamste verschil tussen de winnaar en de verliezer van de Tender? </vraag>
      <vraag nummer="8">Waren de Tanzaniaanse ministeries van Landbouw en Financiën bij de beoordeling van de Tender betrokken? Zijn ook de Tanzanianen gehoord die bij de ingeschreven projecten als beoogd teamleider waren betrokken? </vraag>
      <vraag nummer="9">Hebben Afrikaanse landen ingestemd met het Eu-beleid dat ondersteuning van de landbouwsector geen kernactiviteit meer zal zijn? Kunt u zeggen in hoeverre, ook met betrekking tot andere projecten, Afrikanen daadwerkelijk wat te zeggen hebben in het kader van «ownership»? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Ja ik ben bekend met dit project en met het bezoek van mijn voorganger tezamen met de Minister President in 1997. Mijn voorganger heeft in algemene zin verdere Nederlandse steun aan de ontwikkeling van de melkveesector in het vooruitzicht gesteld. </antwoord>
      <antwoord nummer="2" voetnoot="1">De meest recente evaluatie van de veelteelt programma’s is uitgevoerd in de tweede helft van 1999 <voetnoot nummer="1"/>. De conclusie van deze evaluatie was dat KALIDEP de inkomenspositie, dieet en welzijn van bijna 6000 nieuwe kleinschalige melkveeboeren heeft verbeterd. De evaluatie beval voortzetting aan en legde daarbij het accent op de versterking van de private sector aspecten. In lijn met de uitkomsten van deze evaluatie, met de door Tanzania gemaakte sectorkeuze en na overleg met het Ministerie van Financiën en Landbouw is besloten het project voort te zetten, maar met een andere aanpak die vooral particulier initiatief, lokaal ownership en (daarmee) duurzaamheid bevordert. </antwoord>
      <antwoord nummer="3">Volgens de mij ter beschikking staande gegevens zijn sinds het begin van het programma 7300 boeren betrokken geraakt bij het project. Bij grofweg 1500 daarvan staat nog steeds ruraal krediet uit. De overige boeren ontvangen voorlichting via het project. Het ruraal krediet programma wordt overgedragen aan lokale, particuliere organisaties, geïnitieerd en geleid door Tanzanianen. Deze steun verloopt niet meer via formele overheidskanalen. In de nieuwe aanpak wordt voorlichting verleend op basis van vraag van de boeren door voorlichters die ondersteund worden door het particuliere initiatief. Dit particulier initiatief krijgt de beschikking over subsidies en extern advies. Doel is niet langer publieke en private taken in een donorproject uit te voeren, maar alle actoren te stimuleren hun eigen rol te spelen. Dit komt de duurzaamheid van de interventie ten goede. </antwoord>
      <antwoord nummer="4">Er is intensief gesproken met alle partijen over mogelijke blijvende betrokkenheid van Nederland bij de melkveeteelt. Immers, in het kader van de sectorale benadering was de landbouwsector door de Tanzaniaanse regering niet als een van de vier sectoren gekozen. Voortzetting van het oude overheidsprogramma was dan ook niet aan de orde. Maar in de private sector was volgens een geheel andere opzet wel steun via particuliere organisaties aan kleine particuliere veetelers mogelijk. In de nieuwe opzet worden overeenkomsten met het Ministerie van Financiën gesloten. </antwoord>
      <antwoord nummer="5">Ja. </antwoord>
      <antwoord nummer="6">De TOR is door een externe en geheel onafhankelijke consultant geschreven na consultatie met betrokkenen. De TOR is toegestuurd aan de directeur veeteelt van het Ministerie van Landbouw voor commentaar. De samenwerking voldoet aan de uitgangspunten die voor de private sector zijn geformuleerd. Het «ownership» van het programma wordt zo veel mogelijk bij kleine veetelers gelegd aan wie diensten worden verleend door Tanzaniaanse particuliere organisaties. </antwoord>
      <antwoord nummer="7">Voor de adviescomponent van de activiteit is een tender uitgeschreven. Het merendeel van de fondsen wordt echter besteed aan investeringen in de melkveehouderij via Tanzaniaanse particuliere organisaties. De tender is internationaal geadverteerd. Zeven bedrijven hebben ingeschreven in de eerste kwalificatie ronde. Slechts twee bedrijven voldeden aan de beoordelingscriteria voor de tweede kwalificatieronde. Beiden voldeden bij de eindbeoordeling kwalitatief aan de eisen. Daardoor vormden de consultancy kosten, zoals vastgelegd in de tender instructie, het doorslaggevend verschil tussen winnaar en verliezer. </antwoord>
      <antwoord nummer="8">Twee Tanzaniaanse deskundigen werden uitgenodigd om in de beoordeling te participeren. Beiden dienden op het laatste moment terug te treden vanwege mogelijke belangenverstrengeling. Aangezien het gaat om het technisch vergelijken van projectvoorstellen is interne beoordeling niet uitzonderlijk, al was gestreefd naar een bredere beoordeling. Van beide inschrijvende bedrijven is de expatriate advisor gehoord zoals vorozien in de tenderinstructie. </antwoord>
      <antwoord nummer="9">Mij is geen EU-beleid bekend op grond waarvan de landbouwsector geen kernactiviteit meer zal zijn. De Europese Commissie voert momenteel besprekingen met Tanzania over te ondersteunen sectoren in het kader van het 9e EOF. De uitkomst van deze besprekingen is nog niet bekend. </antwoord>
      <noten afkomstig="antwoord">
         <noot nummer="1">Review of Dutch Tanzanian Dairy and Livestock Development Cooperation Activities (uitgevoerd door NEI, Rotterdam, 1999)</noot>
      </noten>
   </antwoorden>
</kvr>
