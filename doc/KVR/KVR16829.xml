<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over het oude gedeelte van de N11. (Ingezonden 23 oktober 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16829
</item>
         <item attribuut="Inhoud">Vragen over de verkeersveiligheid en de leefomgeving bij het oude gedeelte van de N11.</item>
         <item attribuut="Rubriek">Verkeer, vervoer en waterstaat (Verkeersveiligheid) Verkeer, vervoer en waterstaat (Wegen)</item>
         <item attribuut="Trefwoorden">Verkeersveiligheid Wegen</item>
         <item attribuut="Vindplaats">Kamervragen met antwoord 2002-2003, nr. 480, Tweede Kamer</item>
         <item attribuut="Vraagnr_bij_indiening">2020302100</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2002-12-09</item>
         <item attribuut="Datum_indiening">2002-10-23</item>
         <item attribuut="Document-id">KVR16829</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1013" allpagenumbers="1013 1014" vetnummer="2020302100" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16829" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="480" onderwerp="" indiendatum="2002-10-23">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-12-9">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Wat is uw mening over de verkeersveiligheid en de leefomgeving bij het oude gedeelte van de N11? </vraag>
      <vraag nummer="2">Is het waar dat over het oude gedeelte van de N11 een rapport van Rijkswaterstaat is verschenen? Kunt u de rapport naar de Kamer sturen? Zo ja, kunt u dit rapport naar de Kamer sturen? Wat is uw mening over dit rapport en met name over de in het rapport genoemde aanbevelingen? </vraag>
      <vraag nummer="3">Bent u bereid om op korte termijn de maximumsnelheid op de N11 te verlagen naar 60 kilometer per uur om zodoende de verkeersveiligheid en de leefomgeving te verbeteren? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">De N11 (rijksweg 712, Steekterweg) heeft een regionale stroomfunctie. Van deze weg maken circa 30 000 motorvoertuigen per etmaal gebruik, waaronder (zwaar) vrachtverkeer. De weg dient voornamelijk ter ontsluiting van Alphen a/d Rijn en vormt daarnaast onderdeel van de verbinding Utrecht–(Bodegraven)–Leiden. Langs deze weg vinden veel bedrijfsactiviteiten plaats (transportbedrijven, loonwerkbedrijven, agrariërs etc). Het gedeelte Zwammerdam–Alphen a/d Rijn heeft daarnaast (eenzijdige) woonbebouwing. De weg, alsmede de bebouwing, ligt grotendeels buiten de bebouwde kom. Karakter en inrichting van de weg zijn op dit moment passend bij de functie van de weg. Bij de openstelling van de laatste schakel in de verbinding Bodegraven–Leiden («nieuwe» N11), naar verwachting voorjaar 2004, vervalt de stroomfunctie van de weg. Met de gemeenten Alphen a/d Rijn en Bodegraven is er een overeenkomst gesloten, dat meteen aansluitend aan het gereedkomen van de nieuwe N11, de huidige RW 712 (Steekterweg) verkeersluw wordt gemaakt. Aanvang van die werkzaamheden is naar verwachting mei 2004. Het is evident dat het woongenot (en in ieder geval de beleving daarvan) bij de bewoners van de huidige Steekterweg (RW 712) onder druk staat bij deze veelzijdige vermenging van functies. Het toenemende wegverkeer en de ongewenste menging van woon- en stroomfunctie waren de redenen om de «nieuwe» N11 aan te leggen. Ik kan mij dan ook verplaatsen in de gevoelens van de aanwonenden, maar wijs er dan tegelijkertijd op dat dit een in de tijd gezien gelimiteerd probleem is. Qua verkeersveiligheid is de weg, blijkens de verkeersveiligheidscijfers van AVV, niet gevaarlijker dan vergelijkbare wegen. Tevens blijkt uit de handhavingsgegevens van de politie dat er geen extreme overschrijdingen van de maximum snelheden plaats vinden, niet in aantallen en niet in hoogte van overschrijding van de limiet (buiten de bebouwde kom 80km/u). </antwoord>
      <antwoord nummer="2">Om met de aanwonenden in gesprek te komen heeft Rijkswaterstaat inderdaad een rapport laten opstellen. Het betreffende rapport is bijgevoegd. Inzake verkeersveiligheid, snelheidsgedrag en doorstroming onderschrijft dit rapport mijn zienswijze tot dusverre: de weg is in zijn categorie niet als afwijkend te beschouwen. Inzake het woongenot volgt uit het rapport dat een verlaging van de maximum snelheid een bijdrage zou leveren in de verbetering daarvan. </antwoord>
      <antwoord nummer="3">Neen, de snelheid moet logisch voortvloeien uit het karakter van de weg. Hiermee verband houdt ook de handhaafbaarheid: een niet geloofwaardige limiet is niet of alleen tegen zeer grote inspanningen en hoge kosten af te dwingen. In dit verband wil ik onderstaand citeren uit de Wegenverkeerswetgeving, Uitvoeringsvoorschriften BABW, hoofdstuk 2: § 1: «borden worden slechts toegepast indien de inrichting van de weg in overeenstemming is met hetgeen bij afzonderlijke borden is voorgeschreven» § 4: «de in te stellen maximum snelheid dient in overeenstemming te zijn met het wegbeeld ter plaatse. Dit betekent dat waar nodig de omstandigheden op zodanige wijze zijn aangepast dat de beoogde snelheid redelijkerwijs voortvloeit uit de aard en inrichting van de betrokken weg en zijn omgeving» Zoals reeds is aangegeven bij de beantwoording van vraag 1 wordt aan deze voorwaarden voldaan wanneer in 2004 uitvoering wordt gegeven aan de overkomst met de gemeenten Alphen a/d Rijn en Bodegraven. Aangezien de herinrichting en functiewijziging direct verband houden met de realisatie van de nieuwe N11, zie ik geen mogelijkheden, om vooruitlopend daarop al te beginnen met de herinrichting. </antwoord>
      <noten afkomstig="antwoord"/>
   </antwoorden>
</kvr>
