<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verburg en Mosterd (beiden CDA) aan de minister van Binnenlandse Zaken en Koninkrijksrelaties over Rolstoelbereikbaarheid van stemlocaties en stemautomaten. (Ingezonden 27 februari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15366
</item>
         <item attribuut="Rubriek">Staats- en bestuursrecht (Kiesrecht) Welzijn (Lichamelijk gehandicapten)</item>
         <item attribuut="Trefwoorden">Lichamelijk gehandicapten Verkiezingen</item>
         <item attribuut="Vindplaats">Kamervragen met antwoord 2001-2002, nr. 888, Tweede Kamer</item>
         <item attribuut="Vraagnr_bij_indiening">2010207180</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Verburg</persoon>
            <persoon partij="CDA">Mosterd</persoon>
         </item>
         <item attribuut="Datum_reaktie">2002-03-22</item>
         <item attribuut="Datum_indiening">2002-02-27</item>
         <item attribuut="Document-id">KVR15366</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1865" allpagenumbers="1865 1866" vetnummer="2010207180" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15366" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="888" onderwerp="" indiendatum="2002-02-27">
         <vrager partij="CDA" oorsprong="parlement">Verburg</vrager>
         <vrager partij="CDA" oorsprong="parlement">Mosterd</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-03-22">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Bent u op de hoogte van de campagne «Rechten Nu», die de Chronisch Zieken en Gehandicaptenraad (CG-raad) in de week van 18 t/m 23 februari jl. heeft gevoerd? </vraag>
      <vraag nummer="2">Is het u bekend dat in die campagne is gebleken dat een aantal locaties waarin een stembureau zal worden gevestigd, niet toegankelijk is voor burgers die van een rolstoel gebruik maken? </vraag>
      <vraag nummer="3">Hoe verklaart u dit? Vindt u het niet gek dat aan de toegankelijkheidseisen op een aantal plaatsen niet wordt voldaan? </vraag>
      <vraag nummer="4">Is het u tevens bekend dat het voor rolstoelgebruikende stemgerechtigden, mede afhankelijk van de hoogte van de tafel waarop de stemmachine is geplaatst, vaak moeilijk, zo niet onmogelijk is om de gehele kandidatenlijst van de partij naar keuze te bereiken, waardoor zij alleen de kandidaten na ongeveer nr. 15 op de lijst kunnen verblijden met een voorkeurstem? </vraag>
      <vraag nummer="5">Realiseert u zich dat u met uw derde plaats op lijst 1 daardoor een substantieel aantal voorkeurstemmen kunt mislopen? </vraag>
      <vraag nummer="6">Realiseert u zich tevens dat deze stemgerechtigden door het gestelde in vraag 4 niet in staat zijn de correctieknop van de stemmachine te hanteren? </vraag>
      <vraag nummer="7">Op welke wijze denkt u deze «drempels» voor de rolstoelers voor de verkiezingen van 6 maart en 15 mei a.s. te (doen) slechten? Kunt u garanderen dat die drempels weg zijn en blijven, ook bij volgende verkiezingen? </vraag>
      <vraag nummer="8">Bent u bereid, gelet op het urgente karakter van deze vragen, binnen een week te beantwoorden? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het was mij niet bekend dat dit een van de bevindingen van de campagne is. Wel is mij gebleken – uit informatie die gemeenten zelf hierover ter openbare kennis brengen (artikel J 4, tweede lid, van de Kieswet) – dat niet alle locaties waarin een stemlokaal is gevestigd, toegankelijk zijn voor rolstoelgebruikers. </antwoord>
      <antwoord nummer="3">Het college van burgemeester en wethouders van elke gemeente waar verkiezingen worden gehouden, is op grond van artikel J 4, tweede lid, van de Kieswet verplicht ervoor te zorgen dat zoveel mogelijk stemlokalen qua ligging en inrichting geschikt zijn voor kiezers met lichamelijke gebreken. In totaal zijn ongeveer 10 000 stemlokalen in Nederland aangewezen. Het aanwijzen van stemlokalen is een gemeentelijke verantwoordelijkheid. Daarom is het voor mij niet mogelijk aan te geven in welke concrete gevallen het stemlokaal niet toegankelijk is voor rolstoelgebruikers en wat in die concrete gevallen de reden daarvan is. In de nota «Ontwikkelingen in het kiesrecht» van 1 september 1999 gaf mijn ambtsvoorganger, toenmalig minister Peper reeds aan dat door gemeentebesturen regelmatig melding wordt gemaakt van praktische problemen bij het vinden van geschikte locaties voor het inrichten van stemlokalen (kamerstukken II 26 200 VII, nr. 61, blz. 17). In een aantal stemdistricten, met name in de oude binnensteden, blijkt geen ruimte aanwezig te zijn die geschikt is – of op redelijk eenvoudige wijze geschikt te maken is – voor kiezers met een lichamelijke handicap, waaronder rolstoelgebruikers. Ik vind het daarom niet onbegrijpelijk dat niet alle stemlocaties toegankelijk zijn voor rolstoelgebruikers. Met het oog op dergelijke gevallen spreekt artikel J 4, tweede lid, van de Kieswet van «zoveel mogelijk stemlokalen». Deze bepaling bevat tevens de opdracht aan de burgemeester om de adressen van de geschikte stemlokalen ter openbare kennis te brengen zodat desgewenst kiezers daar met een kiezerspas kunnen stemmen. Overigens heb ik in een circulaire die ik in januari 2002 ter voorbereiding op de verkiezingen naar alle gemeenten heb gestuurd, opnieuw aandacht gevraagd voor de toegankelijkheid van stemlokalen. Als bijlage is bij de circulaire opnieuw een wenkenblad gezonden met daarin tips om de bereikbaarheid van zowel stemlokaal als stemmachine voor gehandicapte kiezers te bevorderen. </antwoord>
      <antwoord nummer="4 t/m 6">Vragen 4 tot en met 6 hebben betrekking op stemmachines die voorzien zijn van een stempaneel. Daarnaast wordt in een aantal gemeenten een type stemmachine gebruikt, dat voorzien is van een aanraakbeeldscherm, de zogenoemde stem-pc. Daarbij doet het door de leden in de vragen 4, 5, en 6 gestelde zich niet voor. Het reeds genoemde artikel J 4, tweede lid, van de Kieswet bevat mede het voorschrift dat zoveel mogelijk stemlokalen zodanig zijn ingericht dat zij geschikt zijn voor kiezers met lichamelijke gebreken. Voor rolstoelgebruikers is het noodzakelijk dat zij onder of dwars ten opzichte van de stemmachine kunnen rijden teneinde alle knoppen van de stemmachine te kunnen bedienen. In het hiervoor genoemde wenkenblad wordt aangegeven op welke hoogte het tafelblad zich het beste kan bevinden. Uit informatie die ik heb ontvangen van de leverancier van de desbetreffende stemmachines, heb ik begrepen dat de bevestigingsknop in de rechteronderhoek van het paneel geprogrammeerd kan worden. Dit geldt momenteel niet voor de correctieknop en de blanco-stemknop. Desgewenst is dat te veranderen. Echter, een overweging om die knoppen niet rechtsonderaan het stempaneel te plaatsen, is dat de kiezer dan onbewust deze knoppen kan indrukken als hij op de stemmachine leunt. De leverancier van de stemmachines heeft aangegeven daar ook daadwerkelijk klachten over te hebben ontvangen. Het verplaatsen van de bewuste knoppen is overigens niet noodzakelijk voor een goede bereikbaarheid van de knoppen. Ervan uitgaande dat de tafel goed is afgesteld (volgens de richtlijnen van het wenkenblad), heeft een rolstoelgebruiker die zijn rolstoel met de rugleuning onder of dwars ten opzichte van de tafel plaatst, een armbereik nodig van maximaal 55 centimeter om alle knoppen te kunnen bedienen. Indien de bevestigingsknop en de correctieknop beide rechtsonderaan zijn geprogrammeerd, moet het armbereik maximaal 47 centimeter zijn. Wanneer de kiezer door zijn lichamelijke toestand niet in staat is zelf zijn stem uit te brengen (bijvoorbeeld omdat het bereik van zijn armen niet ver genoeg is), dan is het toegestaan dat iemand hulp verleent. Ten slotte is het mogelijk dat de kiezer voor wie het stemlokaal in het eigen stemdistrict qua ligging of inrichting onvoldoende toegankelijk is, met behulp van een kiezerspas zijn stem uitbrengt in een ander, wel voldoende toegankelijk stemlokaal. Mocht de kiezer helemaal niet in de gelegenheid zijn om naar het stemlokaal te komen, dan kan hij bij volmacht stemmen. Maar dit laat uiteraard de verplichting die op grond van artikel J 4, tweede lid, van de Kieswet op het college van burgemeester en wethouders rust, onverlet. </antwoord>
      <antwoord nummer="7">In de hiervoor genoemde circulaire met het wenkenblad en in de publicatie «Verkiezingen 2002–2004, antwoorden op de meest gestelde vragen», die beide naar alle gemeenten zijn verzonden en op de BZK-website zijn geplaatst, zijn gemeenten voorgelicht over het bevorderen van de toegankelijkheid van stemlokalen en stemmachines. Dit materiaal is gepubliceerd met het oog op zowel de verkiezingen van 6 maart als die van 15 mei. Ik ga ervan uit dat gemeenten, conform artikel J 4, tweede lid, van de Kieswet hun best doen om de stemlokalen en stemmachines toegankelijk te laten zijn voor rolstoelgebruikers en andere gehandicapte kiezers. Van de CG-raad heb ik begrepen dat deze bereid is te bekijken in hoeverre zij in dezen een signaleringsfunctie kan vervullen. Indien de CG-raad mij een overzicht kan verschaffen van gemeenten waarin het met de toegankelijkheid en inrichting van stemlokalen slecht gesteld is, ben ik bereid om de betreffende gemeenten nog eens apart te benaderen, zodat zij voor de toekomst betere maatregelen treffen. </antwoord>
      <antwoord nummer="8">Ja, maar dit is niet gelukt. </antwoord>
      <noten afkomstig="antwoord"/>
   </antwoorden>
</kvr>
