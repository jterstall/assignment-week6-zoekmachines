<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de staatssecretaris van Onderwijs, Cultuur en Wetenschappen, mw. Adelmund, en de minister van Binnenlandse Zaken en Koninkrijksrelaties over een school met een eigen agent. (Ingezonden 19 september 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14535
</item>
         <item attribuut="Inhoud">Vragen naar aanleiding van het bericht 'Gelderse school krijgt eigen agent' in de Telegraaf van 14 september 2001, over het Candea College in Duiven dat een eigen schoolagent aanstelt. Deze vragen dienen ter aanvulling op eerdere vragen hierover van Tweede-Kamerlid Rabbae (Aanhangsel Handelingen nr. 197, Vergaderjaar 2001-2002).</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Politie) Criminaliteit en openbare orde (Veiligheid) Voortgezet onderwijs (Algemeen)</item>
         <item attribuut="Trefwoorden">Jeugdcriminaliteit Politie Voortgezet onderwijs</item>
         <item attribuut="Vindplaats">Kamervragen met antwoord 2001-2002, nr. 196, Tweede Kamer</item>
         <item attribuut="Vraagnr_bij_indiening">2010200060</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2001-11-02</item>
         <item attribuut="Datum_indiening">2001-09-19</item>
         <item attribuut="Document-id">KVR14535</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="411" allpagenumbers="411 412" vetnummer="2010200060" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14535" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="196" onderwerp="" indiendatum="2001-09-19">
         <vrager partij="SP" oorsprong="parlement">Van Bommel</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund, en de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2 november 2001), zie ook Aanhangsel Handelingen nr. 88, vergaderjaar 2000–2001">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht «Gelderse school krijgt eigen agent»? <voetnoot nummer="1"/>
      </vraag>
      <vraag nummer="2">Hoe oordeelt u over het feit dat het Candea College in Duiven een eigen schoolagent aanstelt? Wat voor invloed heeft dit volgens u op het schoolklimaat? </vraag>
      <vraag nummer="3">Deelt u de mening dat de komst van de schoolagent op het Candea College een precedentwerking kan hebben waardoor andere scholen eveneens schoolagenten zullen aanstellen? Hoe oordeelt u over het idee dat de schoolagent in de toekomst tot de normale gang van zaken gaat behoren? </vraag>
      <vraag nummer="4">Betreft de aanstelling van de schoolagent op het Candea College een extra aanstelling van de politie Rivierenland? Zo niet, wat voor gevolgen heeft de aanstelling voor de werkzaamheden in de regio? </vraag>
      <vraag nummer="5">Uit welk «potje» van het Candea College wordt de schoolagent gefinancierd? Deelt u de mening dat deze middelen beter besteed kunnen worden aan de aanstelling van een leerlingbegeleider? </vraag>
      <vraag nummer="6">Bent u bereid uw invloed aan te wenden om de aanstelling van schoolagenten in het voortgezet onderwijs te ontmoedigen? Zo nee, waarom niet? </vraag>
      <noten afkomstig="vraag">
         <noot nummer="1" datum="2001-09-14" bron="Telegraaf">Telegraaf, 14 september 2001</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Rabbae, ingezonden 17 september 2001. </toelichting>
   <antwoorden aantal="6">
      <antwoord nummer="1" voetnoot="1">Ja, ik ken het bericht. Daarnaast heb ik een afschrift ontvangen van de brief die de heer Meulendijks, sectordirecteur van het Candea College, aan u heeft verstuurd. <voetnoot nummer="1"/>In deze brief merkt hij op dat het persbericht van het ANP over dit onderwerp op zodanige wijze is ingekort dat naar zijn mening een te eenzijdig beeld van de situatie werd geschetst. </antwoord>
      <antwoord nummer="2">Sociale veiligheid is een aangelegenheid die voor elke school van belang is. Het kabinet heeft dit belang nog eens onderstreept door het in zijn Integrale Veiligheidsprogramma (IVP) bij het thema «jongeren en veiligheid» als aandachtspunt op te nemen. Een aktiepunt («jongeren en veiligheid» nummer 10) uit het IVP is: «stimuleren samenwerking tussen politie en scholen, ondermeer door schooladoptieplannen». Dit is een vorm van samenwerking tussen onder meer scholen en politie waarbij op scholen voorlichting wordt gegeven over onderwerpen als vuurwerk, verslaving en verkeer. Scholen kunnen zelf arrangementen aangaan met gemeenten, politie, jeugdzorg en andere participanten die in de decentrale positie het beste worden gevonden. Voor het Candea College geldt dat er, in overleg met jongeren, wijkagenten en de gemeenten Duiven en Westervoort, voor dit arrangement is gekozen. Het Candea College voert een actief veiligheidsbeleid, dat gericht is op het in stand houden van een goed schoolklimaat. De schoolagent, die zich onder meer zal bezig houden met het geven van voorlichting en informatie, past ook binnen dit beleid. Het handhaven van de orde blijft echter primair de verantwoordelijkheid van de school zelf. </antwoord>
      <antwoord nummer="3">Er bestaan, bijvoorbeeld in het kader van het Grote Stedenbeleid, verschillende typen arrangementen waarbij schoolagenten een rol spelen. Het onderhavige pilotproject in de regio Duiven zal twee jaar duren en tussentijds en achteraf worden geëvalueerd. Ik zal mij door de school van de resultaten op de hoogte laten stellen, en andere scholen zullen de evaluaties mogelijk ook volgen. De veronderstelling dat de schoolagent in de toekomst tot de reguliere gang van zaken zal gaan behoren lijkt mij zeer voorbarig. Het gaat hier om een specifieke situatie: het Candea College neemt al jaren deel aan overlegcircuits die in Duiven en Westervoort bestaan. Hieraan nemen de school, wijkagenten, het Jongerenwerk, de Maatschappelijke Dienstverlening, de leerlingenconsulent en de gemeente deel. Daarnaast bestond bij de gemeente Duiven reeds de wens om het schooladoptieplan in het basisonderwijs door te trekken naar het voortgezet onderwijs. </antwoord>
      <antwoord nummer="4">Uit het ambtsbericht van de korpsbeheerder van het regionaal politiekorps Gelderland-Midden blijkt dat de inzet van de schoolagent geen extra aanstelling betreft. De aanstelling past binnen het beleid van de politieregio om gebiedsgericht te werken. Inhoudelijk wordt de agent ingezet op een wijze die vergelijkbaar is met de inzet bij schooladoptieplannen. Het verschil met de «reguliere» schooladoptieplannen is dat het hier niet gaat om een basisschool maar om een school voor voortgezet onderwijs. Gevolg is dat binnen de politieregio extra wordt geïnvesteerd in preventie en gebiedsgebonden werken. </antwoord>
      <antwoord nummer="5">De schoolagent wordt niet gefinancierd door het Candea College maar door de politie zelf, binnen het kader van het schooladoptieplan van de gemeente Duiven. Wel heeft de school een werkplek aan de schoolagent beschikbaar gesteld, analoog aan die van de schoolarts en de schoolpsycholoog. Overigens meldt de school zelf al voldoende middelen in te zetten voor leerlingbegeleiding. </antwoord>
      <antwoord nummer="6">Zoals uit het bovenstaande blijkt is er van een aanstelling van schoolagenten in het voortgezet onderwijs geen sprake. Bij mijn beantwoording van uw tweede vraag heb ik al opgemerkt dat het kabinet schooladoptieplannen stimuleert. Daarom beschouw ik dergelijke arrangementen die scholen samen met de regionale partners en gemeenten kunnen treffen als goede initiatieven. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
