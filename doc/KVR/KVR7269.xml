<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Cornielje en Van Blerck-Woerdman (beiden VVD) over de ambulancezorg in Zuidoost-Brabant. (Ingezonden 24 april 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7269
</item>
         <item attribuut="Rubriek">Criminaliteit en openbare orde (Ongevallenpreventie en -hulpverlening) Gezondheidszorg (Overig)</item>
         <item attribuut="Trefwoorden">Ambulancevervoer</item>
         <item attribuut="Vindplaats">Kamervragen met antwoord 1997-1998, nr. 1358, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="VVD">Cornielje</persoon>
            <persoon partij="VVD">Van Blerck-Woerdman</persoon>
         </item>
         <item attribuut="Datum_reaktie">1998-06-16</item>
         <item attribuut="Datum_indiening">1998-04-24</item>
         <item attribuut="Document-id">KVR7269</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2777" allpagenumbers="2777 2778" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7269" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1358" onderwerp="" indiendatum="1998-04-24">
         <vrager partij="VVD" oorsprong="parlement">Cornielje</vrager>
         <vrager partij="VVD" oorsprong="parlement">Van Blerck-Woerdman</vrager>
         <vraagt-aan/>
      </vraagdata>
      <antwoorddata antwoorddatum="16 juni 1998), zie ook Aanhangsel Handelingen nr. 1249, vergaderjaar 1997–1998.">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van de berichten over de problemen rond de ambulancezorg in Zuidoost-Brabant? <voetnoot nummer="1"/>
      </vraag>
      <vraag nummer="2" voetnoot="2">Kunt u aangeven wanneer de problemen zijn ontstaan? <voetnoot nummer="2"/>
      </vraag>
      <vraag nummer="3">Zijn er behalve Zuidoost-Brabant, sinds 1996, meer regio’s boven het landelijk gemiddelde qua tijdsoverschrijding komen te liggen? </vraag>
      <vraag nummer="4">Wat was in Zuidoost-Brabant de aanleiding voor het ontstaan van de problemen rond de aanrijtijden? </vraag>
      <vraag nummer="5">Hoe wilt u, nu bijstelling van de budgetten naar aanleiding van onderzoek naar de ontstane knelpunten is voorzien voor 1999, in de tussentijd tegemoet komen aan acute knelpunten? </vraag>
      <vraag nummer="6">Is de situatie in Zuidoost-Brabant aanleiding voor u om direct maatregelen te nemen? Zo ja, welke? </vraag>
      <vraag nummer="7">Is er een gebiedsgebonden norm voor een ambulance per aantal inwoners? Zo neen, waarom niet? </vraag>
      <vraag nummer="8">Hoe verklaart u het verschil tussen de regio Zuidoost-Brabant, t.w. 1 ambulance per 35 000 inwoners en het landelijk gemiddelde, t.w. 1 ambulance per 27 000 inwoners? </vraag>
      <noten afkomstig="vraag">
         <noot nummer="1" datum="1998-04-23" bron="Telegraaf">Telegraaf, 23 april 1998</noot>
         <noot nummer="2">In antwoord op eerdere vragen van het lid Van der Heijden wordt de regio Zuidoost-Brabant niet genoemd bij de regio’s die in 1996 qua tijdsoverschrijding boven het gemiddelde lagen. Zie aanhangsel van de Handelingen nr. 648, vergaderjaar 1997–1998</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">Uit recent verkregen informatie van de betrokken regio, provincie Noord-Brabant en van de Inspectie voor de Gezondheidszorg leid ik af dat het gebied al enkele jaren te kampen heeft gehad met overschrijdingen van de aanrijtijden, met name in de perifere gebieden. Bij de beantwoording van de vragen van het lid Van der Heijden is uitgegaan van de gemiddelde overschrijding van de 15 minutengrens per regio in 1996. De problemen die in het artikel worden genoemd betreffen specifieke plaatsen binnen de regio. Het gaat om slechts een beperkt aantal ritten per jaar. Procentueel vormt het aantal ritten waarbij de 15 minutengrens wordt overschreden dan een fors aandeel. De overschrijdingen hebben er echter niet toe geleid dat het regionaal gemiddelde uitsteeg boven het landelijk gemiddelde, reden waarom Zuidoost-Brabant niet genoemd is bij de regio’s die in 1996 boven het landelijk gemiddelde lagen. Op dit moment zijn er nog geen cijfers over de aanrijtijden beschikbaar over het jaar 1997. </antwoord>
      <antwoord nummer="4">Met name het beperkte aantal standplaatsen heeft in het verleden de overschrijdingen van de aanrijtijden veroorzaakt. </antwoord>
      <antwoord nummer="5 en 6">De herallocaties die in 1998 plaatsvinden in het kader van de budgettering van de ambulancediensten zijn beperkt tot 1% per 1 januari 1998 en 1% per 1 juli 1998. Bovendien is nu ook bij ambulancediensten een reserve aanvaardbare kosten geïntroduceerd, waarmee schommelingen in het budget kunnen worden opgevangen. Ik ga er dan ook niet vanuit dat er in 1998 knelpunten ontstaan die een ad hoc oplossing noodzaken. Op basis van de resultaten van het lopende onderzoek naar de budgettering zal het systeem voor 1999 eventueel worden aangepast. Uitgangspunt voor mij blijft echter of er in de regio reeds sprake is van een regionale ambulancevoorziening: één organisatie voor de ambulancezorg in de regio. Eerst als blijkt dat in de regio verbetering van de aanrijtijden niet kan worden bereikt door versterking van de samenwerking tussen de ambulancediensten (totstandkoming van een regionale ambulancevoorziening), ben ik bereid te overwegen om in financiële zin maatregelen te nemen. Op dit moment zie ik geen aanleiding om direct maatregelen te nemen. Op 14 oktober 1997 hebben Gedeputeerde Staten van Noord-Brabant reeds een nieuw spreidingsplan vastgesteld, dat in beginsel de bestaande knelpunten moet wegnemen; er zijn twee nieuwe standplaatsen bijgekomen te Maarheeze en op Welschap. </antwoord>
      <antwoord nummer="7 en 8">In het verleden (meest recent in 1982) is aan de provincies als richtlijn voor de planning van het aantal ambulances aangegeven 1 ambulance per 27 000 inwoners (gemiddeld per provincie). Bij de feitelijke planning van het aantal ambulances spelen echter diverse factoren een rol, zoals de 15 minutengrens, de bevolkingsdichtheid en de gelijktijdigheid van inzet van ambulances. In een stedelijk gebied zijn de aanrijtijden korter en is de afstand tot de ziekenhuizen korter, waardoor er met minder ambulances kan worden volstaan. De regio Zuidoost-Brabant is een gebied met een gemengd stedelijk/landelijk karakter, waar de stad Eindhoven een substantieel deel van uitmaakt. </antwoord>
      <noten afkomstig="antwoord"/>
   </antwoorden>
</kvr>
