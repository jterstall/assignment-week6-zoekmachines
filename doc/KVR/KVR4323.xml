<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Sterk en Vliegenthart (beiden PvdA) over het persoonsgebonden budget. (Ingezonden 30 januari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4323
</item>
         <item attribuut="Inhoud">Betreft weigering door het Zilveren Kruis op verzoek om toekenning van een pgb volgens de Subsidieregeling zorg op maat verpleging en verzorging, in relatie tot uitspraak in algemeen overleg van 14 december 1995 over pgb in de thuiszorg en verstandelijk gehandicaptenzorg.</item>
         <item attribuut="Rubriek">Gezondheidszorg (Geestelijke gezondheidszorg) Gezondheidszorg (Maatschappelijke gezondheidszorg) Gezondheidszorg (Zorgverzekeringen) Welzijn (Geestelijk gehandicapten)</item>
         <item attribuut="Trefwoorden">Geestelijk gehandicapten Thuiszorg Ziekenfondsverzekering</item>
         <item attribuut="Vindplaats">Kamervragen met antwoord 1996-1997, nr. 642, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Sterk</persoon>
            <persoon partij="PvdA">Vliegenthart</persoon>
         </item>
         <item attribuut="Datum_reaktie">1997-02-10</item>
         <item attribuut="Datum_indiening">1997-01-30</item>
         <item attribuut="Document-id">KVR4323</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1315" allpagenumbers="1315 1316" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="642" onderwerp="" indiendatum="1997-01-30">
         <vrager partij="PvdA" oorsprong="parlement">Sterk</vrager>
         <vrager partij="PvdA" oorsprong="parlement">Vliegenthart</vrager>
         <vraagt-aan/>
      </vraagdata>
      <antwoorddata antwoorddatum="1997-02-10">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hebt u kennis genomen van de – negatieve – uitspraak van de Haarlemse rechtbank op een verzoek om toekenning van een pgb en de weigering van Zilveren Kruis, om reden, dat het pgb hoger zou uitvallen dan de gemiddelde kosten van verblijf in een verpleeghuis? </vraag>
      <vraag nummer="2">Wat is uw mening over de norm die de rechtbank hanteert, te weten gemiddelde kosten verpleeghuis, terwijl in het hierboven bedoelde verzoek de voorafgaande situatie met betrekking tot de zorgverlening geen verpleeghuiszorg betreft, maar een op de specifieke situatie toegesneden vorm van thuiszorg (zorg in natura)? </vraag>
      <vraag nummer="3">Bevat de regeling pgb bepalingen die ertoe leiden, dat de kostenvergelijking tussen zorg in natura en pgb doorslaggevend is? </vraag>
      <vraag nummer="4" voetnoot="1">Herinnert u zich uw uitspraak, gedaan in het algemeen overleg van 14 december 1995, dat er voor de VG-sector een hardheidsclausule zou komen voor specifieke uitzonderingsgevallen, waardoor boven de maximumbedragen uitgegaan zou kunnen worden? <voetnoot nummer="1"/>Zo ja, hoeveel keer is in 1996 een beroep gedaan op deze hardheidsclausule en met welke resultaten? </vraag>
      <vraag nummer="5">Acht u het juist, dat de contactkantoren over een zodanige beleidsvrijheid beschikken dat het ene contactkantoor een budget van meer dan f 300,– per dag per definitie afwijst terwijl een ander contactkantoor wél bereid is een budget van meer dan f 300,– per dag toe te kennen? Wat is uw mening over de eventuele gevolgen van deze handelwijze van de diverse contactkantoren? </vraag>
      <vraag nummer="6">Herinnert u zich de toezegging dat de contactkantoren bij de uitvoering van de regeling geen beleidsvrijheid moeten hebben? pgb = persoonsgebonden budget </vraag>
      <noten afkomstig="vraag">
         <noot nummer="1"/>
         <noot nummer="1">Zie verslag Algemeen Overleg PGB in de thuiszorg en verstandelijk gehandicaptenzorg voor 1996 (Kamerstuk 23 235, nr. 8)</noot>
      </noten>
   </vragen>
   <antwoorden aantal="4">
      <antwoord nummer="1">Ik heb kennis kunnen nemen van de bedoelde uitspraak van de Haarlemse rechtbank. </antwoord>
      <antwoord nummer="2 en 3" voetnoot="1">De subsidieregeling zorg op maat verpleging en verzorging 1997 van de Ziekenfondsraad bevat ten aanzien van het persoonsgebonden budget de bepaling dat de verzekerde niet in aanmerking komt voor een personeelsgebonden budget indien de kosten van het persoonsgebonden budget ten opzichte van de kosten van opname in een instelling naar het oordeel van het contactkantoor niet verantwoord zijn (artikel 15, lid 5). Bij meerdere gelegenheden heb ik te kennen gegeven dat ik het ongewenst vind dat in het kader van het persoonsgebonden budget een selectief doelgroepenbeleid wordt gevoerd. Dat houdt ook in dat ik het ongewenst acht budgetten die naar hoogte uitgaan boven de gemiddelde kosten van een voorziening in natura, op voorhand van toekenning uit te sluiten. Het persoonsgebonden budget is immers nadrukkelijk bedoeld om tegemoet te komen aan de individuele behoefte van zorgvragers. Budgetten zullen dus soms hoger, soms lager uitvallen dan de gemiddelde kosten die met een voorziening in natura zijn gemoeid. Contactkantoren dienen met het vorenstaande rekening te houden en op uniforme wijze uitvoering aan deze bepaling te geven. Dat laat uiteraard onverlet de bevoegdheid van de contactkantoren in het kader van de subsidieregeling. In gevallen waarin sprake is van een complexe en intensieve zorgvraag zal het echter ook in de voorzieningen in natura alleen mogelijk zijn die passend te beantwoorden indien al dan niet in het kader van productie-afspraken van interne substitutie wordt uitgegaan. Voor de afwijzing van een persoonsgebonden budget gaat het bij de afweging dus om de vraag of een budget tegen die achtergrond in het individuele geval niet verantwoord is. Ik heb de Ziekenfondsraad gevraagd het vorenstaande standpunt met betrekking tot de toepassing van artikel 15, lid 5 onverwijld en nadrukkelijk aan de contactkantoren kenbaar te maken. Een kopie van mijn brief aan de Ziekenfondsraad is als bijlage bijgevoegd. <voetnoot nummer="1"/>
      </antwoord>
      <antwoord nummer="4">De regeling persoonsgebonden budget voor verstandelijk gehandicapten bevat de bepaling dat in gevallen van kennelijke hardheid het contactkantoor aan de verzekerde die wordt ingedeeld in de budgetcategorieën VII en VIII een hoger budget kan toekennen dan binnen die categorieën is voorzien; toepassing van deze bepaling meldt het contactkantoor onmiddellijk aan de Ziekenfondsraad (artikel 15, lid 3). Bij de Ziekenfondsraad is in 1996 een tweetal meldingen binnengekomen. In één geval is een budget toegekend van f 210 000,–. In het andere geval is het budgetbedrag van categorie VII (f 60 000,–) verhoogd tot f 72 500,–. </antwoord>
      <antwoord nummer="5 en 6">In overeenstemming met de toezegging die ik heb gedaan is zowel in de regeling persoonsgebonden budget voor verstandelijk gehandicapten (artikel 14, lid 4) als in de regeling voor verpleging en verzorging (artikel 14, lid 2) de bepaling opgenomen dat de contactkantoren voor de toekenning van persoonsgebonden budgetten slechts voorwaarden stellen die voldoen aan de regeling. Omdat het bij het persoonsgebonden budget om geïndividualiseerde toekenning gaat, is het gewenst dat het contactkantoor zich een oordeel kan vormen omtrent het individuele geval. Om een gecoördineerde toepassing van de regelingen te bevorderen is mede op mijn verzoek bij de Ziekenfondsraad een regiegroep PGB in het leven geroepen. De regiegroep heeft onder meer als belangrijke taak een eenduidige interpretatie van de regelingen te bevorderen. </antwoord>
      <noten afkomstig="antwoord">
         <noot nummer="1">Ter inzage gelegd bij afdeling Parle-mentaire Documentatie</noot>
      </noten>
   </antwoorden>
</kvr>
