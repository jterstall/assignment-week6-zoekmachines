<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verbugt, Te Veldhuis en Hofstra (allen VVD) over de financiering bij aanloopverliezen van het openbaar vervoer op VINEX-locaties. (Ingezonden 24 februari 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4664
</item>
         <item attribuut="Inhoud">Vragen n.a.v. een artikel in het Financieel Dagblad waarin plannen worden uiteengezet om op VINEX-locaties de kosten van een snelle aanleg van het openbaar vervoer af te wentelen op koopwoningen.</item>
         <item attribuut="Rubriek">Ruimtelijke ordening en infrastructuur (Algemeen) Verkeer, vervoer en waterstaat (Openbaar vervoer)</item>
         <item attribuut="Trefwoorden">Openbaar vervoer Ruimtelijke ordening</item>
         <item attribuut="Vindplaats">Kamervragen met antwoord 1996-1997, nr. 973, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Verbugt</persoon>
            <persoon partij="VVD">Te Veldhuis</persoon>
            <persoon partij="VVD">Hofstra</persoon>
         </item>
         <item attribuut="Datum_reaktie">1997-04-07</item>
         <item attribuut="Datum_indiening">1997-02-24</item>
         <item attribuut="Document-id">KVR4664</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1991" allpagenumbers="1991 1992" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="973" onderwerp="" indiendatum="1997-02-24">
         <vrager partij="VVD" oorsprong="parlement">Verbugt</vrager>
         <vrager partij="VVD" oorsprong="parlement">Te Veldhuis</vrager>
         <vrager partij="VVD" oorsprong="parlement">Hofstra</vrager>
         <vraagt-aan/>
      </vraagdata>
      <antwoorddata antwoorddatum="1997-04-7">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Kent u het artikel in het Financieel Dagblad van 5 februari jl., waarin plannen worden uiteengezet om op VINEX-locaties de kosten van een snelle aanleg van het openbaar vervoer af te wentelen op koopwoningen? </vraag>
      <vraag nummer="2">Zijn uw beider ministeries betrokken bij deze plannen? Zo ja, waarom wordt alleen over koopwoningen gesproken en niet over huurwoningen? </vraag>
      <vraag nummer="3">Is in eerder afgesproken VINEX-convenanten voorzien in de aanloopverliezen van openbaar vervoerbedrijven? Zo ja, is hieraan een financiële vertaling gegeven? </vraag>
      <vraag nummer="4">Is de conclusie gerechtvaardigd, dat de eerder afgesproken VINEX-convenanten onvoldoende zijn toegesneden op de integrale uitvoering van het beleid? </vraag>
      <vraag nummer="5">Onderschrijft u de plannen van Mobis en Kolpron Consultants om de onrendabele top van de investeringen in het openbaar vervoer op VINEX-locaties, te versleutelen via de kavelprijs van koopwoningen? </vraag>
      <vraag nummer="6">Deelt u de mening, dat afwenteling van de financiële tekorten op het eigenwoningbezit een oneigenlijke financiering is van de tekorten en daarnaast in strijd is met het beleid om het eigenwoningbezit te stimuleren? Moet de onderhavige afwenteling misschien worden gezien als de detournement de pouvoir? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Van het artikel in het Financieel Dagblad d.d. 5-2-1997 «Koopwoning kan snelle aanleg openbaar vervoer betalen» hebben wij kennis genomen. </antwoord>
      <antwoord nummer="2">Onze beide Ministeries zijn niet betrokken bij deze plannen. Begin februari 1997 kregen wij de beschikking over een conceptversie van het in het artikel genoemde onderzoek. Tot voor enige weken kenden wij het onderzoek of de inhoud niet. </antwoord>
      <antwoord nummer="3">In de VINEX-convenanten wordt niet voorzien in de aanloopverliezen van OV-bedrijven. In de rijksbijdrage voor de exploitatiebekostiging van het stads- en streekvervoer zit jaarlijks 0,5% om wijzigingen in het voorzieningenniveau op te vangen, waaronder de uitbreidingen in het kader van VINEX. Momenteel wordt onderzocht of iets extra’s moet worden voorzien om specifieke aanloopverliezen bij VINEX-locaties op te vangen. In de convenanten zijn afspraken gemaakt over infrastructuurinvesteringen in OV-projecten die bij bepaalde VINEX-locaties gerealiseerd zullen gaan worden. Een aantal OV-voorzieningen wordt op dit moment al gerealiseerd. De gelden voor de realisatie van deze projecten komen uit het Infrastructuurfonds en de afzonderlijke projecten doorlopen, evenals alle andere infrastructuurprojecten, daartoe de MIT-procedure (verkenningen-, planstudie en realisatiefase). In deze MIT-procedure vindt o.a. toetsing op vervoerwaarde en kostendekkingsgraad plaats. De kostendekkingsgraad van nieuwe projecten dient, enkele jaren na ingebruikname minimaal 50% te bedragen. </antwoord>
      <antwoord nummer="4">Nee, deze conclusie is niet terecht. In de VINEX-uitvoeringsconvenanten voor de zeven kaderwetgebieden zijn afspraken gemaakt over de hoofdonderdelen van het VINEX-beleid: woningbouwopgave en -locaties, infrastructuur, bodembescherming, groenprojecten, glastuinbouw en (indicatief) ABC-werklocaties. In de uitvoeringsconvenanten VINEX is opgenomen dat de minister van Verkeer en Waterstaat voor projecten, die een directe relatie hebben met de VINEX-verstedelijkingsopgave, financiële middelen zal reserveren in het Meerjarenprogramma Infrastructuur en Transport (MIT). Deze projecten zijn in het VINEX-uitvoeringsconvenant met een «V» gemarkeerd. De in de VINEX-uitvoeringsconvenanten genoemde infrastructuurprojecten zijn bijna allemaal opgenomen in het MIT van 1997–2001. Voor de achttien kleinere stadsgewesten zijn door het Rijk (VROM-V&amp;W) akkoorden afgesloten over de uitvoering van de verstedelijking VINEX. In deze akkoorden is afgesproken dat de minister van Verkeer en Waterstaat de voorstellen voor infrastructuur, waarvan de investeringskosten meer dan f 25 mln bedragen, volgens de gangbare procedures zal beoordelen. De betreffende procedures zijn vastgelegd in het Besluit Infrastructuurfonds. Provincies, respectievelijk Kaderwetgebieden bepalen zelf de besteding van de gebundelde doeluitkering, waaruit de projecten beneden de f 25 mln betaald worden. De projecten worden opgenomen in het Regionaal Verkeer en Vervoerplan (RVVP). Deze projecten worden mede getoetst op de afstemming met VINEX. Het integrale karakter van de convenanten lijkt hiermee veiliggesteld. Voor de integrale uitvoering van het beleid zijn derhalve in de convenanten voldoende waarborgen opgenomen. </antwoord>
      <antwoord nummer="5 en 6">Bij aanleg en ingebruikname van de infrastructuur vóór de voltooiing van de locatie (nu op ca. 2/3 voor afbouw) ontstaan altijd aanloopverliezen. Deze zijn groter naarmate het aantal opgeleverde woningen (als percentage van het aantal te realiseren woningen) geringer is. Het Kolpronvoorstel richt zich hoofdzakelijk op vervroegde investeringen in de infrastructuur. Deze worden door het Rijk betaald (95% voor stad- en streekvervoerprojecten en 100% voor NS-projecten). Financiering van aanloopverliezen van openbaar vervoer naar VINEX-locaties via een heffing op de grondkosten wordt, mede gezien de tekorten op de grondexploitatie van veel VINEX-locaties, niet wenselijk geacht. Overigens zijn gemeenten vrij om zelf te bepalen of zij uit de grondexploitatie extra eigen middelen halen voor exploitatie van openbaar vervoer. </antwoord>
      <noten afkomstig="antwoord"/>
   </antwoorden>
</kvr>
