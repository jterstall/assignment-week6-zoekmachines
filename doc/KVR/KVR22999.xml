<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Eijsink en Dijsselbloem (beiden PvdA) aan de staatssecretaris van Defensie en de minister voor Vreemdelingenzaken en Integratie over imams in de krijgsmacht. (Ingezonden 1 april 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22999
</item>
         <item attribuut="Inhoud">Vragen naar de voortgang van de aanstelling van imams als geestelijk verzorgers in de krijgsmacht.</item>
         <item attribuut="Rubriek">Cultuur en taal (Overig) Veiligheidsbeleid en defensie (Algemeen)</item>
         <item attribuut="Trefwoorden">Godsdiensten Krijgsmacht</item>
         <item attribuut="Vindplaats">Kamervragen met antwoord 2004-2005, nr. 1631, Tweede Kamer</item>
         <item attribuut="Vraagnr_bij_indiening">2040511800</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Eijsink</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2005-05-13</item>
         <item attribuut="Datum_indiening">2005-04-01</item>
         <item attribuut="Document-id">KVR22999</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3475" allpagenumbers="3475 3476" vetnummer="2040511800" code="0405tkkvr1631" lopendefooter="Tweede Kamer, vergaderjaar 2004–2005, Aanhangsel" filenaam="KVR22999" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1631" onderwerp="" indiendatum="2005-04-1">
         <vrager partij="PvdA" oorsprong="parlement">Eijsink</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de staatssecretaris van Defensie en de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Wat is de voortgang bij de aanstelling van imams als geestelijk verzorgers in de krijgsmacht? </vraag>
      <vraag nummer="2">Is het waar dat, nu de minister voor Vreemdelingenzaken en Integratie zowel het Contactorgaan Moslims&amp;Overheid als de Contactgroep Islam heeft erkend als officiële vertegenwoordigers van de moslimgemeenschappen, deze organen tevens kunnen dienen als zendende instantie voor de defensie-imams? </vraag>
      <vraag nummer="3">Is het waar dat de eerste geestelijk verzorgers zijn afgestudeerd aan de Europese Islamitische Universiteit die daarvoor een samenwerkingsverband is aangegaan met de Humanistische Universiteit in Utrecht? Zijn afgestudeerden van deze opleiding gekwalificeerd om op te treden als geestelijk verzorgers voor moslimpersoneel van de krijgsmacht? </vraag>
      <vraag nummer="4">Op welke termijn zullen de eerste imams, c.q. geestelijk verzorgers voor moslims, in de krijgsmacht worden aangesteld? </vraag>
      <vraag nummer="5">Waarom heeft het in vergelijking tot zorginstellingen en justitiële inrichtingen bij de krijgsmacht zo veel langer geduurd om tot deze aanstellingen te komen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1, 2 en 4">Voordat de aanstelling van imams als geestelijk verzorger in de krijgsmacht kan worden gerealiseerd, is het een vereiste dat de staatssecretaris van Defensie een zendende instantie erkent. De zendende instantie moet garant staan voor de inhoud en kwaliteit van de islamitische geestelijke verzorging in de krijgsmacht en daarover aangesproken kunnen worden. Defensie onderkent het belang van het aanstellen van geestelijke verzorgers voor moslims die bij de krijgsmacht werkzaam zijn. Er is nog geen formeel verzoek gekomen van het Contactorgaan Moslims &amp; Overheid (CMO) en de Contactgroep Islam (CGI) om hen te erkennen als zendende instantie. Vooruitlopend op zo’n verzoek heeft Defensie reeds contact gezocht met het CMO en de CGI en is met beide organisaties een eerste gesprek gevoerd. Er is mij veel gelegen aan een voorspoedig verloop van deze gesprekken. Dat kan immers de erkenning als zendende instantie en, voortvloeiend daaruit, de aanstelling van islamitisch geestelijk verzorgers bij de krijgsmacht bevorderen. Ik zal de evaluatie van het zogenoemde driepilarenonderzoek vervroegen en trachten dit reeds begin 2007, in plaats van in 2008, te laten plaatsvinden. In dit onderzoek komt onder meer de verdeling van de formatieplaatsen van de diensten geestelijke verzorging aan bod. Ter voorbereiding op deze evaluatie heb ik de zendende instanties gevraagd mee te denken over de manier waarop imams kunnen worden opgenomen in de structuur van de geestelijke verzorging. </antwoord>
      <antwoord nummer="3">Er zijn geen geestelijk verzorgers afgestudeerd aan de Islamitische Universiteit van Europa. De Islamitische Universiteit van Europa (IUE) is in 2004 met de Universiteit voor Humanistiek in gesprek gegaan over het gezamenlijk aanbieden van een driejarige masteropleiding geestelijk verzorger islam. De Universiteit voor Humanistiek heeft in januari 2005 bij staatssecretaris Rutte een voorstel ingediend in aanmerking te komen voor subsidie om dit te realiseren. Deze aanvraag is door de staatssecretaris afgewezen, onder andere omdat de IUE niet door de overheid is erkend. Als de Universiteit voor Humanistiek de opleiding alsnog zou willen aanbieden, kan dat op zijn vroegst in 2006. Dan komen de eerste afgestudeerden in 2009 van de opleiding. Het oordeel of een geestelijk verzorger voldoende is gekwalificeerd om als geestelijk verzorger voor moslims in de krijgsmacht werkzaam te zijn, is een gezamenlijke verantwoordelijkheid van de nog te erkennen zendende instantie en het ministerie van Defensie. </antwoord>
      <antwoord nummer="5">De islamitische geestelijk verzorgers waarover justitiële inrichtingen thans beschikken, hebben geen aanstelling bij het ministerie van Justitie, omdat er geen zendende instantie is. Deze geestelijk verzorgers werken op declaratiebasis. Defensie hecht er zeer sterk aan, onder meer omdat geestelijk verzorgers ook uitgezonden moeten worden, dat deze een aanstelling bij Defensie krijgen. Dit is bij alle thans bij de krijgsmacht werkzame geestelijk verzorgers dan ook het geval. Een aanstelling tot geestelijk verzorger bij de krijgsmacht kan plaatsvinden wanneer de staatssecretaris van Defensie een islamitische zendende instantie heeft erkend en nadat de zendende instantie haar goedkeuring aan de aanstelling heeft verleend. Zoals in de beantwoording van de voorgaande vragen is opgenomen voert Defensie reeds gesprekken met moslimorganisaties, om zo spoedig mogelijk tot de instelling van een zendende instantie te komen. </antwoord>
      <noten afkomstig="antwoord"/>
   </antwoorden>
</kvr>
