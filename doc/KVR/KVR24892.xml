<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Irrgang (SP) aan de minister van Economische Zaken over UPC. (Ingezonden 18 januari 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24892
</item>
         <item attribuut="Inhoud">Vragen over kabelmaatschappij UPC die haar klanten zou verplichten hun kabelabonnement per kwartaal te betalen in plaats van per maand, waardoor sommige abonnees mogelijk in financiële problemen komen.</item>
         <item attribuut="Rubriek">Burgerlijk recht en burgerlijk procesrecht (Verbintenissenrecht) Communicatie, media en informatievoorziening (Netwerken) Communicatie, media en informatievoorziening (Radio en televisie) Consument (Consumentenprijzen) Geld- en kapitaalmarkt (Betalingsverkeer)</item>
         <item attribuut="Trefwoorden">Betalingsverkeer Consumenten Kabelnetten Prijzen Televisie Verbintenissenrecht</item>
         <item attribuut="Vindplaats">Kamervragen met antwoord 2005-2006, nr. 862, Tweede Kamer</item>
         <item attribuut="Vraagnr_bij_indiening">2050606600</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Irrgang</persoon>
         </item>
         <item attribuut="Datum_reaktie">2006-02-07</item>
         <item attribuut="Datum_indiening">2006-01-18</item>
         <item attribuut="Document-id">KVR24892</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1829" allpagenumbers="1829 1830" vetnummer="2050606600" code="0506tkkvr862" lopendefooter="Tweede Kamer, vergaderjaar 2005–2006, Aanhangsel" filenaam="KVR24892" issn-nummer="ISSN 0921 - 7398" uitgever="SduUitgevers ’s-Gravenhage 2006"/>
      <vraagdata vraagnummer="862" onderwerp="" indiendatum="2006-01-18">
         <vrager partij="SP" oorsprong="parlement">Irrgang</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2006-02-7">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het waar dat UPC haar klanten (sinds kort) verplicht hun kabelabonnement per kwartaal te betalen in plaats van per maand? Zo neen, waarom niet? </vraag>
      <vraag nummer="2">Deelt ude mening dat dit de keuzevrijheid van consumenten ten goede komt? Zo ja, waarom? Zo neen, mag dit dan zomaar? </vraag>
      <vraag nummer="3">Vindt uhet logisch dat UPC haar abonnees per kwartaal laat betalen aangezien TV immers ook een per maand opzegbaar abonnement is, zoals UPC eind vorig jaar heeft bevestigd? Zo ja, kunt u dit toelichten? </vraag>
      <vraag nummer="4">Deelt ude mening dat mensen die afhankelijk zijn van een uitkering door kwartaalafschrijvingen mogelijk in de problemen komen? Zo neen, waarom niet? </vraag>
      <vraag nummer="5">Kunt u aangeven of het per kwartaal innen van het abonnementsgeld door meer kabelmaatschappijen wordt gehanteerd? Zo ja, om welke maatschappijen gaat het? </vraag>
      <vraag nummer="6">Bent uvan plan kabelaars te verplichten betalingsregelingen in het leven te roepen voor mensen die om aantoonbare redenen hun abonnementsgeld moeilijk per kwartaal kunnen betalen? Zo neen, waarom niet? Zo ja, per wanneer? </vraag>
      <vraag nummer="7">Vindt udit een goede zaak voor de toekomstige consumentenautoriteit? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Voor het standaardproduct radio- en televisie heeft UPC in mei 2002 in haar algemene voorwaarden opgenomen dat klanten voor deze diensten per kwartaal betalen. Verder berichtte UPC mij dat deze betalingsystematiek sinds december 2005 ook van toepassing is voor de digitale televisie producten. UPC heeft haar digitale TV product opnieuw gepositioneerd. Voorheen kostte digitale TV € 14,95 per maand bovenop de analoge abonnementsprijs. Nukost dit € 2,16. Een aparte factuur voor een maandprijs van € 2,16 is volgens UPC niet efficiënt. </antwoord>
      <antwoord nummer="2">Ik ben van mening dat de keuzevrijheid niet in belangrijke mate afhangt van de wijze van betalen, maar meer van de alternatieve mogelijkheden om te kunnen wisselen van aanbieder en eventuele overstapdrempels die de consument hierbij ervaart. Gezien het beginsel van contractsvrijheid van partijen staat het UPC vrij om haar algemene voorwaarden op deze wijze aan te passen. Een beding van deze inhoud staat niet op de lijst van onredelijk bezwarende bedingen uit het Burgerlijk Wetboek (de zogenaamde «grijze» of «zwarte» lijst) en zal dan ook niet vernietigd kunnen worden door de civiele rechter. Voorts is de Telecommunicatiewet relevant. UPC biedt aan haar abonnees zowel een transportdienst aan als een inhoudsdienst (levering van programma’s). Op grond van de Telecommunicatiewet heeft UPC voor de transportdienst de verplichting om aan haar abonnees mede te delen dat de algemene voorwaarden zullen worden gewijzigd en dat zij de overeenkomst met UPC kosteloos kunnen beëindigen. Voor haar inhoudsdienst bestaat deze verplichting nog niet. Aangezien dit onwenselijk is regelt de derde nota van wijziging op het wetsvoorstel tot wijziging van de Telecommunicatiewet in verband met een herziening van het nationale beleid ten aanzien van de aanleg van kabels ten dienste van openbare elektronische communicatienetwerken (Kamerstukken II, 2004–2005, 29.834) dat ook abonnees van inhoudsdiensten het recht hebben om de overeenkomst kosteloos te beëindigen indien de algemene voorwaarden worden gewijzigd. Overigens kunnen consumenten op het gebied van televisie-ontvangst kiezen uit meer aanbieders dan alleen de kabelmaatschappijen. Satelliet aanbieders, Digitenne en KPN TV, bieden bijvoorbeeld ook televisieontvangst aan. Aan het overstappen op een andere aanbieder kunnen voor de consument nog wel overstapkosten verbonden zijn of beperkingen met betrekking tot dekkingsgraad voor ontvangst in Nederland. KPN en Digitenne verwachten dit jaar ontvangst in heel Nederland mogelijk te maken. Volgens hun algemene voorwaarden wordt het abonnementsgeld maandelijks geïncasseerd. </antwoord>
      <antwoord nummer="3">Het is bezien vanuit de positie van de consument misschien niet logisch, wettelijk gezien zijn er echter geen belemmeringen. Bezien vanuit de bedrijfsvoering van UPC kan ik me voorstellen dat kwartaalfacturering voor UPC wel logisch is, doordat het voordeliger is dan facturering per maand. De opzegbaarheid van het analoge én het digitale pakket van UPC is maandelijks. Dat betekent dat consumenten die gedurende de betaalperiode opstappen nog een bedrag terug krijgen van UPC. </antwoord>
      <antwoord nummer="4">Laat ik eerst vaststellen dat de totale kosten voor de consumenten door deze andere wijze van factureren niet veranderen. Ik kan me echter voorstellen dat de hier bedoelde groep om budgetplanning technische redenen meer gebaat is bij maandelijkse facturering. </antwoord>
      <antwoord nummer="5">Vecai heeft mij bericht dat het overgrote deel van de kabelmaatschappijen de Model Algemene Voorwaarden die in SER-verband tussen VECAI en de Consumentenbond zijn overeengekomen hanteert. Daarin is geregeld dat de abonnementsprijs per één of meer maanden verschuldigd is. Individuele kabelmaatschappijen geven invulling aan deze bepaling afhankelijk van hun bedrijfsvoering. De praktijk laat een gemêleerd beeld zien. UPC hanteert een termijn van drie maanden. Essent Kabelcom, Casema en Multikabel kennen alle zowel maand als kwartaaltermijnen. CAIW hanteert een tweemaandelijkse termijn. </antwoord>
      <antwoord nummer="6">Neen, er gelden algemene regelingen voor mensen met betalingsproblemen, zoals de Wet Schuldsanering. Het ligt niet voor de hand om voor deze specifieke groep bedrijven bijzondere verplichtingen in het leven te roepen. Overigens is mij niet bekend dat de hier aangehaalde problematiek zich daadwerkelijk heeft voorgedaan. Overigens heeft UPC mij bericht dat zij gedurende deze jaren geen generieke regeling heeft voor uitkeringsgerechtigden en/of andere doelgroepen, maar dat – indien zich iemand via een officiële instantie (bijvoorbeeld via sociale dienst of gemeentelijke kredietbank) aandient met betalingsproblemen – zij dan waar mogelijk tot een betalingsregeling «op maat» tracht te komen. </antwoord>
      <antwoord nummer="7">De consumentenautoriteit kan na de inwerkingtreding van de Wet handhaving consumentenbescherming slechts tegen bedrijven optreden indien één van de wettelijke voorschriften is geschonden, waarvan de handhaving tot het takenpakket van de consumentenautoriteit behoort. Aangezien in casugeen sprake is van schending van een dergelijk wettelijk voorschrift, zal de consumentenautoriteit niet bevoegd zijn om na inwerkingtreding van de wet in vergelijkbare gevallen op te treden. </antwoord>
      <noten afkomstig="antwoord"/>
   </antwoorden>
</kvr>
