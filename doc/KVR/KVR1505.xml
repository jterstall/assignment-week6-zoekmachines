<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Tiesinga-Autsema, De Savornin Lohman en Van der Wiel-Bosch (allen D66) inzake het gebruik van proefdieren (Ingezonden 24 april 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1505
</item>
         <item attribuut="Inhoud">Betreft onnodig dierproefgebruik.</item>
         <item attribuut="Rubriek">Natuur (Dierenbescherming)</item>
         <item attribuut="Trefwoorden">Dierproeven</item>
         <item attribuut="Vindplaats">Kamervragen met antwoord 1994-1995, nr. 24, Eerste Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="D66">Tiesinga-Autsema</persoon>
            <persoon partij="D66">De Savornin Lohman</persoon>
            <persoon partij="D66">Van der Wiel-Bosch</persoon>
         </item>
         <item attribuut="Datum_reaktie">1995-06-01</item>
         <item attribuut="Datum_indiening">1995-04-24</item>
         <item attribuut="Document-id">KVR1505</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="47" allpagenumbers="47 48" vetnummer="" code="" lopendefooter="Eerste Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 738x" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="24" onderwerp="" indiendatum="1995-04-24">
         <vrager partij="D66" oorsprong="parlement">Tiesinga-Autsema</vrager>
         <vrager partij="D66" oorsprong="parlement">De Savornin Lohman</vrager>
         <vrager partij="D66" oorsprong="parlement">Van der Wiel-Bosch</vrager>
         <vraagt-aan/>
      </vraagdata>
      <antwoorddata antwoorddatum="1995-06-1">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het U bekend dat de op basis van Europese regelgeving noodzakelijke herregistratie van al jarenlang op de markt zijnde veterinaire vaccins die hun werkzaamheid en veiligheid ruimschoots hebben bewezen, in veel gevallen (bijvoorbeeld bij de vaccins tegen de ziekte van Aujesky bij varkens en de ziekte van Marek bij pluimvee) leidt tot onnodig proefdierverbruik? </vraag>
      <vraag nummer="2">Bent U er zich van bewust dat in deze regelgeving sprake is van testen en (soms aanvullende Nederlandse) eisen waarvan het nut op wetenschappelijke gronden wordt betwijfeld omdat zij niet relevant of meer van hetzelfde zijn? Wij doelen dan bijvoorbeeld op de toedieningsmethodiek van vaccins bij veiligheidstesten bij pluimvee, waarbij naast de allerzwaarste route ook alle lichtere methoden moeten worden afgewerkt. </vraag>
      <vraag nummer="3">Bent U ervan op de hoogte dat bij de registratie-autoriteiten in deze sector onvoldoende bereidheid bestaat om alternatieven serieus in overweging te nemen en te implementeren, waarbij strijd met art. 10 van de Wet op de Dierproeven niet is uitgesloten? </vraag>
      <vraag nummer="4">Deelt U de mening dat het voorgaande in strijd is met het streven van de regering naar vervanging, vermindering en verfijning van dierexperimenteel onderzoek? </vraag>
      <vraag nummer="5">Bent u bereid deze kwesties te onderzoeken en ook in Europees verband aan de orde te stellen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1 en 2">Bij het van kracht worden van de Diergeneesmiddelenwet in 1986 is een overgangsregeling getroffen voor veterinaire vaccins, waarvoor vo´o´r 1 december 1986 een aanvraag tot registratie is gedaan. Deze vaccins zijn voorlopig geregistreerd en mogen op de markt blijven, totdat onherroepelijk op de aanvraag is beslist. De registratiebeslissing is gebaseerd op een beoordeling op werkzaamheid, veiligheid en kwaliteit. Een zodanige «beoordeling tot registratie» van veterinaire vaccins door de overheid heeft in Nederland nooit eerder plaatsgevonden. De veronderstelling dat van deze vaccins de werkzaamheid en veiligheid al ruimschoots is bewezen, is derhalve niet zonder meer aannemelijk. Het spreekt voor zich dat gegevens, verkregen uit de praktijkervaring met een vaccin, door de registratie-aanvrager gebruikt kunnen worden om de werkzaamheid en veiligheid te onderbouwen. De EU-regelgeving is pas in 1992 van toepassing verklaard op veterinaire vaccins. Ook op EU-niveau is besloten tot een beoordeling (op nationaal niveau) van alle, op dat moment, op de markt zijnde vaccins. Nederland heeft zijn programma van beoordeling hierop afgestemd maar er is geen sprake van een herbeoordeling. In de Europese en Nederlandse regelgeving geldt het uitgangspunt dat, op grond van onderzoek van door de aanvrager van een registratie overgelegde gegevens, de werkzaamheid en veiligheid van elke voorgestelde manier van gebruik (toedieningsvorm) van een diergeneesmiddel met redelijke zekerheid moet kunnen worden aangenomen. Indien de werkzaamheid voor de ene toedieningsvorm kan worden onderbouwd met de gegevens betreffende een andere toedieningsvorm of met gegevens uit de wetenschappelijke literatuur, worden geen additionele experimentele gegevens verlangd. Dit geldt ook voor de verschillende toedieningsmethodieken van vaccins bij pluimvee. De beoordeling van een dossier geschiedt in Nederland volledig overeenkomstig de Europese criteria en normen. Geheel los van de registratie van veterinaire vaccins, kunnen er in het kader van de Veewet, en in overeenstemming met EU-regelgeving, eisen worden gesteld aan vaccins die worden gebruikt in diergezondheidsprogramma’s. In het geval van het vaccin tegen de ziekte van Aujeszky betreft het geschiktheidseisen om de doelstelling van dit programma – Nederland vrijmaken van deze ziekte – te bereiken. In dit geval was er onderzoek (met proefdieren) noodzakelijk om deze geschiktheid te bewijzen. Gezien het voorgaande heb ik geen aanleiding om te veronderstellen dat er voor de registratie of bij het vaststellen van de geschiktheid voor diergezondheidsprogramma’s van veterinaire vaccins, irrelevant of dubbel dierexperimenteel onderzoek vereist is. </antwoord>
      <antwoord nummer="3">Ik deel niet Uw mening dat de betrokken registratie-autoriteiten onvoldoende bereid zouden zijn om alternatieven voor dierproeven te overwegen of te implementeren. In Nederland en in Europa gaat men tot implementatie over, indien onder wetenschappelijke autoriteiten op dit gebied consensus is bereikt over de betrouwbaarheid van een alternatief. Door vertegenwoordigers van de Nederlandse farmaceutische industrie en de Ministeries van VWS en LNV is in Europees verband het initiatief genomen voor een Europese werkgroep die de validatie en implementatie moet bevorderen van alternatieve testmethoden ten behoeve van onder meer de controle van vaccins bestemd voor gebruik bij mens en dier. Ook beoogt de werkgroep in dat kader de voorgeschreven testen aan te passen aan recente wetenschappelijke ontwikkelingen. De werkgroep functioneert onder auspicie¨n van het Europese Centrum voor de Validatie van Alternatieve Methoden (ECVAM) en het secretariaat wordt gevoerd door het Nationaal Centrum Alternatieven voor dierproeven (NCA). Zij doet haar voorstellen in nauw overleg met de belangrijkste Europese instanties op het gebied van de registratie-eisen voor diergeneesmiddelen, zoals de Europese Pharmacopoeia Commission en het Committee for Veterinary Medicinal Products (CVMP). </antwoord>
      <antwoord nummer="4">Nee. Ik ben van mening dat het dierexperimentele onderzoek wordt beperkt tot het strikt noodzakelijke. Ik heb geen aanleiding om te veronderstellen dat de deskundigen die de dossiers beoordelen deze doelstelling niet of onvoldoende onderschrijven. </antwoord>
      <antwoord nummer="5">Gelet op het voorgaande zie ik geen aanleiding om de eisen die aan een dossier gesteld worden aan de orde te stellen in Europees verband. Het spreekt voor zich dat Nederland zich actief blijft inzetten voor het terugdringen van het gebruik van proefdieren, ook bij de registratie van diergeneesmiddelen. </antwoord>
      <noten afkomstig="antwoord"/>
   </antwoorden>
</kvr>
