<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de minister van Volkshuisvesting, Ruimtelijke Ordening en Milieubeheer over Woonzorg Nederland. (Ingezonden 29 november 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16930
</item>
         <item attribuut="Inhoud">Vragen naar aanleiding van een bericht in het Financieele Dagblad, 27 november 2002 over aankopen en beleggingen van Woonzorg Nederland.</item>
         <item attribuut="Rubriek">Gezondheidszorg (Zorginstellingen) Volkshuisvesting (Aangepaste woningen)</item>
         <item attribuut="Trefwoorden">Verzorgingshuizen Woningbouwverenigingen</item>
         <item attribuut="Vindplaats">Kamervragen met antwoord 2002-2003, nr. 568, Tweede Kamer</item>
         <item attribuut="Vraagnr_bij_indiening">2020303830</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2002-12-24</item>
         <item attribuut="Datum_indiening">2002-11-29</item>
         <item attribuut="Document-id">KVR16930</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1205" allpagenumbers="1205 1206" vetnummer="2020303830" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16930" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="568" onderwerp="" indiendatum="2002-11-29">
         <vrager partij="SP" oorsprong="parlement">De Ruiter</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-12-24">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennis genomen van de artikelen «Corporatie verspeelt miljoenen» en «Grootste eigenaar verzorgingshuizen kraakt en piept» <voetnoot nummer="1"/>en kloppen de beschreven feiten? </vraag>
      <vraag nummer="2">Is door Woonzorg Nederland vóór de aankoop van een administratiekantoor, een bedrijf op het gebied van alarmeringsdiensten en een tweetal projectontwikkelaars overleg gepleegd met uw inspectie, om te overleggen of dit paste binnen de randvoorwaarden die de Woningwet stelt? Zo ja; op grond van welke overwegingen is uw inspectie akkoord gegaan? Zo nee; bent u van mening dat deze verliesgevende aankopen van niet-kernactiviteiten zonder vooroverleg geoorloofd waren? </vraag>
      <vraag nummer="3">Heeft Woonzorg Nederland zich bij haar beleggingsbeleid gehouden aan de in 1999 geldende regelgeving voor corporaties? Zo ja; is op grond van de huidige regelgeving voor corporaties mogelijk dat binnen de gestelde kaders toch grote beleggingsverliezen gemaakt worden? Is het naar uw mening noodzakelijk deze kaders aan te scherpen? Zo nee; welke consequenties verbindt u hieraan? </vraag>
      <vraag nummer="4">Zijn de beleggingen die tot een verlies van 33 miljoen geleid hebben gedaan binnen de kaders van de interne afspraken van de corporatie (treasurystatuut e.d.)? Zo nee; waarom heeft het interne toezicht gefaald en is er naar uw mening aanleiding om te onderzoeken of er sprake is van strafbare feiten? </vraag>
      <vraag nummer="5">Wat heeft uw inspectie sinds 1999 aan toezichthoudende activiteiten ontplooid bij Woonzorg Nederland? Acht u deze activiteiten in het licht van de gebeurtenissen adequaat? Zou er geen aparte taskforce moeten komen voor landelijk opererende «footloose» corporaties, omdat de natuurlijke waakhondfunctie van gemeenten en lokale bewonersorganisaties hier per definitie ontbreekt? </vraag>
      <noten afkomstig="vraag">
         <noot nummer="1" datum="2002-11-27" bron="Financieele Dagblad">Financieele Dagblad, 27 november 2002</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid De Ruiter, vraagnummer 2020302880. </toelichting>
   <antwoorden aantal="5">
      <antwoord nummer="1">Ja, maar de feiten zijn mijns inziens te ongenuanceerd weergegeven. </antwoord>
      <antwoord nummer="2">In de brief van 30 november 2001 over het prestatieoordeel 2000 is de nevenactiviteit met betrekking tot SDB Management ondersteuning en Dienstverlening B.V. getoetst aan de vigerende regelgeving (MG 99-23 en MG 2001-26). Ik kom in mijn brief tot de conclusie dat deze activiteit niet past binnen de kaders van het Besluit beheer sociale-huursector (BBSH) en het beleid voor nevenactiviteiten zoals vervat in genoemde MG’s. Ik heb WZN verzocht deze activiteiten te staken. Genoemde aangelegenheid is nog in behandeling bij mijn departement. </antwoord>
      <antwoord nummer="3">Blijkens het oordeel van het CFV, heeft de corporatie zich gehouden aan de in 1999 ter zake geldende regelgeving o.g.v. het BBSH. De corporatie is gehouden op grond van artikel 21, 1e lid van het BBSH een zodanig financieel beleid en beheer te voeren, dat haar voortbestaan in financieel opzicht is gewaarborgd. Op grond van artikel 24 dient de corporatie bovendien zorg te dragen voor onder meer een doelmatige bedrijfsvoering. De kaders voor beleggingen van corporaties zullen worden aangescherpt op grond van een wijziging van het BBSH. Deze wijziging zal behelzen dat corporaties in een treasurystatuut voorwaarden zullen moeten vastleggen voor een zorgvuldige en verantwoorde omgang met het bij de corporatie aanwezige vermogen. De wijziging van het BBSH zal naar verwachting eind 2003 in werking kunnen treden. </antwoord>
      <antwoord nummer="4">Over het verslagjaar 1999 is een bedrag van f 21 485 000 als ongerealiseerd koersverschil ten laste van het resultaat gebracht. Voorts is een bedrag van f 52 386 000 ten laste van de reserve ongerealiseerde koersverschillen gebracht. Het Centraal Fonds bericht mij in een brief van 29 november jl. dat over de periode 1997 t/m 2001 het verlies op ongerealiseerde koersverschillen per saldo 4,5 mln. bedraagt. Ik laat een onderzoek verrichten naar de financiële ontwikkeling van Woonzorg Nederland in de periode 1998–2001. Hierbij worden tevens de activiteiten betrokken die het Centraal Fonds in deze periode heeft verricht met betrekking tot Woonzorg Nederland. Ik verwacht rond 1 maart 2003 hieromtrent een rapportage aan de Kamer te doen toekomen. Met betrekking tot de administratieve organisatie en interne controle (AO-IC) stelt het Fonds vast dat er tot 2000 in de uitvoering is afgeweken van het beoogde beleid rondom treasury. In het kader van de repressieve interne controle maatregelen (rapportage Concern Control) en interimbevindingen van de extern accountant zijn deze aspecten in 1999 wel aan de Raad van Bestuur en de Raad van Commissarissen gerapporteerd. Dat heeft aldus het Fonds tot maatregelen geleid. Het Fonds heeft tenslotte geconcludeerd dat er geen noodzaak was tot interventie. Ik heb geen reden om aan te nemen dat hier sprake is van strafbare feiten. </antwoord>
      <antwoord nummer="5">In samenwerking met het Centraal Fonds wordt jaarlijks een individueel oordeel inzake de toegelaten instellingen gevormd. Indien daartoe aanleiding bestaat kan een aanwijzing worden gegeven en kunnen zonodig sancties worden opgelegd. Daartoe is onvoldoende grond aanwezig geweest. Voor bedoelde taskforce zie ik onvoldoende reden. Ik laat een tweede onderzoek verrichten naar de wijze waarop het Centraal Fonds voor de Volkshuisvesting in de periode 1998 tot heden invulling heeft gegeven aan zijn taakopdracht, gegeven mijn ministeriële verantwoordelijkheid voor toezicht op de woningcorporaties. Ik verwacht ook inzake dit onderzoek de resultaten rond 1 maart 2003 aan de Kamer te kunnen overleggen. </antwoord>
      <noten afkomstig="antwoord"/>
   </antwoorden>
</kvr>
