<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jacobi (PvdA) aan de minister van Landbouw, Natuur en Voedselkwaliteit over het rapen van Japanse oesters in de Waddenzee. (Ingezonden 24 januari 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30919
</item>
         <item attribuut="Inhoud">Betreft onder meer het vrijelijk oesters rapen in de Waddenzee (10 kilo per persoon per dag), die verhandeld worden zonder hygiënische controle.</item>
         <item attribuut="Rubriek">Consument (Levensmiddelenkeuring) Consument (Voedings- en productveiligheid) Visserij (Schaaldierenteelt)</item>
         <item attribuut="Trefwoorden">Levensmiddelenkeuring Schaaldierenteelt Waddenzee</item>
         <item attribuut="Vindplaats">Kamervragen met antwoord 2007-2008, nr. 1363, Tweede Kamer</item>
         <item attribuut="Vraagnr_bij_indiening">2070809570</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdA">Jacobi</persoon>
         </item>
         <item attribuut="Datum_reaktie">2008-02-15</item>
         <item attribuut="Datum_indiening">2008-01-24</item>
         <item attribuut="Document-id">KVR30919</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2919" allpagenumbers="2919 2920" vetnummer="2070809570" code="0708tkkvr1363" lopendefooter="Tweede Kamer, vergaderjaar 2007–2008, Aanhangsel" filenaam="KVR30919" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1363" onderwerp="" indiendatum="2008-01-24">
         <vrager partij="PvdA" oorsprong="parlement">Jacobi</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2008-02-15">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Is het waar dat het experiment voor het duurzaam rapen van oesters in de Waddenzee zoals aangekondigd in uw brief over de schelpdiervisserij «Ruimte voor de zilte oogst» <voetnoot nummer="1"/>nog niet van start is gegaan? Zo ja, waarom niet en wanneer zal dit alsnog van start gaan? </vraag>
      <vraag nummer="2" voetnoot="2">Is het u bekend dat er op dit moment vrijelijk oesters worden geraapt in de Waddenzee (10 kilo per persoon per dag) en verhandeld zonder hygiënische controle <voetnoot nummer="2"/>? Klopt het dat dit bijvoorbeeld via de e-coli bacterie gevaar oplevert voor de volksgezondheid? Zo ja, wat gaat u hiertegen ondernemen? </vraag>
      <vraag nummer="3">Deelt u de mening dat kleinschalige en duurzame visserij, die werkt onder condities van hygiënische richtlijnen de voorkeur geniet boven de huidige praktijk? Zo ja, wanneer en hoe biedt uw ruimte aan geïntegreerde, kleinschalige en duurzame vissers? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="29 675" documentnummer="3">Kamerstuk 29 675, nr. 3</noot>
         <noot nummer="2" datum="2007-12-20" bron="Petitie van het verbond van ambachtelijke vissers uit de Waddenregio, aangeboden aan de Kamer">Petitie van het verbond van ambachtelijke vissers uit de Waddenregio, aangeboden aan de Kamer, 20 december 2007</noot>
      </noten>
   </vragen>
   <antwoorden aantal="3">
      <antwoord nummer="1">Het experiment commercieel rapen van de Japanse oester wordt momenteel voorbereid. Zoals ik ook in mijn brief aan de Tweede Kamer van 22 januari jl. heb aangegeven (29684, nr. 63) duurt de voorbereiding langer dan voorzien, omdat de ervaring (onder meer met betrekking tot de extra uitgegeven handkokkelvergunningen) laat zien dat in dit soort trajecten zeer zorgvuldig gehandeld moet worden. Ik heb in mijn eerdere brief aangegeven dat het hierbij vooral gaat om de selectie van potentiële deelnemers, de omvang van het aantal deelnemers en de aanwijzing van locaties waar geraapt mag worden. Dit moet ook in goed overleg met de provincie gebeuren die verantwoordelijk is voor de verlening van de Natuurbeschermingswetvergunning. Bovendien heb ik aangegeven dat de inzet van personele capaciteit voor dit type experimenten onevenredig groot lijkt in verhouding tot de omvang van deze experimenten. Dat maakt dat invulling van deze beleidsonderdelen meer tijd vergt dan oorspronkelijk gepland. Ik streef er niettemin naar om nog dit jaar het experiment in gang te zetten. </antwoord>
      <antwoord nummer="2">Het is mij bekend dat er op dit moment vrijelijk oesters worden geraapt in de Waddenzee. Op basis van de Natuurbeschermingswet is dit toegestaan, omdat van oudsher de behoefte bestaat bij particulieren, zoals omwonenden en recreanten, om voor eigen gebruik een maaltje schelpdieren in de kustwateren te rapen tot een maximum van tien kilo. Er hebben mij signalen bereikt dat wadoesters worden aangeboden aan restaurants en dat dit zou gebeuren zonder hygiënische controle. Het Productschap Vis is de verantwoordelijke autoriteit voor de hygiënische controle van de schelpdierproductiegebieden, waaronder de Waddenzee. Op grond van de Europese hygiëneverordening wordt dit gebied, via bemonsteringsplannen, sanitair gemonitord. Deze monitoring, vastgelegd in de verordening «productiegebied levende tweekleppige weekdieren 2006» vindt plaats in overleg met de reguliere visserijen en heeft betrekking op de aanwezigheid van E. coli, toxinevormende algen en toxinen in tweekleppige weekdieren. Afhankelijk van de resultaten van de monitoring kan het productschap, op basis van deze verordening, een productiegebied sluiten of declasseren om te voorkomen dat tweekleppige weekdieren met toxine of E. coli in de handel komen. Het risico van besmetting voor particulieren die voor eigen gebruik rapen, is echter wel aanwezig, omdat het erg moeilijk is om deze groep te benaderen in geval van het voorkomen van toxinen, toxinevormende algen of E. coli. Daarom heeft het Productschap Vis, na overleg met onder meer de Voedsel- en Waren Autoriteit, een folder opgesteld en een website gemaakt, waarop na te gaan is waar en wanneer het niet verstandig is om schelpdieren te rapen. </antwoord>
      <antwoord nummer="3">Ik ben van mening dat elke vorm van visserij moet voldoen aan eisen op het gebied van duurzaamheid en hygiëne. Zodra een visserijactiviteit daaraan voldoet, is er in mijn ogen geen sprake van een voorkeur voor een bepaalde vorm van visserij. Ik heb in mijn reactie op het advies van de Raad voor de Wadden reeds aangegeven dat door de visserijsector veel initiatieven worden genomen die zijn gericht op een verdere verduurzaming van deze visserijen. De garnalenvisserij is volop bezig met een MSC-certificeringtraject. Voor de mosselsector wordt door de heer Heldoorn momenteel bezien in hoeverre concrete stappen kunnen worden gezet naar een verdere verduurzaming van de mosselvisserij. In dit verband merk ik tevens op dat de initiatieven op het gebied van de kleinschalige en duurzame visserij nog in een experimenteel stadium verkeren en zich nog moeten bewijzen. Op dit moment worden twee experimenten (zie ook het antwoord op vraag 1) voorbereid met betrekking tot de kleinschalige en duurzame visserij. Het streven is om in 2008 te starten met het experiment geïntegreerde visserij. In dit experiment gaat een groep vissers aan de slag met een groepsvergunning en een visplan waarin zij zich binden aan een gelimiteerd aantal dagen waarop gevist mag worden met de verschillende vistuigen. </antwoord>
      <noten afkomstig="antwoord"/>
   </antwoorden>
</kvr>
