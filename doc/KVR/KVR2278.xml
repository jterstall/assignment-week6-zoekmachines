<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Pitstra (GroenLinks) inzake: pornografie (Mader/Stanley). (ingezonden 28 november 1995); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2278
</item>
         <item attribuut="Inhoud">Betreft vragen over de Donald Mader-zaak, de arrestatie van de Amerikaanse advocaat L.A. Stanley en zijn gezin en het in beslag nemen van de poster van het filmfestival Cinestud.</item>
         <item attribuut="Rubriek">Strafrecht en strafprocesrecht (Overig) Strafrecht en strafprocesrecht (Overtredingen)</item>
         <item attribuut="Trefwoorden">Pornografie</item>
         <item attribuut="Vindplaats">Kamervragen met antwoord 1995-1996, nr. 14, Eerste Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Pitstra</persoon>
         </item>
         <item attribuut="Datum_reaktie">1995-12-19</item>
         <item attribuut="Datum_indiening">1995-11-28</item>
         <item attribuut="Document-id">KVR2278</item>
         <item attribuut="Omvang">3 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="27" allpagenumbers="27 28 29" vetnummer="" code="" lopendefooter="Eerste Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 738x" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="14" onderwerp="" indiendatum="">
         <vrager partij="GroenLinks" oorsprong="parlement">Pitstra</vrager>
         <vraagt-aan/>
      </vraagdata>
      <antwoorddata antwoorddatum="1995-12-19">
         <antwoorder functie="mevrouw" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="15">
      <vraag nummer="1" voetnoot="1">Herinnert u zich uw uitspraak in de Eerste Kamer <voetnoot nummer="1"/>tijdens de behandeling van wetsvoorstel 23 682 naar aanleiding van vragen van de fractie van GroenLinks over de Donald Mader-zaak: «Dit mag nooit weer gebeuren»? </vraag>
      <vraag nummer="2">Hoe verhoudt zich deze uitspraak tot het feit, dat Mader dezelfde dag of de dag daarvoor door de Amsterdamse politie opnieuw is gearresteerd? </vraag>
      <vraag nummer="3">Op welk tijdstip en op welke datum heeft de arrestatie van Mader precies plaatsgevonden? </vraag>
      <vraag nummer="4">Was u tijdens het debat in de Eerste Kamer hiervan niet op de hoogte? </vraag>
      <vraag nummer="5">Hoe verloopt de informatievoor- ziening binnen uw ministerie in het algemeen en in politiek gevoelige situaties in het bijzonder? </vraag>
      <vraag nummer="6">Wat betekent dit voor uw toezeggingen in de Eerste Kamer en wat betekent dit voor uw ministerie¨le verantwoordelijkheid? </vraag>
      <vraag nummer="7">Wat is uw mening over de gelijktijdige arrestatie van de Amerikaanse advocaat Lawrence A. Stanley, zijn vrouw en twee dochters? </vraag>
      <vraag nummer="8">Hoe zijn de vrouw van de heer Stanley en zijn dochters na hun arrestatie behandeld? </vraag>
      <vraag nummer="9">Op grond van welke feiten zijn de vrouw en de dochters van de heer Stanley gearresteerd? </vraag>
      <vraag nummer="10">Wat is uw mening over het feit, dat dit door de Amsterdamse politie als «pornografisch» aangemerkte materiaal door de Nederlandse douane is bekeken en doorgelaten? </vraag>
      <vraag nummer="11">Hoe verhoudt zich de laatste arrestatie van Mader tot de twee gerechtelijke uitspraken (1987–1992 en 1994) waarin de politie in het ongelijk is gesteld? </vraag>
      <vraag nummer="12">Wekt het in beslag nemen van de poster van het filmfestival Cinestud van Kriterion in Amsterdam niet de indruk, dat de politie van Amsterdam een heksenjacht aan het voeren is? </vraag>
      <vraag nummer="13">Indien vraag 12 bevestigend wordt beantwoord, welke maatregelen bent u voornemens hiertegen te treffen? </vraag>
      <vraag nummer="14">Wordt de (Amsterdamse) politie voldoende door het Openbaar Ministerie aangestuurd? </vraag>
      <vraag nummer="15">Zo neen, wat bent u voornemens op korte termijn hieraan te gaan doen? </vraag>
      <noten afkomstig="vraag">
         <noot nummer="1" datum="1995-11-7" bron="Zie Handelingen EK 1995–1996">Zie Handelingen EK 1995–1996, 7 november 1995, nr. 5, blz. 149</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 11">Met de in vraag 1 bedoelde uitspraak had ik uiteraard slechts het oog op strafrechtelijk optreden in gevallen waarin sprake is van materiaal dat op grond van de – onder andere in zaken tegen Mader gevormde – jurisprudentie, op voorhand niet als kinderpornografie is aan te merken omdat er geen sprake is van een afbeelding van een seksuele gedraging als bedoeld in art. 240b Sr. Deze uitspraak sluit geenszins strafrechtelijk optreden uit als het kennelijk we`l gaat om materiaal dat valt binnen de omschrijving van art. 240b Sr. Het optreden tegen Mader cs. daags voor het debat moet tegen die achtergrond worden geplaatst. </antwoord>
      <antwoord nummer="4 en 5">Op het moment dat ik de in vraag 1 bedoelde uitspraak deed tijdens het debat was ik niet op de hoogte van de arrestatie van Mader. Ik heb mij daarover zoals te doen gebruikelijk door het College van procureurs-generaal laten informeren. Informatie van het openbaar ministerie bereikt mij in de regel – en ook in dit geval – in de vorm van een ambtsbericht. 3, 7, 8, 9, 10, 14 Kortheidshalve verwijs ik u naar het bijgevoegde ambtsbericht van het College van procureurs-generaal. Aangezien de vragen een lopend strafrechtelijk onderzoek betreffen, onthoud ik mij van een oordeel. Dat is voorbehouden aan de onafhankelijke rechter. Ik wijs er in dit verband op dat er vanaf het begin nauw contact over deze zaak is geweest met het openbaar ministerie. Het thans lopend gerechtelijk vooronderzoek vindt plaats onder verantwoordelijkheid van de rechter-commissaris. De beslissingen tot huiszoeking, de bewaring en de gevangenhouding door de rechter-commissaris respectievelijk de rechtbank, zijn steeds verleend na inzage van het bij de verdachten inbeslaggenomen materiaal. Uit het voorgaande blijkt dat er geen sprake is van eigenmachtig optreden van de politie. </antwoord>
      <antwoord nummer="12">Kortheidshalve verwijs ik naar het ambtsbericht van het College van procureurs-generaal. Daaruit blijkt dat de Amsterdamse politie na een melding vanuit het publiek dat de poster van Cinestud mogelijk kan worden gekarakteriseerd als kinderpornografie, contact heeft opgenomen met de festivalorganisatie en de poster heeft meegekregen om de mening van het openbaar ministerie te vragen. </antwoord>
      <antwoord nummer="6">Aan uw Kamer heb ik toegezegd dat ik het openbaar ministerie zal verzoeken richtlijnen voor de opsporing en vervolging van art. 240b Sr te ontwerpen en dat ik, als het OM die richtlijnen heeft gemaakt, erop zal toezien dat men deze op een goede manier met de politie bespreekt. Ook heb ik toegezegd dat ik de richtlijnen, die opgesteld zullen worden door het OM aan uw Kamer zal doen toekomen. (Handelingen EK 1995–1996, nr. 5, p. 149–150). Deze toezeggingen strekken ertoe een zorgvuldig opsporings- en vervolgingsbeleid te bewerkstelligen. Ik heb geen aanwijzingen dat het politie- en justitie-optreden in de aan de orde zijnde Amsterdamse strafzaak als onzorgvuldig is aan te merken. Ik verwijs verder naar mijn antwoord op de overige vragen. </antwoord>
      <antwoord nummer="13 en 15">Gelet op het voorgaande behoeven deze vragen geen beantwoording. Aan de Minister van Justitie T.a.v. Hoofd Sector strafrechtelijk beleid Postbus 20301 2500 EH Den Haag Naar aanleiding van de vragen van het Eerste Kamerlid Pitstra, bericht ik u op basis van door de hoofdofficier van justitie te Amsterdam verschafte inlichtingen, als volgt. Strafrechtelijk onderzoek tegen Mader cs In het arrondissement Amsterdam loopt momenteel een gerechtelijk vooronderzoek tegen zes verdachten, op verdenking van – kort gezegd – deelname aan een criminele organisatie die zich bezighoudt met het vervaardigen en/of verspreiden van kinderporno in Nederland en in het buitenland. Donald Mader is een van de verdachten. In het kader van het gerechtelijk vooronderzoek is Mader op 6 november jl. om 9.05 uur, aangehouden en in verzekering gesteld, net als de vriendin van de heer Stanley en twee andere verdachten (de resterende twee verdachten, onder wie Stanley, verbleven in het buitenland). De vriendin van Stanley is aangehouden op verdenking van overtreding van de artikelen 140, 240b, 247, 248ter van het Wetboek van Strafrecht. De kinderen van Stanleys vriendin zijn op 6 november jl. aangehouden om te worden gehoord als mogelijke verdachten (het was bekend dat zij vermoedelijk een rol had gespeeld bij de distributie van het materiaal waar het onderzoek zich op richt) danwel als mogelijke getuigen/slachtoffers (de kinderen figureren op het inbeslaggenomen materiaal). Na de aanhouding heeft de moeder contact gehad met haar kinderen. Vanwege de opsporingsbelang gebeurde dit onder politietoezicht. De kinderen zijn niet in verzekering gesteld. Het oudste kind heeft – in overleg met haar moeder – de verzorging van de kinderen op zich genomen. De rechter-commissaris heeft de vier aangehouden en in verzekering gestelde verdachten op 9 november jl. in bewaring gesteld. Op 16 en 17 november jl. heeft de rechtbank de gevangenhouding van drie verdachten bevolen. Voor Mader is geen gevangenhouding bevolen en hij is inmiddels op vrije voeten. De verdenking tegen de vriendin van Stanley is toen uitgebreid met art. 250 van het Wetboek van Strafrecht. Vanaf het begin van het opsporingsonderzoek heeft de politie nauw contact onderhouden met het openbaar ministerie. Het thans lopend gerechtelijk vooronderzoek vindt plaats onder verantwoordelijkheid van de rechter-commissaris. De verloven tot huiszoeking, de bewaring en de gevangenhouding van de rechter-commissaris, respectievelijk de rechtbank, zijn steeds verleend na inzage van het – bij de verdachten – inbeslaggenomen materiaal. Naar het aanvankelijk oordeel van de rechtbank is er dus kennelijk sprake van – verdenking van – kinderpornografie. Uit het voorgaande blijkt dat er geen sprake is van eigenmachtig optreden van de politie. Integendeel, tijdens het opsporingsonderzoek heeft de politie nauw contact gehad met het openbaar ministerie en het thans lopende gerechtelijk vooronderzoek vindt plaats onder verantwoordelijkheid van een rechter-commissaris. In het kader van dit onderzoek zijn verschillende rechterlijke toetsen uitgevoerd. Poster Cinestud Na een melding vanuit het publiek dat de poster van het filmfestival Cinestud mogelijk als kinderpornografie kon worden gekarakteriseerd, heeft de Amsterdamse politie contact opgenomen met de organisatie van het festival. De politie heeft de poster meegekregen om de mening van het openbaar ministerie te vragen. Die mening was dat het hier niet ging om kinderpornografisch materiaal. Het College van procureurs-generaal, </antwoord>
      <noten afkomstig="antwoord"/>
   </antwoorden>
</kvr>
