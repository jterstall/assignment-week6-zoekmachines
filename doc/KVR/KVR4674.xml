<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Blaauw (VVD) over elektriciteitstarieven. (Ingezonden 14 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4674
</item>
         <item attribuut="Rubriek">Consument (Consumentenprijzen) Energie, water en grondstoffen (Elektriciteit)</item>
         <item attribuut="Trefwoorden">Elektriciteit Prijzen</item>
         <item attribuut="Vindplaats">Kamervragen met antwoord 1996-1997, nr. 983, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="VVD">Blaauw</persoon>
         </item>
         <item attribuut="Datum_reaktie">1997-04-07</item>
         <item attribuut="Datum_indiening">1997-03-14</item>
         <item attribuut="Document-id">KVR4674</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2011" allpagenumbers="2011 2012" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="983" onderwerp="" indiendatum="1997-03-14">
         <vrager partij="VVD" oorsprong="parlement">Blaauw</vrager>
         <vraagt-aan/>
      </vraagdata>
      <antwoorddata antwoorddatum="1997-04-7">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Geven de vastgestelde maximumelektriciteitstarieven voor 1997 nauwelijks tot prijsstijgingen aanleiding voor de consument/eindverbruikers? </vraag>
      <vraag nummer="2">In hoeverre lopen de vastrechttarieven van de diverse energiedistributiebedrijven uiteen? Om welke orde van grootte gaat het? Wat zijn daarvan de belangrijkste oorzaken? </vraag>
      <vraag nummer="3">Heeft de NV Energie- en Watervoorziening Rijnland besloten het jaarlijks verschuldigde voor elektriciteit en vastrecht voor verbruikers van minder dan 300 kWh per jaar met ingang van 1 januari 1997 te verhogen tot f 125,– excl. btw? </vraag>
      <vraag nummer="4">Betreft voorgaande categorie verbruikers naast garages ook stacaravan en zomer- en volkstuinhuisjes? </vraag>
      <vraag nummer="5">Deelt u de mening, dat dit bodemtarief geen stimulans betekent om het energieverbruik te verminderen? </vraag>
      <vraag nummer="6">Houdt die tariefsverhoging niet het gevaar in dat men overgaat op een meer brandgevaarlijke energievoorziening, zoals bijvoorbeeld olie- en gaslampen? </vraag>
      <vraag nummer="7">Werd bij navraag op het ministerie van Economische Zaken de tariefsverhoging niet bezwaarlijk geacht? Gaf men zelfs de mogelijkheid aan om tot f 200,– excl. btw te gaan? </vraag>
      <vraag nummer="8">Dekt een tarief van f 200,– excl. btw niet precies de vrijgestelde ruimte van 800 kWh waar het betreft de kleinverbruikersheffing? Wordt hiermede niet de doelstelling van deze 800 kWh vrijstelling, namelijk stimulering van verlaging van energieverbruik teniet gedaan? </vraag>
      <vraag nummer="9">Welke instrumenten staan u ter beschikking om de voorgenomen tariefsverhoging teniet te doen? Bent u bereid daarvan in onderhavig geval gebruik te maken? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">De maximumtarieven 1997 zijn niet noemenswaardig gewijzigd ten opzichte van 1996. Beneden de maximumtarieven hebben een aantal bedrijven hun tarieven verhoogd. Gemiddeld zijn de kleinverbruikerstarieven in Nederland gestegen met bijna 2%. </antwoord>
      <antwoord nummer="2" voetnoot="1 2 1 2">Vastrecht klein- verbruik Enkel- telwerk <voetnoot nummer="1"/>Dubbel- telwerk <voetnoot nummer="2"/>Laagste vastrecht f 16,20 f 87,00 Hoogste vastrecht f 76,80 f 160,20 <voetnoot nummer="1"/>Enkeltelwerk = meter met één stroomtelwerk waarmee geen onderscheid gemaakt kan worden tussen dag- en nachttarief. <voetnoot nummer="2"/>Dubbeltelwerk = meter met twee telwerken waarmee onderscheid gemaakt kan worden tussen dag- en nachttarief Verschillen in vastrecht zijn al lange tijd aanwezig en zijn een gevolg van individueel bedrijfsbeleid. Hoofdlijnen is dat in het vastrecht de transactiekosten (verbruiksmeting, facturering, incasso, service) worden verrekend en verdeeld over het afnemersbestand. Transactiekosten en afnemersbestand zijn per bedrijf anders. </antwoord>
      <antwoord nummer="3">Ja, volgens de NV Energie en Watervoorziening Rijnland na instemming van de verbruiksadviesraad, de raad van commissarissen en de aandeelhoudersvergadering. </antwoord>
      <antwoord nummer="4">Ja, voor zover garages, stacaravans en zomer- en volkstuinhuisjes beschikken over een aparte aansluiting op het elektriciteitsnet van NV Energie- en Watervoorziening Rijnland en niet tevens water, gas of stadsverwarming betrekken. </antwoord>
      <antwoord nummer="5">Ja, zij het dat beneden een verbruik van 300 kWh de marges om energie te besparen over het algemeen gering zijn. </antwoord>
      <antwoord nummer="6">Het is denkbaar dat consumenten overstappen op olie- en gaslampen. Ik wijs er op dat het gebruik van olie- en gaslampen voor bovengenoemde categorie verbruikers wel vaker voorkomt. </antwoord>
      <antwoord nummer="7">In de maximumtarieven is een minimum bedrag van f 200,– excl. btw opgenomen om de beleidsruimte van distributiebedrijven ten aanzien van afnemers met uitzonderlijk lage verbruikscijfers niet te zeer te beperken. De betekenis van dit minimum bedrag is dat de toetsing van het feitelijke tarief aan het maximumtarief achterwege blijft zolang het jaartotaal van de rekening lager is dan dit drempelbedrag. </antwoord>
      <antwoord nummer="8">De belastingvrije voet van 800 kWh is aan de orde geweest bij Wijziging van de Wet belasting op milieugrondslag in verband met de invoering van een regulerende energiebelasting (kamerstukken 1994–1995, 24 250, nr. 3 blz. 22–24). Aangegeven is bijvoorbeeld dat het niet mogelijk is het verbruik tot nul te reduceren. Er blijft een bepaalde hoeveelheid onvermijdbaar verbruik over. Bij 800 kWh elektriciteitsverbruik zal circa 5%–10% van het aantal aansluitingen met het gehele verbruik buiten de belasting blijven. De belastingvrije voet staat dan ook los van het minimum bedrag van f 200,–. </antwoord>
      <antwoord nummer="9">Beneden de maximumtarieven is op zich op grond van de Elektriciteitswet ingrijpen niet aan de orde en is het tarievenbeleid een zaak tussen het energiebedrijf en haar klant. Of het in het individuele geval redelijk is dat een minimum bedrag in rekening wordt gebracht, kan worden voorgelegd aan de Geschillencommissie Openbare Nutsbedrijven te Den Haag. Deze commissie behandelt geschillen die betrekking hebben op de totstandkoming of de uitvoering van de leveringsovereenkomst tussen energiebedrijf en klant. </antwoord>
      <noten afkomstig="antwoord"/>
   </antwoorden>
</kvr>
