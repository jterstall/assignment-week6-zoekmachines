<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister voor Ontwikkelingssamenwerking over aids in Afrika. (Ingezonden 2 september 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23938
</item>
         <item attribuut="Inhoud">Vragen naar aanleiding van bericht 'VS berokkenen schade aan strijd tegen aids in Afrika' (Volkskrant 31 augustus 2005), dat onder druk van de VS de condoomvoorraad in bijv. Oeganda tot dieptepunt is geslonken. Vragen over o.a. de gevolgen voor het samenwerkingsverband van Nederland met de VS.</item>
         <item attribuut="Rubriek">Gezondheidszorg (Ziekten en ziektepreventie) Ontwikkelingssamenwerking (Ontwikkelingshulp Afrika)</item>
         <item attribuut="Trefwoorden">Afrika Anticonceptiemiddelen Infectieziekten Ontwikkelingssamenwerking Verenigde Staten</item>
         <item attribuut="Vindplaats">Kamervragen met antwoord 2005-2006, nr. 37, Tweede Kamer</item>
         <item attribuut="Vraagnr_bij_indiening">2040520730</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2005-09-21</item>
         <item attribuut="Datum_indiening">2005-09-02</item>
         <item attribuut="Document-id">KVR23938</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="83" allpagenumbers="83 84" vetnummer="2040520730" code="0405tkkvr37" lopendefooter="Tweede Kamer, vergaderjaar 2005–2006, Aanhangsel" filenaam="KVR23938" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="37" onderwerp="" indiendatum="2005-09-2">
         <vrager partij="SP" oorsprong="parlement">Van Bommel</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2005-09-21">
         <antwoorder functie="minister" ministerie="Ontwikkelingssamenwerking">Van Ardenne-van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «VS berokkenen schade aan strijd tegen aids in Afrika»? <voetnoot nummer="1"/>Deelt u het standpunt van de speciale gezant van de VN voor hiv/aids in Afrika, de heer Stephan Lewis? Zo neen, waarom niet? </vraag>
      <vraag nummer="2" voetnoot="2">Herinnert u zich de schriftelijke vragen van 25februari jl. <voetnoot nummer="2"/>over het condoomtekort in de strijd tegen aids? </vraag>
      <vraag nummer="3">Bent u nog steeds van oordeel dat het samenwerkingsverband tussen de Verenigde Staten en Nederland op deelterreinen waarover u spreekt in antwoord op vraag 2 van bovengenoemde schriftelijke vragen nog steeds wenselijk is? Zo ja, hoe rijmt u dit met het feit dat onder druk van de Verenigde Staten de condoomvoorraad in bijvoorbeeld Oeganda tot een dieptepunt is geslonken? Zo neen, wanneer gaat u dit samenwerkingsverband opheffen? </vraag>
      <vraag nummer="4">Bent u voornemens uw Amerikaanse ambtgenoot/ambtgenoten aan te spreken op het door de Verenigde Staten gevoerde aids-beleid en, mede als gevolg daarvan, het tekort aan condooms in Afrika? Zo neen, waarom niet? Zo ja, wat zal hierbij uw insteek zijn? </vraag>
      <vraag nummer="5">Welke concrete stappen neemt u en heeft u ondernomen om u te blijven inzetten voor een ruimhartige financiering voor deze middelen, ook door andere donoren, zodat de tekorten aan voorbehoedmiddelen, inclusief condooms in elk geval op korte termijn verminderen? </vraag>
      <noten afkomstig="vraag">
         <noot nummer="3"/>
         <noot nummer="1" datum="2005-08-31" bron="de Volkskrant">de Volkskrant, 31 augustus 2005</noot>
         <noot nummer="2" documenttype="Kamervragen" documentnummer="1239" documentjaargang="2004-2005">Aanhangsel Handelingen, nr. 1239, vergaderjaar 2004–2005, vraag 5.</noot>
         <noot nummer="3">Ibid.; antwoord van de minister voor Ontwikkelingssamenwerking</noot>
      </noten>
   </vragen>
   <antwoorden aantal="5">
      <antwoord nummer="1">Ja, ik ken het bericht en ik deel de bezorgdheid van de heer Lewis over het Amerikaanse HIV/aids beleid, waarin de nadruk wordt gelegd op seksuele onthouding en trouw aan de partner. Het is waar dat ontwikkelingslanden en donoren consequenties ondervinden van het VS-beleid, bijvoorbeeld in Uganda. Alhoewel Uganda het ABC (Abstinence, Be faithful or use a Condom)-beleid weliswaar officieel niet verlaten heeft, is er wel sprake van een accentverschuiving, welke in de hand wordt gewerkt door het VS-beleid. De conclusie van de heer Lewis dat de VS met de uitvoering van haar beleid de strijd tegen aids alleen maar negatief beïnvloedt gaat mij echter te ver. Zo heeft de VS wel gezorgd voor een grote toename in de beschikbaarheid van aidsremmers wat een positief effect heeft op de bestrijding van HIV/aids. Tevens blijven andere donoren, waaronder Nederland, de EU, multilaterale organisaties en maatschappelijke organisaties actief in de uitvoering van een samenhangend aids-beleid inclusief seksuele voorlichting en de verstrekking van condooms. Teruglopende financiering van de VS voor de aanschaf van condooms in landen waarmee de VS samenwerkt is in veel gevallen gecompenseerd door andere financiering. Ook Nederland heeft hiervoor in voorkomende gevallen extra geld beschikbaar gesteld. </antwoord>
      <antwoord nummer="2">Ja. </antwoord>
      <antwoord nummer="3">Ik ben nog steeds van mening dat overleg met de VS over samenwerking op terrein van HIV/aids bestrijding noodzakelijk is. Het betreft een kritische dialoog met als inzet een effectieve bestrijding van HIV/aids. Complementariteit is daarbij het sleutelwoord, evenals wederzijdse erkenning voor een uiteenlopende aanpak. Samenwerking in de vorm van gemeenschappelijke activiteiten wordt nagestreefd voor zover het specifieke activiteiten betreft die in het verlengde liggen van het Nederlandse beleid, bijvoorbeeld op het terrein van samenwerking met het bedrijfsleven in de strijd tegen aids. Op een aantal gebieden die direct met aids te maken hebben, zoals seksualiteit en seksuele voorlichting, is echter nog steeds geen samenwerking mogelijk, gezien de Amerikaanse nadruk op onthouding. In de kritische dialoog met de VS over aidsbestrijding, zowel bilateraal als multilateraal, worden de negatieve consequenties van het VS-beleid aan de orde gesteld. In het geval van de teruglopende condoomvoorraad in Uganda speelt echter meer dan alleen het VS-beleid een rol. De huidige problemen rond de condoomvoorraad zijn niet te wijten aan doelbewust beleid, maar voornamelijk aan technische gebreken in de uitvoering, waaraan nu wordt gewerkt. </antwoord>
      <antwoord nummer="4">Ik heb mijn Amerikaanse collegae diverse keren aangesproken op de noodzaak van een samenhangend aids-beleid inclusief aandacht voor seksuele en reproductieve gezondheid en rechten en de beschikbaarheid van condooms en zal dit blijven doen. Voorts zijn ook Nederlandse ambassades actief betrokken bij het kritisch volgen van de Amerikaanse activiteiten en spreken hun collegae daarop aan. Belangrijk onderwerp in de dialoog is dat steun voor verspreiding van condooms en promotie voor consistent en correct gebruik ervan een integraal en essentieel onderdeel is van de uitvoering van het aids-beleid. Daarnaast dringt Nederland aan op het afschaffen van de voorwaarden verbonden aan het ontvangen van steun van de VS voor aids-bestrijding. </antwoord>
      <antwoord nummer="5" voetnoot="1">Met een jaarlijkse bijdrage van EUR 58,5 miljoen is Nederland de grootste donor van UNFPA, de VN organisatie die een belangrijke rol speelt bij het vergroten van de beschikbaarheid van condooms. In 2004, tijdens het Nederlands voorzitterschap van de EU, heeft Nederland een succesvolle inspanning geleverd voor een extra bijdrage van EUR 75miljoen van de EU-lidstaten om het acute tekort aan financiële middelen voor onder meer de aanschaf van condooms en andere voorbehoedsmiddelen te verkleinen. Voldoende beschikbaarheid hiervan blijft een niet aflatend punt van zorg, mede in het licht van de groeiende behoefte aan deze middelen en de achterblijvende financiering ervan. In mijn antwoord op door uw Kamer eerder gestelde vragen, ben ik daar reeds uitvoerig op ingegaan <voetnoot nummer="1"/>. Gezien het chronische tekort aan «reproductive health commodities», inclusief condooms, werkt Nederland systematisch aan verbreding van de financiering en steun via andere kanalen – donoren, maatschappelijke organisaties en bedrijfsleven. In het verlengde hiervan kan ik u mededelen dat met het oog op verbetering van de marktwerking op landenniveau wordt onderzocht in hoeverre samenwerking met het bedrijfsleven via Public Private Partnerships daaraan een bijdrage kan leveren. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1239" documentjaargang="2004-2005">Aanhangsel Handelingen, nr. 1239, vergaderjaar 2004–2005, vraag 5.</noot>
      </noten>
   </antwoorden>
</kvr>
