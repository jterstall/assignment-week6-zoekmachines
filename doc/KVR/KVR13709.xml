<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de minister van Sociale Zaken en Werkgelegenheid over werktijdverkorting in verband met MKZ. (Ingezonden 7 mei 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13709
</item>
         <item attribuut="Inhoud">Vragen over het feit dat inleners in verband met Mond- en Klauwzeer wel compensatie krijgen voor vaste werknemers, maar niet voor ingeleende uitzendkrachten.</item>
         <item attribuut="Rubriek">Arbeid (Arbeidsbemiddeling) Veeteelt (Veeziekten)</item>
         <item attribuut="Trefwoorden">Mond- en klauwzeer Uitzendbureaus</item>
         <item attribuut="Vindplaats">Kamervragen met antwoord 2000-2001, nr. 1215, Tweede Kamer</item>
         <item attribuut="Vraagnr_bij_indiening">2000110380</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">2001-05-18</item>
         <item attribuut="Datum_indiening">2001-05-07</item>
         <item attribuut="Document-id">KVR13709</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2533" allpagenumbers="2533 2534" vetnummer="2000110380" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13709" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1215" onderwerp="" indiendatum="2001-05-7">
         <vrager partij="PvdA" oorsprong="parlement">Bussemaker</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2001-05-18">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het u bekend dat de door u vastgestelde mogelijkheden voor werktijdverkorting in verband met Mond en Klauwzeer, specifieke problemen met zich meebrengen in de uitzendsector? </vraag>
      <vraag nummer="2">Erkent u dat deze problemen te maken hebben met het feit dat in de uitzendsector een onderscheid wordt gemaakt tussen de inlener en het uitzendbureau, waarbij in het geval van werktijdverkorting in verband met Mond en Klauwzeer de inlener wel compensatie krijgt voor vaste werknemers, maar niet voor ingeleende uitzendkrachten omdat hij voor de laatste groep officieel geen werkgever is? </vraag>
      <vraag nummer="3">Deelt u de mening dat het in beginsel redelijk zou zijn als de inlener ook voor uitzendkrachten compensatie krijgt? Deelt u de mening dat het ook vanuit het oogpunt van gelijke behandeling wenselijk is dat voor vaste medewerkers en uitzendkrachten dezelfde compensatie wordt geboden? </vraag>
      <vraag nummer="4">Welke mogelijkheden geven de bestaande beleidsregels om de inlener te compenseren voor de leegloop van ingeleende uitzendkrachten? </vraag>
      <vraag nummer="5">Bent u bereid om zo nodig aanvullende beleidsregels op te stellen, bijvoorbeeld door bij de beoordeling van verminderde bedrijvigheid uit te gaan van de situatie van de inlener en de inlener in staat te stellen ook voor ingeleende uitzendkrachten ontheffing aan te vragen? </vraag>
      <vraag nummer="6">Hebt u signalen dat zich in deze bijzondere omstandigheid andere specifieke problemen voordoen ten aanzien van uitzendkrachten? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">De omstandigheden waarop u in uw vragen doelt, zijn mij bekend. </antwoord>
      <antwoord nummer="2">De uitzendrelatie heeft in wezen een driezijdig karakter. Krachtens de Wet flexibiliteit en zekerheid is er sprake van een arbeidsovereenkomst tussen de uitzendkracht en het uitzendbureau. Met de inwerkingtreding van de Wet flexibiliteit en zekerheid is het werkgeverschap ten aanzien van uitzendkrachten dus formeel bij het uitzendbureau gelegd. Het uitzendbureau kan als werkgever een beroep doen op de regeling ten aanzien van het verlenen van een ontheffing van het verbod tot werktijdverkorting. </antwoord>
      <antwoord nummer="3 en 4">In acht het in beginsel redelijk dat de werkgever in voorkomende gevallen tegemoet wordt gekomen door ontheffing te verlenen van het verbod tot werktijdverkorting. Zoals eerder aangegeven kan het uitzendbureau als werkgever een beroep doen op de regelgeving met betrekking tot werktijdverkorting. Hierbij dient uiteraard voldaan te worden aan de voorwaarden zoals die zijn gesteld in de beleidsregels, inclusief de door mij gehalveerde periode van te dragen eigen risico. Indien feitelijk werktijdverkorting wordt toegestaan, komen de salariskosten over de niet gewerkte uren voor de werkgever te vervallen. Voor de werknemers wordt echter over de niet gewerkte uren een uitkering van 70% van het salaris verstrekt. Langs deze weg wordt de inkomenspositie van de werknemers veiliggesteld. Deze lijn wordt zowel gevolgd voor het personeel dat in dienst is van de inlener, als voor de uitzendkracht van wie in voorkomende gevallen – na een aanvraag daartoe van de uitzendwerkgever – de werktijd wordt verkort. Met betrekking tot het instrument van de werktijdverkorting is op deze wijze de gelijke behandeling voldoende gewaarborgd. Voorgaande houdt in dat niet de inlener gecompenseerd zal worden voor de leegloop van de uitzendkracht, maar dat het uitzendbureau hiervoor – onder bepaalde omstandigheden – in aanmerking kan komen aangezien dat formeel de werkgever is. Indien de uitzendwerkgever van mening is in aanmerking te komen voor een ontheffing van het verbod de werktijd te verkorten, dan zal deze daarvoor een aanvraag bij de Arbeidsinspectie moeten indienen. De Arbeidsinspectie zal vervolgens beoordelen of de werkgever aan de te stellen voorwaarden voldoet. </antwoord>
      <antwoord nummer="5">Gezien het voorgaande ben ik van mening dat de door u bedoelde aanpassing van de beleidsregels niet noodzakelijk is. </antwoord>
      <antwoord nummer="6">De omstandigheden waaraan u refereert zijn door vertegenwoordigers van de uitzendorganisaties onder mijn aandacht gebracht. Andere specifieke problemen waren daarbij niet aan de orde. </antwoord>
      <noten afkomstig="antwoord"/>
   </antwoorden>
</kvr>
