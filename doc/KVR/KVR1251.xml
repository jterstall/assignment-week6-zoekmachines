<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leers (CDA) over het PSO-project inzake het groothandelscentrum in Moskou (Ingezonden 17 maart 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1251
</item>
         <item attribuut="Rubriek">Bedrijfsleven en industrie (Midden- en kleinbedrijf)</item>
         <item attribuut="Trefwoorden">Detailhandel Rusland</item>
         <item attribuut="Vindplaats">Kamervragen met antwoord 1994-1995, nr. 615, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="CDA">Leers</persoon>
         </item>
         <item attribuut="Datum_reaktie">1995-03-31</item>
         <item attribuut="Datum_indiening">1995-03-17</item>
         <item attribuut="Document-id">KVR1251</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1253" allpagenumbers="1253 1254" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="615" onderwerp="" indiendatum="1995-03-17">
         <vrager partij="CDA" oorsprong="parlement">Leers</vrager>
         <vraagt-aan/>
      </vraagdata>
      <antwoorddata antwoorddatum="1995-03-31">
         <antwoorder functie="staatssecretaris" ministerie="Economische Zaken">Van Dok-van Weele</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het PSO-project inzake het groothandelscentrum in Moskou medio 1994 gestopt en is afgezien van een vervolgfase? </vraag>
      <vraag nummer="2">Wat zijn de overwegingen geweest voor dit besluit? Is het mogelijk inzicht te verschaffen in de ontwikkelingen sedertdien en de huidige stand van de afwikkeling? </vraag>
      <vraag nummer="3">Welke is de betrokkenheid van AHold hierbij geweest, zowel ten aanzien van haar rol als adviseur als ten aanzien van haar positie als leverancier van goederen? </vraag>
      <vraag nummer="4">Is recent het groothandelscentrum door de Russische minderheidspartner bezet? Welke stappen heeft de Nederlandse meerderheidspartner daarop genomen? </vraag>
      <vraag nummer="5">Bent u van plan een rol te gaan spelen in het ontstane conflict? Zo ja, welke? </vraag>
      <vraag nummer="6">Heeft de ervaring met het groothandelsproject gevolgen voor het door u te voeren beleid met betrekking tot het PSO-programma voor Rusland? Is daarbinnen nog plaats voor vergelijkbare projecten? PSO = Programma Samenwerking Oost-Europa. </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">De Eurodesk van Ahold heeft, in vervolg op een in 1992 voor de Europese Unie (Tacis) verrichte studie inzake de distributiefunctie in de Russische Federatie/Moskou, in 1993 en 1994 consultancywerkzaamheden verricht voor EZ in twee (deel)projecten leidend tot de oprichting van een groothandels-/distributiecentrum. Deze projecten werden, lastens EZ, volledig tot uitvoering gebracht. Medio 1993 werd door Ahold, via de Stichting Babushka, het groothandelscentrum ANA opgericht. De Russische firma Tonar werd in december 1993 als minderheidsaandeelhouder aangezocht; niet duidelijk is echter of Tonar aan de aan de aandelenoverdracht verbonden voorwaarden heeft voldaan. EZ had Ahold gevraagd het beheer van de aandelen onder te brengen in de Stichting Babushka. Een contract tussen de stichting Babushka en ANA regelde de leverantie van goederen door Babushka. Door de betrokkenheid van Ahold via de stichting Babushka bij ANA waren Nederlandse leveranciers bereid onder normale kredietvoorwaarden – i.e. zonder de eis tot voorafbetaling – goederen te leveren aan ANA. Dit plaatste de beginnende onderneming ANA in een naar Russische maatstaven gunstige positie. Noch Ahold noch de stichting Babushka hebben enig financieel voordeel genoten bij deze goederenleveranties. In januari 1994 begon het groothandelscentrum ANA daadwerkelijk te functioneren. EZ was voornemens in aansluiting op de geslaagde afgeronde projecten een vervolgproject te entameren waarbij van nieuwbouw sprake zou zijn. Per brief van 24 juni 1994 deelde Ahold echter definitief aan EZ mede zijn consultancy-activiteiten voor het groothandelsproject te zullen staken. Ahold had onvoldoende vertrouwen in de inbreng van de Russische partner en de betrokken Russische (lokale) autoriteiten bij een vlotte realisatie van de beoogde nieuwbouw. Om die reden werd door EZ geen vervolgopdracht in het project meer verstrekt. Daarop is onderzocht of een andere Nederlandse uitvoerder kon worden aangetrokken die de bereidheid zou hebben ook eigen middelen te investeren. Toen dat niet haalbaar bleek werd de Russische autoriteiten meegedeeld dat het project definitief zou worden bee¨indigd. Ter afwikkeling werd opdracht gegeven aan een onafhankelijke accountant (KPMG) de financie¨le positie van het bestaande groothandelscentrum in kaart te brengen, alsmede de inbreng van de Russische partner Tonar in het project. Het onderzoek liep vertraging op doordat KPMG onvoldoende gegevens kon verzamelen en doordat Tonar niet alle gevraagde documentatie beschikbaar wenste te stellen. </antwoord>
      <antwoord nummer="4">De Nederlandse ambassade in Moskou meldde dat per 28 februari jl. Tonar zich feitelijk van het groothandelscentrum heeft meester gemaakt en de werknemers de toegang heeft ontzegd. De Stichting Babushka heeft hiertegen als aandeelhouder protest aangetekend. Het optreden van Tonar is des te verbazingwekkender omdat nog op 23 februari jl. aan de minister van Buitenlandse Economische Betrekkingen van de «provincie» (=oblast) Moskou Svistunov was medegedeeld dat de Nederlandse overheid bereid was de stichting Babushka toestemming te verlenen alle aandelen over te dragen aan Tonar, indien dit bedrijf daarom zou vragen. </antwoord>
      <antwoord nummer="5">Neen. </antwoord>
      <antwoord nummer="6">Uit de ervaring met het groothandels-/distributieproject is gebleken dat de vermenging van een voorbeeldproject met de oprichting van een Nederlands/Russische joint-venture tot onduidelijkheden leidt. EZ zal dan ook niet meer overgaan tot een nieuwe toepassing van dit concept. Met het tot stand brengen van een groothandelscentrum met toeleveranciers en afnemers is afgerond f 3.750.000,= gemoeid geweest, inclusief f 0,5 mln. aan werkkapitaal. Zonder een Nederlandse partner die bereid was ook eigen middelen te investeren heeft EZ besloten het project niet met nieuwbouw ter waarde van f 6,5 mln. uit te breiden. Onder de gegeven omstandigheden was het onzeker of het project op die basis ooit commercieel levensvatbaar zou zijn geworden. Het uitgespaarde budget is ingezet voor andere, nauwkeurig geselecteerde projecten in Rusland. Voor het PSO voor Rusland als zodanig heeft de onderhavige kwestie geen verdere gevolgen gehad. Noch in 1994 noch in 1995 is dus sprake geweest van voor het PSO-Rusland nadelige budgettaire consequenties. In 1995 zullen wederom projecten in diverse sectoren worden gee¨ntameerd. Mogelijk zal daarbij, in aansluiting op een lopend landbouwproject in de regio Moskou (Kolomna), het thema distributie opnieuw aan de orde zijn. </antwoord>
      <noten afkomstig="antwoord"/>
   </antwoorden>
</kvr>
