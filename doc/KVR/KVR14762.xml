<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hoekema (D66) aan de staatssecretaris van Justitie over het niet te woord staan van cliënten of hun advocaten door de Vreemdelingendienst en de Immigratie- en Naturalisatiedienst. (Ingezonden 13 november 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14762
</item>
         <item attribuut="Inhoud">Vragen over slechte serviceverlening door de Vreemdelingendienst en de IND.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen Vreemdelingen</item>
         <item attribuut="Vindplaats">Kamervragen met antwoord 2001-2002, nr. 383, Tweede Kamer</item>
         <item attribuut="Vraagnr_bij_indiening">2010202180</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Hoekema</persoon>
         </item>
         <item attribuut="Datum_reaktie">2001-12-13</item>
         <item attribuut="Datum_indiening">2001-11-13</item>
         <item attribuut="Document-id">KVR14762</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="799" allpagenumbers="799 800" vetnummer="2010202180" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14762" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="383" onderwerp="" indiendatum="2001-11-13">
         <vrager partij="D66" oorsprong="parlement">Hoekema</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2001-12-13">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u op de hoogte van het feit dat zowel de Vreemdelingendienst (VD) als de Immigratie- en Naturalisatiedienst (IND) veelal niet bereid zijn cliënten of hun advocaten te woord te staan, terwijl de redelijke termijn om het verzoek voor bijvoorbeeld een verblijfsvergunning af te doen ruim is overschreden? </vraag>
      <vraag nummer="2">Is er sprake van «probleem» kantoren binnen de VD en de IND, dat wil zeggen kantoren waar de serviceverlening achterblijft bij de andere VD- en IND-kantoren? Zo ja, om welke regio’s/afdelingen gaat het en hoe denkt u deze diensten op het vereiste niveau van dienstverlening te brengen? Zo neen, is er sprake van een landelijk probleem? </vraag>
      <vraag nummer="3">Hoe denkt u de serviceverlening bij VD en IND structureel te verbeteren? Wat zijn volgens u de oorzaken dat de dienstverlening bij voornoemde instanties onder de maat is? </vraag>
      <vraag nummer="4">Op welke termijn denkt u verbeteringen in de dienstverlening bij de VD en de IND door te kunnen voeren? Op welke wijze gaat u deze instanties controleren op het gebied van serviceverlening? Hoe zal u de Kamer informeren over deze ontwikkelingen? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">De bejegening van belanghebbenden door de IND is een onderwerp dat mijn voortdurende aandacht heeft. De IND heeft daarbij in het verleden gekozen voor de instelling van een telefonische Infolijn bij de Regionale Directies. De taak van de medewerkers van de Infolijn is om correcte informatie te verstrekken aan de belanghebbende of diens gemachtigde over de stand van zaken in een bepaalde procedure. Het is nadrukkelijk niet hun taak om zich actief inhoudelijk te bemoeien met een zaak. Eventuele inhoudelijke overwegingen aangaande een zaak dienen schriftelijk in het kader van de behandelprocedure te worden ingebracht. Waar het voorkomt dat een belanghebbende via de Infolijn doorverbonden wenst te worden met een beslismedewerker, wordt op een dergelijk verzoek in de regel terughoudend gereageerd. Dit geldt ook in de gevallen dat de beslistermijn is overschreden. Beslismedewerkers kunnen zich hierdoor beter concentreren op de inhoudelijke afhandeling van zaken, terwijl de belanghebbende tegelijkertijd wordt geïnformeerd over de voortgang in de procedure. Daarbij vindt in de regel wel een terugkoppeling plaats tussen de medewerker van de Infolijn en de beslismedewerker, waarbij bijvoorbeeld de spoedeisendheid van een verzoek aan de orde kan komen. Het vorengaande in gedachten houdende als uitgangspunt bij de bejegening van belanghebbenden, geldt overigens uiteraard dat deze bejegening correct dient te zijn. Hiervoor bestaat binnen de Regionale Directies aandacht, onder andere door middel van communicatietrainingen en richtlijnen. Desondanks kan nimmer geheel worden uitgesloten dat de communicatie in sommige gevallen stroef verloopt. In geval van een vermeende onheuse bejegening kan een klacht worden ingediend bij de desbetreffende Regionale Directie. Wordt de klacht niet (tijdig) of niet tot tevredenheid van de klager afgehandeld, dan kan de Nationale Ombudsman om een oordeel terzake worden gevraagd. Waar het betreft de bejegening door de Vreemdelingendienst merk ik op dat deze organisatie voor wat betreft de beheersaspecten onder de verantwoordelijkheid valt van de korpsbeheerders en het ministerie van Binnenlandse Zaken en Koninkrijksrelaties. Waar signalen bij de IND binnenkomen wordt hiervoor in de regel aandacht gevraagd bij de Vreemdelingendienst. Voorts kennen de regionale politiekorpsen een eigen klachtenprocedure waarbij klachten aangaande de bejegening door de vreemdelingendienst aan een klachtencommissie kunnen worden voorgelegd. </antwoord>
      <antwoord nummer="2, 3 en 4">Voor zover mijn gegevens strekken is er geen sprake van bepaalde structurele «probleem»afdelingen of – vreemdelingendiensten. Wel geldt begrijpelijkerwijs dat daar waar de werklast (tijdelijk) groter is, tevens een grotere druk bestaat om zaken inhoudelijk te behandelen hetgeen ten koste kan gaan van andere activiteiten, zoals het te woord staan van belanghebbenden. Ik ga derhalve uit van een oorzakelijk verband tussen de druk op een instantie om zaken te behandelen en een spanningsveld bij het te woord staan van belanghebbenden. Buiten de procedures die ik heb geschetst bij de beantwoording van uw eerste vraag werkt de IND aan de vaststelling van het Landelijk Protocol Bejegeningsklachten ten behoeve van de Regionale Directies. Ik verwacht dat dit Protocol eind dit jaar wordt vastgesteld. Voorts wordt in het kader van de lastenverlichting van sommige vreemdelingendiensten door de IND ondersteuning aangeboden bij de afhandeling van aanvragen. </antwoord>
      <noten afkomstig="antwoord"/>
   </antwoorden>
</kvr>
