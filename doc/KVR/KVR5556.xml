<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Linden en Van Ardenne-van der Hoeven (beiden CDA) over de financiële gevolgen van de varkenspest. (Ingezonden 15 juli 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5556
</item>
         <item attribuut="Inhoud">Vragen over de financiële problemen van varkenshouders als gevolg van de varkenspest, en over mogelijke toepassing van het Besluit bijstandsverlening zelfstandigen en de IOAZ (Inkomensvoorziening Oudere en gedeeltelijk Arbeidsongeschikte Zelfstandigen) voor deze groep.</item>
         <item attribuut="Rubriek">Sociale zekerheid (Bijstand (ABW, RWW, Wet Sociale Werkvoorziening)) Veeteelt (Intensieve veehouderij) Veeteelt (Veeziekten)</item>
         <item attribuut="Trefwoorden">Bijstand Intensieve veehouderij IOAZ Varkenspest</item>
         <item attribuut="Vindplaats">Kamervragen met antwoord 1996-1997, nr. 1764, Tweede Kamer</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Van der Linden</persoon>
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">1997-09-01</item>
         <item attribuut="Datum_indiening">1997-07-15</item>
         <item attribuut="Document-id">KVR5556</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3611" allpagenumbers="3611 3612" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1764" onderwerp="" indiendatum="1997-07-15">
         <vrager partij="CDA" oorsprong="parlement">Van der Linden</vrager>
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan/>
      </vraagdata>
      <antwoorddata antwoorddatum="1997-09-1">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Deelt u de opvatting, dat als gevolg van omvang en duur van de varkenspest een groeiend aantal agrarische ondernemers in financiële problemen dreigt te geraken? </vraag>
      <vraag nummer="2">Deelt u het oordeel, dat de financiële middelen die agrarische bedrijven ontvangen uit de opkoopregeling gerekend moeten worden tot het bedrijfskapitaal en bestemd zijn voor de financiering van de herstart van deze bedrijven? </vraag>
      <vraag nummer="3">Bent u bereid de liquiditeiten uit de opkoopregeling niet aan te merken als een voorliggende voorziening maar als «gelden met een bestemming» zodat die liquiditeiten niet meer als een voorziening ten behoeve van levensonderhoud conform Algemeen Bijstands Wet / Besluit Bijstandsverlening Zelfstandigen worden aangemerkt? </vraag>
      <vraag nummer="4">Bent u bereid te bevorderen dat, uiteraard na zorgvuldige toetsing, ondernemers tijdelijk een uitkering levensonderhoud wordt toegekend om te voorkomen dat hun herinvesteringsmogelijkheden worden aangetast? </vraag>
      <vraag nummer="5">Bent u bereid op basis van het huidige prijspeil de vermogensgrens voor de Inkomensvoorziening Oudere en gedeeltelijk Arbeidsongeschikte gewezen Zelfstandigen / Besluit Bijstandsverlening Zelfstandigen te heroverwegen? </vraag>
      <vraag nummer="6">Is incidenteel wél ten behoeve van binnenvaartschippers de vermogensgrens voor de Inkomensvoorziening Oudere en gedeeltelijk Arbeidsongeschikte gewezen Zelfstandigen verruimd? Hoe verhoudt een dergelijke maatregel zich tot het beleid voor de overige beroepsgroepen? </vraag>
      <vraag nummer="7">Is het u bekend, dat sinds 1986 de vermogensvrijlating voor het Besluit Bijstandverlening Zelfstandigen met slechts 19,2% is gestegen? Hoe verhoudt deze indexering zich tot de stijging van de waarde van landbouwgronden en opstallen over dezelfde periode? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">De getroffen varkenshouders ontvangen voor geruimde en opgekochte dieren een vergoeding die is gerelateerd aan de marktprijs. Vanwege het marktconforme karakter van de vergoeding zullen voor de varkenshouders als gevolg van ruiming en opkoop van dieren geen directe ernstige financiële gevolgen optreden. Een vergoedingsregeling voor bedrijven die onder het fokverbod vallen is onlangs door de Europese Commissie goedgekeurd. Voor de vervolgschade door leegstand bij zeugenhouders en vleesvarkensbedrijven wordt door de overheid geen tegemoetkoming verstrekt, omdat hier sprake is van een normaal bedrijfsrisico. Verwacht mag worden dat gezien de huidige liquiditeits- en vermogenspositie in de sector en de houding van de banken ondernemers in het algemeen in staat zullen zijn de financiële gevolgen van een leegstandperiode te overbruggen. Ik deel niettemin de zorg dat de mogelijkheid bestaat dat een aantal ondernemers op den duur in financiële problemen kunnen raken. In noodgevallen kan een beroep worden gedaan op het Besluit bijstandsverlening zelfstandigen (Bbz) om in het levensonderhoud te voorzien dan wel, in geval het een levensvatbaar bedrijf betreft, noodzakelijke investeringen te plegen. Tot nu is niet gebleken dat het aantal aanvragen om bijstand significant is toegenomen. </antwoord>
      <antwoord nummer="2">De financiële middelen die varkenshouders ontvangen uit de opkoopregeling komen in de plaats van de anders te ontvangen marktprijs. Als zodanig behoren de middelen tot het inkomen uit onderneming en zijn niet als «gelden met een bestemming» aan te merken. De ondernemer bepaalt zelf wat hij met de middelen doet: inzetten om in het levensonderhoud te voorzien of in het bedrijf steken. Voorzover de middelen in het bedrijf worden gestoken of tot het bedrijfsvermogen gaan behoren, hoeft er niet op te worden ingeteerd. Deze middelen kunnen worden gebruikt voor de herstart van het bedrijf. Dit laat onverlet dat de vorm van de bijstand die men kan verkrijgen afhankelijk is van het vermogen dat men heeft: boven een bepaalde vermogensgrens kan men alleen bijstand krijgen in de vorm van een lening en niet in de vorm van een uitkering om niet. Het vermogen van veel landbouwbedrijven is van dien aard dat ze alleen in aanmerking komen voor bijstand in de vorm van een lening en niet in de vorm van een uitkering om niet. </antwoord>
      <antwoord nummer="3">Zie antwoord op vraag 2. </antwoord>
      <antwoord nummer="4">Het Bbz vormt een onderdeel van de Algemene bijstandswet. Men komt pas in aanmerking voor bijstand als er geen andere voorzieningen zijn waaruit kan worden geput. Dit kunnen voorzieningen zijn die bij de betrokkene zelf berusten, zoals inkomen en vermogen, dan wel elders berusten, zoals andere sociale voorzieningen of de bank als het om zelfstandigen gaat. Bij zelfstandigen wordt in de beoordeling of iemand in aanmerking komt voor bijstand rekening gehouden met het feit dat er vermogen noodzakelijk is voor het bedrijf. Indien een deel van dit vermogen echter niet nodig is voor de bedrijfsvoering dan kan dit worden ingezet ter voorkoming van bijstandbehoevendheid. Ik acht deze regels in het Bbz voldoende en zie geen aanleiding om aanvullend op de bestaande algemene regeling in het kader van het Bbz een voorziening te treffen voor de uitkering voor levensonderhoud specifiek voor door de varkenspest getroffen varkenshouders. </antwoord>
      <antwoord nummer="5">De vermogensgrens wordt jaarlijks door de Minister van Sociale Zaken en Werkgelegenheid aangepast aan de hand van het prijsindexcijfer van de gezinsconsumptie. Laatstelijk is dit gebeurd per 1 januari 1997. Er bestaat nu geen aanleiding om dit weer te doen. Overigens wil ik erop wijzen dat de hoogte van het aanwezige vermogen dat nodig is voor de bedrijfsvoering de bijstandsverlening niet in de weg staat. De grens speelt alleen een rol ten aanzien van de vorm van bijstand. Als het eigen vermogen een bepaalde grens te boven gaat, wordt bijstand uitsluitend verstrekt in de vorm van een lening. Thans wordt door SZW een algemene evaluatie van het Bbz uitgevoerd. Het ligt in het voornemen eind dit jaar de resultaten van de evaluatie aan de Kamer te doen toekomen. </antwoord>
      <antwoord nummer="6">De IOAZ-vermogensgrens is niet verruimd ten behoeve van de binnenschippers. Wel is er een aparte tijdelijke regeling in het leven geroepen in het kader van de herstructurering van deze bedrijfstak. Dit betrof de Bedrijfsbeëindigingsregeling binnenvaart (BBB-regeling). Deze regeling is in het leven geroepen, omdat door de structurele overcapaciteit en door de overgang naar vrije marktwerking een aantal ondernemers noodgedwongen hun beroepen moeten verlaten. Voor hen is de BBB-regeling in het leven geroepen die andere criteria kent voor toelating dan de IOAZ. Het betreft een tijdelijke regeling die op 1 januari 1999 afloopt. Voor diegene die van de BBB-regeling overstappen naar de IOAZ gelden dan weer de normale IOAZ-voorwaarden. De IOAZ-vermogensgrens is dus nooit gewijzigd geweest. Wel gelden in het kader van de BBB-regeling tijdelijk van de IOAZ afwijkende inkomens- en vermogenscriteria in verband met de problematiek waarmee deze bedrijfstak enige jaren is geconfronteerd. </antwoord>
      <antwoord nummer="7">Ja. De indexering van de vermogensvrijlating in het Besluit Bijstandsverlening Zelfstandigen is gekoppeld aan de algemene prijsindex. Er bestaat vooralsnog geen aanleiding om specifiek voor de agrarische sectoren een uitzondering te maken. Ter illustratie: de bouwkosten voor een ligboxenstal voor melkkoeien zijn in de periode 1986–1996 gestegen met 22,5%; de aankoopprijs van een hectare onverpacht bouwland is met 3% gestegen van f 37 400 in 1985 tot f 38 500 in 1994. Eventueel geven de eind dit jaar te verwachten resultaten van de algemene evaluatie van het Bbz wel aanleiding tot aanpassing. </antwoord>
      <noten afkomstig="antwoord"/>
   </antwoorden>
</kvr>
