<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit en Van Bommel (beiden SP) aan de minister van Justitie over de behandeling en bejegening van personen die op grond van de «slikkerscriteria» worden aangemerkt als verdacht van het slikken van bolletjes. (Ingezonden 3 november 2005); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24643
</item>
         <item attribuut="Inhoud">Nadere vragen naar aanleiding van uitspraken van de rechtbank Haarlem, vestiging Schiphol, over de aanhouding en bejegening van personen die verdacht worden van het slikken van bolletjes. Zie ook Aanhangsel van de Handelingen II, 2004-2005, nr. 925.</item>
         <item attribuut="Rubriek">Criminaliteit en openbare orde (Drugsbestrijding) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Drugsbestrijding Opsporingen</item>
         <item attribuut="Vindplaats">Kamervragen met antwoord 2005-2006, nr. 651, Tweede Kamer</item>
         <item attribuut="Vraagnr_bij_indiening">2050602480</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
            <persoon partij="SP">Van Bommel</persoon>
         </item>
         <item attribuut="Datum_reaktie">2006-01-04</item>
         <item attribuut="Datum_indiening">2005-11-03</item>
         <item attribuut="Document-id">KVR24643</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1385" allpagenumbers="1385 1386 1387 1388" vetnummer="2050602480" code="0506tkkvr651" lopendefooter="Tweede Kamer, vergaderjaar 2005–2006, Aanhangsel" filenaam="KVR24643" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="651" onderwerp="" indiendatum="2005-11-3">
         <vrager partij="SP" oorsprong="parlement">De Wit</vrager>
         <vrager partij="SP" oorsprong="parlement">Van Bommel</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="4 januari 2006), zie ook Aanhangsel Handelingen nr. 444, vergaderjaar 2005–2006">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Herinnert u zich de vragen van het lid De Wit (SP), 6 januari 2005 over de behandeling en bejegening van personen die op grond van de «slikkerscriteria» worden aangemerkt als verdacht van het slikken van bolletjes? <voetnoot nummer="1"/>
      </vraag>
      <vraag nummer="2" voetnoot="2">Hebt u kennisgenomen van de uitspraken van de rechtbank Haarlem, vestiging Schiphol inzake de bejegening van ten onrechte van bolletjesslikken verdachte personen, 4 april 2005, 10 augustus 2005 en 17 oktober 2005 (twee zaken), waarin wordt geoordeeld dat deze personen een «zeer vernederende» behandeling hebben moeten ondergaan? <voetnoot nummer="2"/>Wat is uw reactie op deze uitspraken? </vraag>
      <vraag nummer="3">Is het waar dat in drie van de door de rechter beoordeelde gevallen sprake is geweest van wat door de rechter is gekwalificeerd als een onderzoek in het lichaam, daar de betrokken personen zich volledig moesten ontkleden, in sommige gevallen in het bijzijn van derden, om vervolgens hun lichaamsopeningen te laten inspecteren en daarbij moesten bukken, buigen en hurken? Is het waar dat er in drie van de door de rechter beoordeelde gevallen geen proces-verbaal was opgemaakt van het hierboven beschreven onderzoek in het lichaam, en dat evenmin duidelijk was op welke bevoegdheid dit onderzoek was gebaseerd en of dit onderzoek door een persoon is uitgevoerd die daartoe bevoegd was? Deelt u de mening dat het volstrekt onacceptabel is dat een zo vergaande inbreuk op de privacy van een persoon wordt uitgevoerd terwijl er onduidelijkheid bestaat over de bevoegdheid daartoe? Kunt u nu nauwkeurig aangeven wie op Schiphol bevoegd is tot uitvoeren van een onderzoek in het lichaam, op welke grondslag die bevoegdheid rust, en welke regels gelden met betrekking tot het opmaken van proces-verbaal van een dergelijk onderzoek? Kunt u tevens aangeven waarom de regels die gelden met betrekking tot het opmaken van een proces-verbaal van een dergelijk onderzoek blijkbaar niet of niet altijd worden nageleefd? </vraag>
      <vraag nummer="4">Waarom worden personen die verdacht worden van bolletjesslikken onderworpen aan het hierboven beschreven onderzoek in het lichaam, terwijl dit niet noodzakelijk is wanneer de bodyscan wordt gebruikt om te onderzoeken of de verdachte persoon bolletjes heeft geslikt? Deelt u de mening van de rechtbank dat een dergelijke behandeling onnodig en zeer vernederend is? Kunt u aangeven wat u gaat doen om te voorkomen dat andere personen die op grond van de «slikkerscriteria» worden verdacht van het slikken van bolletjes een dergelijke vernederende behandeling moeten ondergaan? Bent u bereid per direct opdracht te geven dat personen die door middel van de bodyscan onderzocht kunnen worden op het slikken van bolletjes, niet meer onderworpen mogen worden aan fouilleringen waarbij personen zich geheel moeten ontkleden en waarbij lichaamsopeningen worden geïnspecteerd? Zo neen, waarom niet? </vraag>
      <vraag nummer="5" voetnoot="3">Bent u bekend met het feit dat tientallen ten onrechte op grond van de slikkerscriteria aangehouden personen klagen over een onbeschofte bejegening door de degenen die de controle uitvoeren, in die zin dat aangehouden mensen worden toegeschreeuwd, met hun achternaam worden aangesproken en getutoyeerd? <voetnoot nummer="3"/>Bent u bereid deze klachten te laten onderzoeken en zo nodig de verantwoordelijke beambten te instrueren dat zij personen die aan een 100%-controle worden onderworpen, volgens de geldende beleefdheidsnormen te behandelen? </vraag>
      <vraag nummer="6" voetnoot="4 5">Bent u bekend met klachten van ten onrechte verdachte personen dat goederen (soms ter waarde van honderden euro’s) die tijdens het onderzoek in beslag zijn genomen, niet worden geretourneerd? <voetnoot nummer="4"/>Bent u er tevens mee bekend dat er vervolgens vaak onduidelijkheid bestaat over de vraag wat er met deze goederen is gebeurd, waarbij het Openbaar Ministerie stelt dat ze door de Douane zijn vernietigd, terwijl de Douane dit ontkent? <voetnoot nummer="5"/>Bent u ermee bekend dat in de twee aangehaalde zaken geen enkel ontvangstbewijs is verstrekt terzake van het afnemen van goederen, terwijl er evenmin een proces-verbaal bestaat van deze inbeslagneming en verdere afdoening? Vindt u dit een gepaste manier om met de eigendommen van ten onrechte verdachte personen om te gaan? Wat gaat u doen om te voorkomen dat personen in de toekomst als gevolg van de 100%-controles eigendommen kwijtraken? </vraag>
      <vraag nummer="7" voetnoot="6">Is het u bekend dat er nog altijd aan personen die later onschuldig blijken te zijn, een flyer over de plaatsing op de zwarte lijst wordt verstrekt en dat er over plaatsing op de zwarte lijst door bij de controle betrokken ambtenaren officiële mededelingen worden gedaan? Is het u bekend dat er daardoor onder ten onrechte verdachte personen nog steeds veel onduidelijkheid bestaat over de vraag of zij nu wel of niet op een zwarte lijst zijn geplaatst? <voetnoot nummer="6"/>Wat gaat u concreet doen om te voorkomen dat personen ten onrechte op de zwarte lijst worden geplaatst en/of ten onrechte te horen krijgen dat zij op deze lijst zijn geplaatst? Is inmiddels duidelijk welke aanpassingen van de flyer wenselijk zijn en wanneer die worden geïmplementeerd? Bent u bereid op de aangepaste flyer in ieder geval aan te geven bij welke instantie (onder vermelding van adres en telefoonnummer) men navraag kan doen omtrent mogelijke onterechte zwartelijstplaatsingen? </vraag>
      <vraag nummer="8">Is het waar, dat er binnen het parket van de rechtbank Haarlem gesproken wordt over de wenselijkheid van het opstellen van een standaard excuusbrief, die aan ten onrechte terzake van bolletjesslikken aangehouden personen kan worden uitgereikt? Acht u het opstellen en gebruiken van een dergelijke brief wenselijk? Op welke termijn zou een dergelijke excuusbrief ingevoerd kunnen worden? </vraag>
      <vraag nummer="9">Is het waar dat personen die klachten hebben over de wijze waarop zij tijdens de 100%-controles behandeld zijn, nu bij verschillende instanties (Koninklijke Marechaussee, Douane, Openbaar Ministerie) moeten klagen over verschillende aspecten van de wijze waarop zij behandeld zijn? Acht u het, gezien de aard van de klachten die ten onrechte verdachte personen kunnen hebben en de verschillende instanties die betrokken zijn bij het uitvoeren van de 100%-controles, wenselijk om de klachtenprocedure met betrekking tot deze controles te vereenvoudigen, zodat mensen bij één instantie met hun klacht terecht kunnen, in plaats van dat hun klachten versnipperd worden over drie instanties? </vraag>
      <vraag nummer="10">Bent u over het algemeen van mening, mede gezien de aanhoudende klachten van betrokkenen en de recente uitspraken van de rechtbank Haarlem, dat de 100%-controles met de nodige zorgvuldigheid, beleefdheid en het vereiste respect worden uitgevoerd? Zo ja, waarom? Zo neen, bent u bereid om de 100%-controles op alle hierboven genoemde punten dusdanig te verbeteren, dat zij aan alle geldende eisen van zorgvuldigheid, beleefdheid en respect voldoen? Bent u bereid gebruik te maken van de ervaringen van onschuldig aangehouden en ten onrechte gedetineerde personen om de bestaande procedures te verbeteren, bijvoorbeeld door gesprekken met hen te voeren over wat zij bij de 100%-controle hebben meegemaakt? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="925" documentjaargang="2004-2005">Aanhangsel Handelingen, nr. 925, vergaderjaar 2004–2005.</noot>
         <noot nummer="2" datum="2005-10-17" bron="4 april 2005, registratienr. 04/1144, 10 augustus 2005, registratienr. 05/313, 17 oktober 2005, registratienr. 05/532">4 april 2005, registratienr. 04/1144, 10 augustus 2005, registratienr. 05/313, 17 oktober 2005, registratienr. 05/532, 17 oktober 2005, registratienr. 05/589</noot>
         <noot nummer="3" titel="Stop de vernederingen op Schiphol">Informatie van het Comité «Stop de vernederingen op Schiphol»</noot>
         <noot nummer="4" datum="2005-10-17" bron="Zie de beide uitspraken van de rechtbank Haarlem">Zie de beide uitspraken van de rechtbank Haarlem, 17 oktober 2005</noot>
         <noot nummer="5" datum="2005-10-17" bron="Zie de beide uitspraken van de rechtbank Haarlem">Zie de beide uitspraken van de rechtbank Haarlem, 17 oktober 2005</noot>
         <noot nummer="6" datum="2005-10-17" bron="Zie bijvoorbeeld de uitspraak van de rechtbank Haarlem">Zie bijvoorbeeld de uitspraak van de rechtbank Haarlem, 17 oktober 2005, registratienr. 05/532</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2 en 3">Ik heb kennisgenomen van de uitspraken van de rechtbank Haarlem. In het kader van de 100% controles zijn er drie momenten aan te geven, waarop het uitvoeren van een onderzoek aan of in het lichaam door de wetgever is toegestaan. In de controlefase heeft de Douane op grond van artikel 17 Douanewet de bevoegdheid tot het doen van lijfsvisitatie. In de opsporingsfase kan de officier van justitie op grond van artikel 56, tweede lid Wetboek van Strafvordering bepalen dat verdachte in het lichaam wordt onderzocht. Onderzoeken in het lichaam worden in een dergelijk geval door een arts uitgevoerd. Tenslotte heeft de directeur van een Penitentiaire inrichting op grond van artikel 29 Penitentiaire beginselenwet de bevoegdheid om een gedetineerde bij binnenkomst of bij het verlaten van de inrichting te onderzoeken aan het lichaam, welk onderzoek mede omvat het uitwendig schouwen van de openingen en holten van het lichaam van de gedetineerde. In de drie aangehaalde gevallen heeft het bewuste onderzoek niet plaats gehad door de Douane of de Koninklijke marechaussee, maar bij insluiting in het cellencomplex te Schiphol-oost door een daartoe aangewezen verpleegkundige op basis van de Penitentiaire beginselenwet. Conform de geldende regelgeving is aldaar bij insluiting, voorafgaande aan de uitreiking van een trainingspak, een onderzoek aan het lichaam uitgevoerd dat bestond uit het uitwendig schouwen van de openingen en holten van het lichaam. Er bestaat op basis van de Penitentiaire beginselenwet geen wettelijke verplichting om van het onderzoek aan het lichaam mededeling te doen aan de opsporingsinstantie. </antwoord>
      <antwoord nummer="4">De douane past lijfsvisitatie met schouwen in het controleproces slechts sporadisch toe. Sinds begin mei 2005 geldt als extra waarborg dat een verpleegkundige bij een dergelijke visitatie als deskundige aanwezig is. Zodra er zodanige feiten of omstandigheden zijn waaruit een redelijk vermoeden van schuld aan de invoer van verdovende middelen voortvloeit (als bedoeld in artikel 27 Wetboek van Strafvordering), wordt iemand aangehouden en door de douane overgedragen aan de Koninklijke marechaussee. De douane stopt dan met haar controlewerkzaamheden. Concreet betekent dit bijvoorbeeld dat de douane geen lijfsvisitatie met schouw zal toepassen als iemand verdacht wordt van het slikken van bolletjes, omdat hij aan de slikkerscriteria voldoet, of als iemand al voorafgaand aan de visitatie meedeelt dat hij verdovende middelen in zijn lichaam heeft verstopt of indien in zijn bagage al verdovende middelen zijn gevonden. Zoals hierboven is aangegeven, hebben de insluitingen op Schiphol-oost van degenen die verdacht werden van bolletjesslikken in de onderhavige gevallen plaatsgehad op grond van artikel 29 Penitentiaire beginselenwet, in de fase van inverzekeringstelling, in afwachting van het maken van een foto door middel van de bodyscan. Voor de daarvoor geldende procedure verwijs ik u naar mijn antwoorden op de vragen van het lid De Wit van 11 februari 2005 nr. 5334888/505, kamernummer 2040506040. Als regel wordt voorafgaande aan die insluiting door het dienstdoende personeelslid van het detentiecomplex Schiphol-oost een onderzoek aan het lichaam gehouden teneinde zich ervan te overtuigen dat er in de onmiddellijke nabijheid geen goederen of stoffen (bolletjes) voorhanden zijn, die de gezondheid nadelig kunnen beïnvloeden dan wel een bedreiging kunnen vormen voor de veiligheid binnen de inrichting. Om het aantal klachten van personen die in het kader van de 100% controles (achteraf bezien ten onrechte) zijn aangehouden, zoveel mogelijk te voorkomen c.q. te verminderen en de overlast tot een minimum te beperken, wordt momenteel bezien of de scanfaciliteit naar Schiphol-centrum kan worden verplaatst. Tengevolge van een dergelijke verplaatsing behoeft insluiting van ten onrechte van bolletjeslikken verdachte passagiers op Schiphol-oost niet meer plaats te vinden en kan de lijfsvisitatie in het kader van de insluiting op Schiphol-oost achterwege blijven. </antwoord>
      <antwoord nummer="5">Voor de bejegening tijdens de controle- en opsporingsfase staat een klachtenprocedure open bij de verschillende instanties, die aan de 100% controles meewerken. Medio 2005 is onder leiding van het Openbaar Ministerie te Schiphol-oost een coördinerende klachtencommissie ingesteld, die de ontvangen klachten indeelt naar organisatie. Voorts is naar aanleiding van aanhoudende berichten over vermeende vernederingen op Schiphol tijdens de 100% controles medio juni 2005 een onderzoek uitgevoerd naar de aard van de klachten en toegekende schadevergoedingen. Vanaf het begin van de 100% controles in december 2003 tot aan juni 2005 zijn ongeveer 620.000 passagiers gecontroleerd. Daaruit vloeiden t.a.v. de Koninklijke marechaussee 22 klachten voort, waarvan er vier betrekking hadden op een onheuse bejegening. Met betrekking tot het controleproces van de Douane betroffen het 78 klachten, waaronder 9 van klagers die zich gecriminaliseerd voelden en 11 die zich gediscrimineerd voelden. 1 passagier voelde zich bedreigd. 49 klachten hadden betrekking op klachten m.b.t. schade aan of vermissing van eigendommen. 8 daarvan waren ten tijde van het onderzoek nog in behandeling. De overige klachten zijn op basis van de interne klachtenprocedure bezien en toegewezen, dan wel ongegrond verklaard of afgewezen. In een enkel geval kon geen oordeel worden gegeven. </antwoord>
      <antwoord nummer="6">Uit de inventarisatie van de ontvangen 90 klachten (zie antwoord 5) over de periode december 2003 tot en met juni 2005 blijkt dat in enkele gevallen klachten zijn ontvangen, die betrekking hebben op vermiste goederen. Het gaat daarbij om een vijftal aangiftes van vermissing van goederen. In een geval kon geen oordeel worden gegeven door het ontbreken van voldoende gegevens. De overige klachten inzake vermissing van goederen werden alle ongegrond verklaard. Mij is bekend dat over de bestemming van inbeslaggenomen goederen verwarring is ontstaan. In de twee aangehaalde zaken is ten aanzien van het beklag over de inbeslaggenomen goederen door de officier van justitie vastgesteld dat de bewuste levensmiddelen niet inbeslaggenomen zijn in het kader van een strafrechtelijk onderzoek. Om die reden heeft de rechtbank Haarlem op 21 november 2005 de betrokkenen in deze twee zaken niet-ontvankelijk verklaard. Hoewel het niet is komen vast te staan acht ik het waarschijnlijk dat de bederfelijke waar, zoals bedoeld in de zittingsverslagen, is ingenomen ter vernietiging bij de insluiting in het cellencomplex, omdat sprake kan zijn van een gezondsheidsrisico. In het verleden werd voor deze innames geen ontvangstbewijs afgegeven, hetgeen inmiddels om elke onduidelijkheid te voorkomen is aangepast. </antwoord>
      <antwoord nummer="7 en 8">Bij de aanhouding van verdachten wordt een zogenaamde flyer uitgereikt. Het is mij bekend dat er bij ten onrechte verdachte personen onduidelijkheid bestaat over de vraag of zij nu wel of niet op de zwarte lijst worden geplaatst. Om die reden is in de brief, die aan deze categorie personen bij de invrijheidstelling uitgereikt gaat worden een passage opgenomen, die daarover helderheid verschaft. In de flyer waarin de mededeling wordt gedaan met betrekking tot opname op de zwarte lijst wordt expliciet de volgende tekst vermeld: «Mocht overigens na onderzoek blijken dat u geen verdovende middelen heeft ingevoerd of daaraan medeplichtig bent, dan zal de Koninklijke marechaussee uw naam van de lijst afhalen alsmede uit het Schengen Informatie Systeem verwijderen». Het Openbaar Ministerie is, in samenwerking met de Koninklijke marechaussee, doende bovenbedoelde brief op te stellen. Met ingang van 1 januari 2006 zal bij de dan ingaande procesveranderingen ook de brief gereed zijn en vanaf die datum worden uitgereikt. In de brief zal worden aangegeven, dat het onderzoek dat werd uitgevoerd nadat een redelijk vermoeden van schuld aan een strafbaar feit was ontstaan niet heeft geleid tot wettig bewijs en dat, wanneer er sprake is van geleden schade, men zich kan richten tot de betrokken organisatie die verantwoordelijk kan worden gesteld voor de mogelijke schade. Tevens wordt voor het geleden ongemak verontschuldiging aangeboden. In de brief zullen ook de verschillende adressen zijn opgenomen, waartoe men zich kan wenden voor klachten en of vragen. </antwoord>
      <antwoord nummer="9">Bij de uitvoering van de 100%-controles is een aantal organisaties betrokken, die ieder afzonderlijk verantwoordelijk zijn voor hun eigen aandeel. Uitgangspunt blijft derhalve dat ieder van de organisaties zelf de klachten afhandelt die op haar betrekking hebben. Teneinde het behandelen van klachten die betrekking hebben op meerdere organisaties te stroomlijnen, wordt echter de klachtafhandeling door de verschillende organisaties in een klachtencommissie onder voorzitterschap van het Openbaar Ministerie gecoördineerd. </antwoord>
      <antwoord nummer="10">Ik realiseer mij dat de 100%-controles een grote impact hebben op de passagiers. De controles zijn echter noodzakelijk om de smokkel van verdovende middelen door de lucht tussen Suriname, de Nederlandse Antillen, Aruba en Venezuela enerzijds en Nederland anderzijds te kunnen bestrijden. Ik ben van mening dat bij de uitvoering van de 100%-controles de nodige zorgvuldigheid, beleefdheid en het vereiste respect wordt betracht, hetgeen onverlet laat dat voortdurend wordt bezien of hierin nog verbetering kan worden gebracht. Zo hebben de ervaringen van aangehouden personen en schriftelijk ingediende klachten over de uitvoering van de controles geleid tot onder meer de opstelling de in mijn antwoord op de vragen 5, 7, 8 genoemde brief en tot de in mijn antwoord op vraag 9 genoemde stroomlijning van de klachtafhandeling. </antwoord>
      <noten afkomstig="antwoord"/>
   </antwoorden>
</kvr>
