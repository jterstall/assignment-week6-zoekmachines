<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Heemskerk (PvdA) aan de minister van Financiën over onjuiste offertes van Nationale Nederlanden. (Ingezonden 13 juli 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23538
</item>
         <item attribuut="Inhoud">Door verkeerd geprogrammeerde software zijn duizenden verzekerden bij Nationale Nederlanden voor totaal 65 miljoen euro benadeeld (Volkskrant, 5 juli 2005, Telegraaf, 25 juni 2005).</item>
         <item attribuut="Rubriek">Bedrijfsleven en industrie (Bank- en verzekeringswezen) Communicatie, media en informatievoorziening (Hard- en software) Consument (Productinformatie)</item>
         <item attribuut="Trefwoorden">Productinformatie Software Verzekeringsmaatschappijen</item>
         <item attribuut="Vindplaats">Kamervragen met antwoord 2004-2005, nr. 2111, Tweede Kamer</item>
         <item attribuut="Vraagnr_bij_indiening">2040518140</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Heemskerk</persoon>
         </item>
         <item attribuut="Datum_reaktie">2005-08-10</item>
         <item attribuut="Datum_indiening">2005-07-13</item>
         <item attribuut="Document-id">KVR23538</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4203" allpagenumbers="4203 4204" vetnummer="2040518140" code="0405tkkvr2111" lopendefooter="Tweede Kamer, vergaderjaar 2004–2005, Aanhangsel" filenaam="KVR23538" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2111" onderwerp="" indiendatum="2005-07-13">
         <vrager partij="PvdA" oorsprong="parlement">Heemskerk</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2005-08-10">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van de berichtgeving rondom onjuiste offertes op basis van verkeerd geprogrammeerde software, waardoor duizenden verzekerden benadeeld zijn? <voetnoot nummer="1"/>
      </vraag>
      <vraag nummer="2">Bent u van mening dat hier inderdaad sprake is van «jarenlange misleiding»? </vraag>
      <vraag nummer="3">Weet u waarom Nationale Nederlanden drie jaar lang geheim hield dat 400.000 verzekerden voor 65 miljoen euro benadeeld zijn? </vraag>
      <vraag nummer="4">Hoe beoordeelt u de verklaring van Nationale Nederlanden dat het bedrijf andere dingen aan het hoofd had, zoals administratieve en fiscale problemen, en daarom niet zou kunnen overgaan tot terugbetaling? Waarom kwalificeert de bestuursvoorzitter van Nationale Nederlanden het jarenlang voorschotelen van onjuiste offertes als een ondergeschikt probleem? Deelt u de mening dat eerlijke en juiste informatievoorziening aan de consument van het grootste belang is? </vraag>
      <vraag nummer="5">Waar kan de consument terecht met klachten over rekenfouten? Deelt u de mening dat dit bij de ombudsmanverzekeringen moet kunnen? </vraag>
      <vraag nummer="6">Is het waar dat de goede rekenrente door tussenpersonen zelf kan worden ingesteld in de offertesoftware? Hebt u een verklaring voor het feit dat tussenpersonen dit niet doen, gezien de gevolgen van het hanteren van een onjuiste rekenrente. </vraag>
      <vraag nummer="7">Is er toezicht op de criteria en de veronderstellingen bij het formuleren van rekenrentes? </vraag>
      <vraag nummer="8">Welke aanvullende toezichtbevoegdheden met betrekking tot de rekenrentes en het doen van offertes krijgt de Autoriteit Financiële Markten (AFM) met het van kracht worden van de Wet financiële dienstverlening (Wfd) en het Besluit financiële dienstverlening (Bfd) later dit jaar? Hoe gaat de AFM deze bevoegdheden inzetten? </vraag>
      <noten afkomstig="vraag">
         <noot nummer="1" datum="2005-06-25" bron="Volkskrant, 5 juli jl., «Voor verzekeraars schijnt altijd de zon», en de Telegraaf" titel="Verzekeraar in de fout">Volkskrant, 5 juli jl., «Voor verzekeraars schijnt altijd de zon», en de Telegraaf, 25 juni 2005: «Verzekeraar in de fout»</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Misleiding veronderstelt dat er opzettelijk een verkeerde voorstelling van zaken wordt gegeven. Er zijn geen signalen die er op duiden dat de onjuiste voorbeeldkapitalen het gevolg zijn van een bewuste poging van Nationale Nederlanden om kapitalen gunstiger voor te spiegelen dan ze in werkelijkheid kunnen zijn. Nationale Nederlanden zegt programmeerfouten te hebben ontdekt in de offertesoftware voor premiebetalende individuele beleggingsverzekeringen. Door deze programmeerfouten zijn in offertes voor beleggingsverzekeringen die zijn uitgebracht vóór 1 mei 2002 voorbeelden van het te bereiken eindkapitaal opgenomen die gunstiger voor de verzekerden waren dan het daadwerkelijk te bereiken eindkapitaal. In 2002 was duidelijk wat de reikwijdte was van de programmeerfouten die in de jaren negentig zijn ontstaan. Alle in de loop van een jaar te betalen maandbedragen werden bijvoorbeeld opgeteld en aan het begin van het jaar geboekt. Daardoor werden de voorbeeldkapitalen berekend met de onjuiste veronderstelling dat alle maandbedragen al vanaf het begin van het jaar rendeerden. Dit terwijl de premies in werkelijkheid maandelijks binnenkomen en pas vanaf het moment van ontvangst een rendement kunnen opleveren. Het werkelijke rendement was dus lager. Nationale Nederlanden zegt de offertesoftware na het ontdekken van de programmeerfouten onmiddellijk te hebben aangepast, waardoor de verschillen tussen de in offertes genoemde voorbeeldkapitalen en de eindkapitalen in het administratiesysteem, uitgaande van een tevoren bepaald rendement, vanaf 1 mei 2002 niet meer bestonden. </antwoord>
      <antwoord nummer="3 en 4">Nationale Nederlanden zegt een grote hoeveelheid wettelijke maatregelen en maatregelen op het gebied van toezicht te verwerken hebben gekregen, die enorme inspanningen vergden op automatiseringsgebied. Deze maatregelen moesten vóór een bepaalde datum zijn ingevoerd. Had de onderneming niet zorggedragen voor tijdige aanpassingen, dan had dit volgens Nationale Nederlanden bijvoorbeeld fiscale consequenties kunnen hebben voor haar klanten. Nationale Nederlanden heeft willen voorkomen dat op langere termijn grote groepen burgers en werkgevers in een moeilijke situatie zouden komen. De herberekening van de beleggingsverzekeringen had eveneens prioriteit, maar werd als minder urgent voor de klant beoordeeld. Dit omdat al was besloten dat Nationale Nederlanden zou overgaan tot een volledige compensatie in het voordeel van de klanten en zij dus geen financieel nadeel zouden ondervinden. Nationale Nederlanden heeft, na het ontdekken en corrigeren van de programmeerfouten, in 2003 een bedrag van € 65 miljoen gereserveerd om de 400.000 (ex) polishouders te kunnen compenseren. Het verschil tussen het voorbeeldkapitaal en het eindkapitaal, uitgaande van eenzelfde rendement, wordt door Nationale Nederlanden gecompenseerd in het voordeel van de klant. Indien blijkt dat de klant voordeel heeft gehad van de fout, laat de onderneming dit voordeel bij de klant. Nationale Nederlanden zal eventuele koersverliezen overigens niet voor haar rekening nemen, omdat dit risico bij beleggingsverzekeringen altijd bij de verzekeringnemer ligt. Uit controle is gebleken dat de verschillen beperkt zijn. Afhankelijk van de situatie, bijvoorbeeld looptijd, duur, termijn en premiebetaling, zal de compensatie variëren van enkele euro’s tot ca. € 1.500 per klant. Nationale Nederlanden zal de methodiek voor de herberekening door een onafhankelijk bureau laten toetsen. Juiste en eerlijke informatievoorziening aan de consument is van groot belang. Dit wordt ook onderschreven door Nationale Nederlanden. De onderneming zal daarom, zodra de organisatie volledig is voorbereid op de uitvoering van de herberekening, middels zorgvuldige voorlichting, alle betreffende klanten en de tussenpersonen persoonlijk informeren. </antwoord>
      <antwoord nummer="5">Consumenten kunnen in eerste instantie terecht bij de financiële onderneming op wier gedragingen de klacht betrekking heeft. Mocht de klacht niet naar tevredenheid worden behandeld, dan kan de consument altijd terecht bij de Stichting Klachteninstituut Verzekeringen, dat wil zeggen de Ombudsman Verzekeringen en in bepaalde omstandigheden de Raad van Toezicht. Meer informatie over de klachtenprocedure is te vinden op www.klachteninstituut.nl. </antwoord>
      <antwoord nummer="6">De gehanteerde rendementsverwachtingen bij de berekening van voorbeeldkapitalen in offertes worden (dwingend) voorgeschreven door de Code Rendement &amp; Risico. Nationale Nederlanden zegt hieraan te hebben voldaan. Updates van offertesoftware die Nationale Nederlanden ter beschikking stelt aan intermediairs worden zonder keuzevrijheid en tussenkomst doorgevoerd. De programmeerfouten hadden overigens geen betrekking op de gehanteerde rendementsverwachtingen, maar op de effecten van de (maandelijkse) inleg en waren daarom niet te corrigeren geweest door te rekenen met een andere rendementsverwachting. </antwoord>
      <antwoord nummer="7">De methodiek van de berekening van historische fondsrendementen worden dwingend voorgeschreven door de Code Rendement en Risico. Nationale Nederlanden zegt de code te hebben nageleefd. </antwoord>
      <antwoord nummer="8" voetnoot="1">De Autoriteit Financiële Markten (AFM) is thans op grond van de Regeling informatieverstrekking aan verzekeringnemers (Riav 1998) en de Nadere Regeling Financiële Bijsluiter bevoegd om toe te zien op de nauwkeurigheid van de informatieverstrekking over rendementen richting de consument. De Wet financiële dienstverlening verduidelijkt dat alle informatie die door een financiële dienstverlener wordt verstrekt aan een consument feitelijk juist, niet misleidend en voor de consument begrijpelijk moet zijn. De AFM is mede naar aanleiding van de berichten over Nationale Nederlanden in de media een onderzoek gestart bij een aantal grote verzekeringsmaatschappijen om te beoordelen of er sprake is van structurele tekortkomingen. Afhankelijk van de uitkomsten van dit onderzoek zal de AFM passende maatregelen treffen <voetnoot nummer="1"/>. </antwoord>
      <noten afkomstig="antwoord">
         <noot nummer="1" titel="AFM verzoekt verzekeraars informatieverstrekking verzekerden te controleren">Persbericht Autoriteit Financiële Markten van 26 juli 2005, «AFM verzoekt verzekeraars informatieverstrekking verzekerden te controleren»</noot>
      </noten>
   </antwoorden>
</kvr>
