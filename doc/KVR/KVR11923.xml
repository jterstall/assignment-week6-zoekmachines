<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M.B. Vos (GroenLinks) aan de ministers van Buitenlandse Zaken en van Justitie over de overdracht van Nederlandse gedetineerden vanuit Marokko. (Ingezonden 6 juni 2000); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11923
</item>
         <item attribuut="Inhoud">Vragen over de uitvoering van het verdrag, 30 november 1999, waardoor Nederlandse gedetineerden vanuit Marokko aan Nederland overgedragen kunnen worden.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gedetineerden Marokko</item>
         <item attribuut="Vindplaats">Kamervragen met antwoord 1999-2000, nr. 1474, Tweede Kamer</item>
         <item attribuut="Vraagnr_bij_indiening">2990011960</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">M.B. Vos</persoon>
         </item>
         <item attribuut="Datum_reaktie">2000-06-28</item>
         <item attribuut="Datum_indiening">2000-06-06</item>
         <item attribuut="Document-id">KVR11923</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3359" allpagenumbers="3359 3360" vetnummer="2990011960" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11923" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1474" onderwerp="" indiendatum="2000-06-6">
         <vrager partij="GroenLinks" oorsprong="parlement">M.B. Vos</vrager>
         <vraagt-aan>de ministers van Buitenlandse Zaken en van Justitie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het waar dat sinds de inwerkingtreding van het verdrag inzake gevonniste personen, 30 november 1999, nog geen enkele Nederlandse gedetineerde vanuit Marokko aan Nederland overgedragen is? Zo ja, kunt u aangeven wat daar de reden van is? </vraag>
      <vraag nummer="2">Is het waar dat Marokko voor vijf Nederlandse gedetineerden toestemming heeft gegeven voor de overdracht naar Nederland, maar dat Nederland nog geen reactie heeft gegeven? Zo ja, wat zijn de redenen dat Nederland die toestemming nog niet gegeven heeft? </vraag>
      <vraag nummer="3">Bent u bereid ervoor te zorgen dat deze vijf gedetineerden zo spoedig mogelijk aan Nederland overgedragen worden? Zo nee, waarom niet? </vraag>
      <vraag nummer="4">In hoeverre komen Nederlandse gedetineerden in Marokko die onder een medische behandeling zijn in aanmerking voor een overdracht naar Nederland? </vraag>
      <vraag nummer="5">Bent u bereid initiatieven te nemen dat Nederlandse gedetineerden in Marokko die onder medische behandeling staan zo spoedig mogelijk aan Nederland overgedragen worden? </vraag>
      <vraag nummer="6">Kunt u aangeven welke initiatieven Nederland genomen heeft om de overdracht van Nederlandse gedetineerden in Marokko aan Nederland te bespoedigen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1, 2 en 3">Het is juist dat er nog geen Nederlandse gedetineerden op basis van het Verdrag inzake de overbrenging van gevonniste personen vanuit Marokko aan Nederland zijn overgedragen. Sinds de voorlopige toepassing van voornoemd verdrag vanaf 30 december 1999, hebben de Marokkaanse autoriteiten ten aanzien van zes personen in de maanden april en mei jl. een formeel verzoek tot overbrenging bij het Nederlandse Ministerie van Justitie ingediend. Deze verzoeken voldoen niet aan de eisen die het verdrag eraan stelt en bovendien ontbreekt een bij de werkafspraken overeengekomen vertaling van de in het Arabisch gestelde stukken, waardoor een beoordeling van het verzoek vooralsnog niet mogelijk is. Hierover is contact opgenomen met de Marokkaanse autoriteiten die daarbij hebben aangegeven dat de vertaling de nodige tijd zal vergen. Om vertraging in de behandeling van de verzoeken te voorkomen is besloten om met betrekking tot de reeds ontvangen verzoeken de vertaling met behulp van de Nederlandse ambassade, dat wil zeggen in eigen beheer en met de nodige spoed, te laten plaatsvinden. Zodra deze gereed zijn en de aanvullende stukken zijn verkregen, zullen de verzoeken met voorrang in behandeling worden genomen en ingevolge artikel 42 van de Wet overdracht tenuitvoerlegging strafvonnissen voor advies aan de Hof van Arnhem worden voorgelegd. De ervaring heeft geleerd dat de procedure bij het Hof enkele maanden in beslag kan nemen. </antwoord>
      <antwoord nummer="4">Nederlandse gedetineerden die in Marokko onder medische behandeling staan komen net als de overige Nederlandse gedetineerden aldaar voor een overbrenging naar Nederland in aanmerking, mits aan de in het toepasselijke verdrag genoemde voorwaarden is voldaan. In dit kader verwijs ik graag naar de antwoorden, 21 december 1999 op de vragen van de leden Halsema en Vos betreffende de medische situatie van de heer Van Zon. </antwoord>
      <antwoord nummer="5 en 6">Voor alle Nederlandse gedetineerden in Marokko die voor een overbrenging naar Nederland in aanmerking komen, geldt dat het Nederlandse Ministerie van Justitie het formele verzoek tot hun overbrenging naar Nederland, afkomstig van de Marokkaanse autoriteiten, met voorrang in behandeling neemt. Sedert de inwerkingtreding van het verdrag heeft de Nederlandse ambassadeur ook mede op verzoek van de Minister van Justitie er bij de Marokkaanse autoriteiten herhaaldelijk op aangedrongen dat Nederland zo spoedig mogelijk de formele verzoeken met ondersteunende documenten bereikt. Tevens heeft de Nederlandse Minister van Justitie het belang van spoedig toezending laatstelijk onder de aandacht gebracht van de Minister van Justitie van Marokko tijdens zijn bezoek aan Nederland in mei van dit jaar. De beslissing om bepaalde documenten in eigen beheer is vertalen is eveneens genomen om de behandeling van de reeds ontvangen verzoeken te bespoedigen. Uit het bovenstaande moge blijken dat de Nederlandse regering belang hecht aan een snelle overbrenging en daar waar mogelijk probeert dit realiseren. Echter is zij daarbij gebonden aan de juridische eisen die aan deze procedure zijn verbonden. </antwoord>
      <noten afkomstig="antwoord"/>
   </antwoorden>
</kvr>
