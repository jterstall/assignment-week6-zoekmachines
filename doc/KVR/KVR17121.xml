<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de minister van Onderwijs, Cultuur en Wetenschappen over de sluiting van ZMLK-onderwijs in Gorinchem. (Ingezonden 24 december 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17121
</item>
         <item attribuut="Inhoud">Vragen naar aanleiding van het persbericht van de gemeente Gorinchem van 4 december 2002.</item>
         <item attribuut="Rubriek">Speciaal onderwijs (Algemeen)</item>
         <item attribuut="Trefwoorden">Speciale scholen voor basisonderwijs</item>
         <item attribuut="Vindplaats">Kamervragen met antwoord 2002-2003, nr. 724, Tweede Kamer</item>
         <item attribuut="Vraagnr_bij_indiening">2020305190</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2003-02-04</item>
         <item attribuut="Datum_indiening">2002-12-24</item>
         <item attribuut="Document-id">KVR17121</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1523" allpagenumbers="1523 1524" vetnummer="2020305190" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17121" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="724" onderwerp="" indiendatum="2002-12-24">
         <vrager partij="D66" oorsprong="parlement">Lambrechts</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2003-02-4">
         <antwoorder functie="minister" ministerie="Onderwijs, Cultuur en Wetenschappen">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het u bekend dat het openbaar ZMLK-onderwijs <voetnoot nummer="1"/>in Gorinchem dreigt te moeten sluiten na een mislukte fusie? </vraag>
      <vraag nummer="2">Hoe oordeelt u over de handelswijze van de Protestants Christelijke ZMLK-school die door het uitstel van de peildatum nu toch alleen door kan en om die reden de fusie met de Openbare ZMLK-school (die nog steeds te weinig leerlingen heeft) af heeft gezegd? </vraag>
      <vraag nummer="3">Wat zijn de gevolgen voor de leerlingen van de openbare ZMLK-school per 1 augustus 2003? </vraag>
      <vraag nummer="4">Op welke wijze kunt u deze leerlingen en hun ouders gerust stellen gezien het feit dat het dichtstbijzijnde openbare onderwijs of algemeen bijzondere onderwijs in Rotterdam of Dordrecht is? </vraag>
      <noten afkomstig="vraag">
         <noot nummer="1" datum="2002-12-4" bron="Onderwijs aan zeer moeilijk lerende kinderen; zie het persbericht van de gemeente Gorinchem">Onderwijs aan zeer moeilijk lerende kinderen; zie het persbericht van de gemeente Gorinchem, 4 december 2002</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Tot april vorig jaar was het streven om per 1 augustus 2002 het wetsvoorstel leerlinggebonden financiering in werking te laten treden. In dit wetsvoorstel is een regeling opgenomen ten aanzien van ZMLK-afdelingen die nog verbonden zijn aan speciale basisscholen. Deze afdelingen kunnen omgezet worden in een zelfstandige school of een nevenvestiging wanneer de afdeling op de peildatum 1 oktober 1999 een bepaald aantal leerlingen heeft. In Gorinchem zijn er 2 ZMLK-afdelingen waarvan één verbonden aan een openbare speciale basisschool en één verbonden aan een protestants-christelijke speciale basisschool. Op basis van de leerlingenaantallen op 1 oktober 1999 konden beide afdelingen afzonderlijk niet omgezet worden in een zelfstandige ZMLK-school. Tezamen hadden zij wel voldoende leerlingen om tot een zelfstandige school te komen. Daarom zijn de besturen van de scholen waaraan de afdelingen verbonden zijn in gesprek gegaan over de oprichting van een algemene bijzondere ZMLK-school. In april 2002 is het wetsvoorstel door de Eerste Kamer controversieel verklaard waardoor het wetsvoorstel niet meer op 1-8-2002 in werking kon treden. Afgelopen najaar heeft de Eerste Kamer de behandeling van het wetsvoorstel hervat. Tijdens deze behandeling is afgesproken dat als gevolg van de verschuiving van de inwerkingtredingsdatum naar 1 augustus 2003 ook de peildata in het wetsvoorstel opschuiven met één jaar. Op 1 oktober 2000 beschikt de ZMLK-afdeling van de protestants-christelijke speciale basisschool over voldoende leerlingen om alleen omgezet te kunnen worden in een zelfstandige ZMLK-school. De openbare ZMLK-afdeling kan, gelet op het leerlingenaantal op 1-10-2000 niet als zelfstandige school verder, maar wel is er de mogelijkheid dat deze afdeling wordt omgezet in een nevenvestiging van een ZMLK-school. Voor de nevenvestiging wordt op grond van de wet een garantiebekostiging vastgesteld. De verschuiving van invoeringsdatum en peildatum heeft ertoe geleid dat het bestuur van de protestants-christelijke ZMLK-afdeling is teruggekomen op de afspraak om de beide afdelingen op te laten gaan in één zelfstandige ZMLK-school op algemeen-bijzondere grondslag. Naar de mening van dit bestuur is bij de uitwerking van de afspraak expliciet de mogelijkheid open gehouden om tot een zelfstandige ZMLK-school op protestants-christelijke grondslag te komen. In het zicht van invoering van de LGF-wet per 1-8-2003 en verschuiving van de peildatum naar 1-10-2000, heeft het bestuur daarom alsnog gekozen voor omzetting van de afdeling in een zelfstandige school. Op grond van de wet kan het bestuur deze keuze maken. Het bestuur heeft aan het gemeentebestuur kenbaar gemaakt dat het mee wil werken aan de instandhouding van een openbare ZMLK-afdeling. Gegeven deze keuze van het PC-bestuur, zijn er voor de openbare ZMLK-afdeling twee mogelijkheden: opheffing of omzetting in een nevenvestiging. Wat betreft de nevenvestigingsmogelijkheid zijn er twee reële opties: aansluiting als nevenvestiging bij de algemeen-bijzondere ZMLK-school in Sliedrecht of aansluiting als nevenvestiging bij de openbare ZMLK-school in Rotterdam. Met de besturen van de scholen in Sliedrecht en Rotterdam wordt overleg gevoerd over de condities en de haalbaarheid van de aansluitingsmogelijkheden. Dit overleg duurt in elk geval nog tot begin februari. </antwoord>
      <antwoord nummer="3">Omdat op dit moment nog niet duidelijk is of de openenbare ZMLK-afdeling wordt omgezet in een nevenvestiging met ingang van 1-8-2003, kan ik nog niet aangeven wat de gevolgen voor de leerlingen zullen zijn. </antwoord>
      <antwoord nummer="4">Gelet op de belangen van leerlingen en ouders biedt het wettelijk kader de mogelijkheden om ZMLK-onderwijs, hetzij openbaar hetzij algemeen-bijzonder van karakter, in Gorinchem te behouden. </antwoord>
      <noten afkomstig="antwoord"/>
   </antwoorden>
</kvr>
