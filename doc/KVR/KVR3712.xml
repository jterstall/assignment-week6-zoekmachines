<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Versnel-Schmitz (D66) over de bufferzone Den Haag-Leiden-Zoetermeer. (Ingezonden 13 september 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3712
</item>
         <item attribuut="Rubriek">Natuur (Landelijke gebieden) Ruimtelijke ordening en infrastructuur (PKB's) Ruimtelijke ordening en infrastructuur (Verstedelijking)</item>
         <item attribuut="Trefwoorden">Groenvoorzieningen Landelijke gebieden PKB's Ruimtelijke ordening Verstedelijking West-Nederland</item>
         <item attribuut="Vindplaats">Kamervragen met antwoord 1996-1997, nr. 50, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="D66">Versnel-Schmitz</persoon>
         </item>
         <item attribuut="Datum_reaktie">1996-09-26</item>
         <item attribuut="Datum_indiening">1996-09-13</item>
         <item attribuut="Document-id">KVR3712</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="99" allpagenumbers="99 100" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="50" onderwerp="" indiendatum="1996-09-13">
         <vrager partij="D66" oorsprong="parlement">Versnel-Schmitz</vrager>
         <vraagt-aan/>
      </vraagdata>
      <antwoorddata antwoorddatum="1996-09-26">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft de Raad van State de besluiten van uw ministerie over de bufferzone Den Haag–Leiden–Zoetermeer ongeldig verklaard? <voetnoot nummer="1"/>
      </vraag>
      <vraag nummer="2" voetnoot="1">Is de reden, dat uw ministerie heeft nagelaten deze zone vast te leggen in een planologische kernbeslissing? <voetnoot nummer="1"/>
      </vraag>
      <vraag nummer="3" voetnoot="2">Zo ja, op grond van welke juridische tekortkoming is die uitspraak gedaan, in aanmerking nemend, dat in de PKB Vinex, deel 4, onder V.3.g. wel degelijk bufferzones worden aangewezen, waaronder Den Haag–Leiden–Zoetermeer, en in aanmerking nemend dat tevens als een uitspraak van aanmerkelijk belang onder II.2.i. de doelstelling en het instrumentarium van de bufferzones worden gedefinieerd? <voetnoot nummer="2"/>
      </vraag>
      <vraag nummer="4" voetnoot="3">Hoe valt de uitspraak van de Raad van State te rijmen met de definitieve begrenzing bufferzone Den Haag–Leiden–Zoetermeer door uw ambtsvoorganger op 7 maart 1994? <voetnoot nummer="3"/>
      </vraag>
      <vraag nummer="5" voetnoot="2">Wat betekent dat voor de overige onder V.3.g PKB Vinex genoemde bufferzones Spaarnwoude, Amsterdam–Purmerend, Amstelland–Vechtstreek, Blaricum–Huizen/Oostermeent, Midden-Delfland, Oost-IJsselmonde en Utrecht–Hilversum? <voetnoot nummer="2"/>
      </vraag>
      <vraag nummer="6" voetnoot="2">Wat betekent het voor de bufferzones onder V.4.h. PKB Vinex, tussen de stadsgewesten Maastricht en Sittard/Geleen en Sittard/Geleen en Heerlen? <voetnoot nummer="2"/>
      </vraag>
      <vraag nummer="7" voetnoot="2">Zijn er soortgelijke gevolgen voor de Randstadgroenstructuur (V.3.g. PKB Vinex)? <voetnoot nummer="2"/>
      </vraag>
      <vraag nummer="8">Welke actie onderneemt de regering op korte termijn in het belang van de bufferzones? </vraag>
      <vraag nummer="9">Op welke gronden verwacht een woordvoerder van uw ministerie, dat de bouwplannen in de bufferzone Den Haag–Leiden–Zoetermeer niet ongehinderd doorgang kunnen vinden? </vraag>
      <noten afkomstig="vraag">
         <noot nummer="1"/>
         <noot nummer="1" datum="1996-09-11" bron="Cobouw">Cobouw, 11 september 1996</noot>
         <noot nummer="2" titel="EXTRA">Vierde Nota over de ruimtelijke ordening «EXTRA», deel 4, Planalogische Kernbeslissing Nationaal Ruimtelijk Beleid</noot>
         <noot nummer="3" datum="1994-03-7" bron="Brief van minister Alders,">Brief van minister Alders,, 7 maart 1994, kenmerk LG 345</noot>
      </noten>
   </vragen>
   <antwoorden aantal="9">
      <antwoord nummer="1">De beslissing van mijn ambtsvoorganger tot definitieve begrenzing van de bufferzone Den Haag–Leiden–Zoetermeer is niet de eerste in zijn soort. Het enige verschil met voorgaande begrenzingsbeslissingen ligt in het feit dat per 1 januari 1994 de Algemene wet bestuursrecht (Awb) in werking is getreden, die het mogelijk maakt om tegen besluiten in de zin van die wet beroep in te stellen. De rechtbank oordeelde dat de beslissing van mijn ambtsvoorganger ge´e´n besluit in de zin van de Awb is. De rechtbank te Den Haag sprak zich alleen uit over de juridische status van de begrenzingsbeslissing. De uitspraak heeft geen consequenties voor de inhoud en de realisering van het bufferzonebeleid als zodanig. Ik heb dan ook enkel uit technisch-juridisch oogpunt besloten om tegen deze uitspraak hoger beroep in te stellen bij de Afdeling bestuursrechtspraak van de Raad van State, teneinde finale duidelijkheid te krijgen over het «besluit»-gehalte van deze beslissing. De Afdeling bestuursrechtspraak bevestigde de uitspraak van de rechtbank dat de beslissing geen besluit in de zin van de Awb is. Er is dus geen sprake van het door de Afdeling bestuursrechtspraak van de Raad van State ongeldig verklaren van de beslissing van mijn ambtsvoorganger; de uitspraak laat het beleid inzake de bufferzones onverlet. </antwoord>
      <antwoord nummer="2">Nee. In de Planologische Kernbeslissing Nationaal Ruimtelijk Beleid (PKB NRB) is aangegeven wat het beleid is ten aanzien van bufferzones, alsmede welke gebieden het globaal betreft. De definitieve begrenzing is een aparte beslissing van de minister van VROM, waarmee enerzijds in bestuurlijk opzicht voor de betrokken provincie- en gemeentebesturen duidelijkheid wordt geboden om welk gebied het nu exact gaat, en anderzijds de basis wordt geboden om het bufferzonebeleid daadwerkelijk te realiseren, onder meer door het aankopen van gronden en de inzet van het landinrichtingsinstrumentarium. </antwoord>
      <antwoord nummer="3">Zie mijn antwoord op vraag 2. </antwoord>
      <antwoord nummer="4">Zoals uit mijn antwoord op de voorgaande vragen mag blijken, brengt de uitspraak van de Afdeling bestuursrechtspraak van de Raad van State in de beslissing van mijn ambtsvoorganger geen verandering. </antwoord>
      <antwoord nummer="5">Voor de bufferzone Amsterdam–Haarlem (voorheen Spaarnwoude) heeft de uitspraak van de Afdeling bestuursrechtspraak van de Raad van State geen relevantie omdat de begrenzing van deze bufferzone als PKB-besluit is opgenomen in de Planologische Kernbeslissing Schiphol en omgeving (deel 4, 20 december 1995). Een eventuele aanpassing van deze begrenzing zal aan het parlement ter beoordeling moeten worden voorgelegd. Voor de bufferzones Amstelland–Vechtstreek, Oost-IJsselmonde, Utrecht–Hilversum, Midden-Delfland en Blaricum–Oostermeent geldt een begrenzing met een vergelijkbare status als de bufferzone Den Haag–Leiden–Zoetermeer. Met de definitieve begrenzing van deze bufferzones zijn de gebieden geconcretiseerd waar door middel van het WRO-instrumentarium verdergaande verstedelijking wordt tegengegaan en voorts het bufferzone-instrumentarium kan worden ingezet voor een duurzaam agrarisch grondgebruik en in delen een inrichting voor recreatie, bos en natuur. Voor de bufferzone Amsterdam–Purmerend geldt nog geen definitieve begrenzing. Ambtelijk zijn de besprekingen tussen rijk en provincie inmiddels zo ver gevorderd dat op korte termijn tot duidelijkheid over de concrete begrenzing van deze bufferzone kan worden gekomen. </antwoord>
      <antwoord nummer="6">Evenals de bufferzone Amsterdam–Purmerend zijn ook de beide bufferzones in Limburg, te weten Maastricht–Oostelijke Mijnstreek en Oostelijke Mijnstreek–Westelijke Mijnstreek, nog niet definitief begrensd. Dit betekent dat het niet mogelijk is om in deze gebieden het financie¨le bufferzone-instrumentarium in te zetten. Wel worden er op basis van de streek- en bestemmingsplannen beperkingen aan verstedelijking gesteld. </antwoord>
      <antwoord nummer="7">Het besluit van de Raad van State heeft noch ten aanzien van het bufferzonebeleid, noch ten aanzien van de Randstadgroenstructuur, gevolgen voor de beleidsuitvoering. </antwoord>
      <antwoord nummer="8">Uit de antwoorden op vraag 1 en 2 blijkt dat de uitspraak van de Raad van State niets afdoet aan het tot op heden gevoerde bufferzonebeleid. Wel zal in het kader van de actualisering van de PKB Nationaal Ruimtelijk Beleid worden bezien of er redenen zijn om het beleid nader te expliciteren. </antwoord>
      <antwoord nummer="9">Met het door de Tweede en Eerste Kamer goedgekeurde bufferzonebeleid wordt het aaneengroeien van stadsgewesten tegengegaan. Dit impliceert dat binnen bufferzones geen verdere verstedelijking mag plaatsvinden. De rechterlijke uitspraak brengt daar geen enkele verandering in. Derhalve kunnen de in de WRO ter beschikking staande instrumenten worden ingezet om verstedelijking tegen te houden. Dit geldt natuurlijk ook voor verstedelijking in de bufferzone Den Haag–Leiden–Zoetermeer. </antwoord>
      <noten afkomstig="antwoord"/>
   </antwoorden>
</kvr>
