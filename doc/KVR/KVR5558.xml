<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Cloe (PvdA) over een burgemeestersvacature. (Ingezonden 12 augustus 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5558
</item>
         <item attribuut="Inhoud">Betreft 'openstelling' van vacatures voor bepaalde burgemeestersposten. Zie ook eerdere Kamervragen (Aanhangsel Handelingen nr. 666, Vergaderjaar 1996-1997).</item>
         <item attribuut="Rubriek">Staats- en bestuursrecht (Gemeenten)</item>
         <item attribuut="Trefwoorden">Burgemeesters</item>
         <item attribuut="Vindplaats">Kamervragen met antwoord 1996-1997, nr. 1766, Tweede Kamer</item>
         <item attribuut="Afkomstig_van">Binnenlandse Zaken (BIZA)</item>
         <item attribuut="Indiener">
            <persoon partij="PvdA">De Cloe</persoon>
         </item>
         <item attribuut="Datum_reaktie">1997-09-02</item>
         <item attribuut="Datum_indiening">1997-08-12</item>
         <item attribuut="Document-id">KVR5558</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3615" allpagenumbers="3615 3616" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1766" onderwerp="" indiendatum="1997-08-12">
         <vrager partij="PvdA" oorsprong="parlement">De Cloe</vrager>
         <vraagt-aan/>
      </vraagdata>
      <antwoorddata antwoorddatum="1997-09-2">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Waarom heeft u besloten de burgemeestersvacature voor de gemeente Almelo open te stellen, mede in relatie tot de circulaire van 25 juni 1996 waarin het voorlopig niet openstellen van burgemeestersvacatures in het vooruitzicht van een gemeentelijke herindeling wordt aangescherpt? Wat waren de opvattingen van de betrokken commissaris van de Koningin en gemeenteraad en welke rol hebben deze opvattingen gespeeld? <voetnoot nummer="1"/>
      </vraag>
      <vraag nummer="2" voetnoot="2">Waarom is eerder de vacature in Breda wel en zijn bijvoorbeeld de vacatures in Sittard, Middelburg, Gendt, Gramsbergen, Markelo en Coevorden niet opengesteld en welke rol hebben daarbij de betrokken commissarissen en gemeenteraden gespeeld? <voetnoot nummer="2"/>
      </vraag>
      <vraag nummer="3">Deelt u de opvatting dat openstelling van een burgemeestervacature in het vooruitzicht van een toekomstige gemeentelijke herindeling de ruimte voor een goed personeelsbeleid kan beperken en de kans in de nabije toekomst op een «werkloze» burgemeester vergroot? Zo neen, waarom niet? </vraag>
      <noten afkomstig="vraag">
         <noot nummer="1">Zie de circulaire van 25 juni 1996, kenmerk BK96/1536</noot>
         <noot nummer="2">Zie Aanhangsel Handelingen nr. 666, vergaderjaar 1996–1997</noot>
      </noten>
   </vragen>
   <antwoorden aantal="3">
      <antwoord nummer="1">De commissaris van de Koningin in de provincie Overijssel heeft mij op 30 juni jl. medegedeeld dat Provinciale Staten van Overijssel op 25 juni jl. de ontwerp-regeling gemeentelijke herindeling Twente hebben vastgesteld en dat daarin (slechts) een beperkte gebiedsuitbreiding wordt voorgesteld waarbij delen van omliggende gemeenten bij Almelo worden gevoegd. Een verdergaande variant om de hele kern van Wierden bij Almelo te voegen kreeg geen meerderheid in de Staten. De commissaris adviseerde mij voorlopig niet over te gaan tot openstelling van de vacature Almelo, onder verwijzing naar het vervolgtraject in de besluitvorming en de (ook door de gemeente Almelo wenselijk geachte) verdergaande herindelingsplannen. De gemeente is overigens voorstander van zowel openstelling van de burgemeestersvacature, als van een forse uitbreiding van de gemeente. Nu van een herindeling (en derhalve opheffing) van de gemeente Almelo op grond van de door de provinciale staten vastgestelde ontwerp-regeling niet per se sprake meer is en gelet op de beleidsregels, zoals geformuleerd in de circulaire van 13 december 1991 (onder I, lid 5A, 1), heb ik gemeend te moeten besluiten voor openstelling van de vacature Almelo. Ter vermijding van misverstanden wijs ik erop dat ik met deze beslissing niet heb beoogd vooruit te lopen op de definitieve uitkomsten van de herindelingsprocedure in Twente. Het is, met andere woorden, mogelijk dat later in het wettelijk traject anders wordt besloten, dan ik op het moment van mijn beslissing kon overzien. Met het oog hierop zal ik bij de openstelling van de vacature in de Staatscourant een passage laten opnemen, waarin wordt aangegeven dat, indien het alsnog op betrekkelijk korte termijn tot een gemeentelijke herindeling en tot opheffing van de gemeente Almelo komt, de thans te benoemen burgemeester de meest gerede kandidaat is in de nieuw te vormen gemeente. Op deze wijze kan worden voorkomen dat een personeelsprobleem ontstaat. </antwoord>
      <antwoord nummer="2">In de gemeenten Sittard, Coevorden, Middelburg en Markelo is de beslissing tot niet-openstelling genomen op grond van gestarte Arhi-procedures. Hierbij zijn de procedureregels bij burgemeestersbenoemingen gevolgd, conform mijn circulaire, 13 december 1991, kenmerk BK91/U1527, Staatscourant 21 januari 1991). In de gemeenten Gramsbergen en Gendt had, op het moment dat over de openstelling moest worden beslist, nog geen definitieve besluitvorming door PS plaatsgevonden over het inzetten van een Arhi-procedure, maar was het wel aannemelijk dat dit binnen afzienbare tijd zou gebeuren. Hierbij heb ik gehandeld conform de aangehaalde circulaire van 25 juni 1996, kenmerk BK96/1536. In geval van de gemeente Breda hadden Provinciale Staten op het moment van openstelling van de vacature reeds besloten tot een gemeentelijke herindeling. Omdat het er op het moment dat ik de beslissing over de openstelling moest nemen evenwel naar uitzag dat het slechts ging om een geringe herindeling (in mei 1995 waren de plannen van PS dat Breda slechts zou worden uitgebreid met de gemeenten Teteringen en de kern Bavel van de gemeente Nieuw-Ginneken), heb ik tot openstelling besloten. Zoals bekend heb ik bij de openstelling van de vacature Breda in de Staatscourant een speciale passage laten opnemen dat de toen te benoemen burgemeester de meest gerede kandidaat zou zijn in de nieuw te vormen gemeente Breda. Bovenstaande beslissingen zijn steeds genomen nadat de desbetreffende commissaris van de Koningin mij heeft geadviseerd. Ik ga er van uit dat deze in hun adviezen de opvattingen en belangen van de gemeenteraden hebben meegewogen. </antwoord>
      <antwoord nummer="3">Ja, in het algemeen deel ik die opvatting. Hierbij teken ik aan dat door openstelling van de vacatures Almelo en Breda er geen «werkloze» burgemeester zal worden, c.q. is, gecreëerd doordat, normaal gesproken, de te benoemen kandidaat ook in de nieuwe gemeente zal worden benoemd en dit vooraf duidelijk wordt aangekondigd. </antwoord>
      <noten afkomstig="antwoord"/>
   </antwoorden>
</kvr>
