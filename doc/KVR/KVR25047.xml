<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over de arrestatie van actievoerders in de Schinveldse bossen. (Ingezonden 17 januari 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25047
</item>
         <item attribuut="Inhoud">Vragen naar aanleiding van bericht in Limburgs Dagblad (11 januari 2006) dat actievoerders uit de Schinveldse bossen na hun arrestatie ruim zes uur zijn vastgehouden in kleine ijzeren kooien in een arrestantenbus in een hal op een industrieterrein in Brunssum. Na overschrijding van de wettelijk toegestane termijn van zes uur zijn de actievoerders zonder verhoor vrijgelaten.</item>
         <item attribuut="Rubriek">Criminaliteit en openbare orde (Handhaving openbare orde) Strafrecht en strafprocesrecht (Overig)</item>
         <item attribuut="Trefwoorden">Aanhoudingen Openbare orde en veiligheid</item>
         <item attribuut="Vindplaats">Kamervragen met antwoord 2005-2006, nr. 990, Tweede Kamer</item>
         <item attribuut="Vraagnr_bij_indiening">2050606500</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2006-03-03</item>
         <item attribuut="Datum_indiening">2006-01-17</item>
         <item attribuut="Document-id">KVR25047</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2101" allpagenumbers="2101 2102" vetnummer="2050606500" code="0506tkkvr990" lopendefooter="Tweede Kamer, vergaderjaar 2005–2006, Aanhangsel" filenaam="KVR25047" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="990" onderwerp="" indiendatum="2006-01-17">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="3 maart 2006), zie ook Aanhangsel Handelingen nr. 879, vergaderjaar 2005–2006">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de berichtgeving over de arrestatie van actievoerders in de Schinveldse bossen op maandag 9 januari 2006? <voetnoot nummer="1"/>
      </vraag>
      <vraag nummer="2">Is het u bekend dat een aantal actievoerders na hun arrestatie eerst is ondergebracht in een grote bus en later in een andere bus welke was geplaatst in een hangar of fabriekshal op een industrieterrein in de gemeente Brunssum? </vraag>
      <vraag nummer="3">Is het u bekend dat deze actievoerders vanaf een tijdstip vóór 09.00 uur ’s ochtends tot circa 15.55 uur in de middag, derhalve meer dan 6uur, opgesloten waren in een ijzeren kooi in bedoelde bus van ongeveer 75cm x 90 cm x 170 cm, met een korte onderbreking voor het maken van foto’s, vingerafdrukken, het vaststellen van de identiteit, luchten en toiletbezoek? </vraag>
      <vraag nummer="4">Kan bedoelde ijzeren kooi beschouwd worden als een plaats voor verhoor waarheen een arrestant na arrestatie moet worden overgebracht, zoals voorgeschreven in artikel 53 en volgende van het Wetboek van Strafrecht? Waarom zijn de arrestanten niet overgebracht naar een politiebureau, temeer nu de officier van justitie te Maastricht tevoren verklaarde dat alles in gereedheid was gebracht voor het geval er arrestaties zouden plaatsvinden? </vraag>
      <vraag nummer="5">Is het u bekend dat bedoelde actievoerders na overschrijding van de in de wet voorgeschreven termijn van 6uur ijlings zijn vrijgelaten zonder dat zij verhoord zijn, ofschoon men daar wel om gevraagd had? </vraag>
      <vraag nummer="6">Wat vindt u van deze behandeling van bedoelde arrestanten? Vindt u opsluiting in een ijzeren kooi in een arrestantenbus in een hal in overeenstemming met de wet? Is een bus een inrichting voor verhoor zoals bedoeld in de wet? </vraag>
      <vraag nummer="7">Wat vindt u van de overschrijding van de 6uurs termijn en van het feit dat men niet verhoord is door de politie? </vraag>
      <vraag nummer="8">Bent u bereid uw mening kenbaar te maken aan de politie en aan het openbaar ministerie? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-01-11" bron="Limburgs Dagblad">Limburgs Dagblad, 11 januari 2006</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Alle in het bosperceel aangehouden personen zijn na hun aanhouding overgebracht naar een op een nabij gelegen weg geparkeerde bus. Zij zijn ingesloten in een bus in gebruik bij de dienst Vervoer en Ondersteuning (DVO) van het Ministerie van Justitie. Deze bus is ingericht voor het vervoeren van arrestanten. Vervolgens zijn de arrestanten overgebracht naar een hangar op het Nato Industrial Complex (NIC) in Brunssum. In deze hangar zijn de arrestanten geplaatst in een aldaar aanwezige cellenbus van de DVO in afwachting van verder strafrechtelijk onderzoek. Het gebruik van deze bussen is besproken met en geaccordeerd door het openbaar ministerie te Maastricht. </antwoord>
      <antwoord nummer="3">De aangehouden personen zijn in beginsel maximaal zes uren in de cellenbussen opgehouden op grond van artikel 61, lid 1, van het Wetboek van Strafvordering. Indien zij weigerden hun identiteit kenbaar te maken zijn hun vingerafdrukken afgenomen en zijn ze gefotografeerd. Personen die door het openbaar ministerie worden vervolgd zijn na uitreiking van die dagvaarding heengezonden. De ophouding van de aangehouden personen die weigerden hun identiteit kenbaar te maken, is op bevel van de officier van justitie op grond van artikel 61, lid 2, van het Wetboek van Strafvordering met maximaal zes uren verlengd, teneinde hen aan de maatregelen ter identificatie te kunnen onderwerpen. Deze personen, alsmede personen die gedurende de voor de nachtrust bestemde uren (00.00 uur tot en met 09.00 uur) zijn opgehouden, zijn overgebracht naar het cellencomplex van het districtsbureau van de politie te Kerkrade en aldaar ingesloten in een politiecel. Door communicatiefouten tussen de Dienst Vervoer en Ondersteuning (DVO) en de dienstdoende Hulpofficier van Justitie op het Nato Industrial Complex (NIC), is in twee gevallen de termijn van zes uren overschreden. Na constatering hiervan zijn de betrokken personen alsnog voorgeleid aan de hulpofficier van justitie en onmiddellijk in vrijheid gesteld. Deze personen hebben voor het overige uiteraard dezelfde verzorging gekregen als alle andere arrestanten. Voor het openbaar ministerie te Maastricht vormde deze gang van zaken overigens reden om de strafzaak tegen deze personen te seponeren. </antwoord>
      <antwoord nummer="4 en 6" voetnoot="1">Artikel 62 lid 3 van het Wetboek van Strafvordering stelt dat de eisen, waaraan de voor inverzekeringstelling bestemde plaatsen moeten voldoen, bij algemene maatregel van bestuur zullen worden geregeld <voetnoot nummer="1"/>. Aangezien geen van de aangehouden arrestanten in verzekering is gesteld, waren deze eisen in deze situatie niet van toepassing. Om een eventuele (grote) stroom van arrestanten te kunnen verwerken werd ervoor gekozen om de arrestanten op te vangen op het eerder genoemde NIC, respectievelijk het politiebureau te Kerkrade. Aldaar waren maatregelen getroffen, respectievelijk was de infrastructuur aanwezig om de bejegening van arrestanten volgens de eisen van de wet te kunnen laten plaatsvinden. </antwoord>
      <antwoord nummer="5 en 7">In het antwoord op vraag 3 is reeds opgemerkt dat in twee gevallen sprake is geweest van overschrijding van de termijn van zes uren. Daarnaast waren er zes gevallen waarin er weliswaar nog geen sprake was van overschrijding van de termijn, maar de resterende tijd ontoereikend was om nog een verhoor te kunnen afnemen. Een van deze gevallen betrof een persoon die vanaf het bos direct naar een ziekenhuis is vervoerd vanwege onderkoelingsverschijnselen. Ten aanzien van al deze personen – te zamen acht in getal – is door de dienstdoende Hulpofficieren van Justitie besloten hen ogenblikkelijk in vrijheid te stellen zonder hen verder te horen. Deze personen zijn niet meer gehoord omdat de in artikel 61, lid 1, van het Wetboek van Strafvordering genoemde maximale termijn van zes uren dit verhoor niet meer toeliet. </antwoord>
      <antwoord nummer="8">De onvolkomenheden in de uitvoering zijn aanleiding geweest voor het openbaar ministerie en politie om in interne evaluaties en bij de voorbereiding van toekomstige draaiboeken nog meer aandacht te geven aan deze aspecten. Hieruit blijkt dat voor toekomstige gevallen lering wordt getrokken uit de ervaringen met betrekking tot de onderhavige kwestie. </antwoord>
      <noten afkomstig="antwoord">
         <noot nummer="1">Dit is gebeurd in het Uitvoeringsbesluit ex artikelen 62 en 76 Wetboek van Strafvordering, van 4 december 1925 (Stb. 460)</noot>
      </noten>
   </antwoorden>
</kvr>
