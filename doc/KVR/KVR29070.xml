<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Jansen (SP), Neppérus (VVD), Spies (CDA), Samsom (PvdA), Van der Ham (D66) en Duyvendak (GroenLinks) aan de minister van Economische Zaken over het bijmengen van biobrandstoffen. (Ingezonden 28 juni 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29070
</item>
         <item attribuut="Inhoud">Vragen naar aanleiding van de presentatie van het Platform bio-energie van 8 juni 2007 waar marktpartijen kritiek uitoefenden op de fraudegevoeligheid van het Besluit biobrandstoffen wegverkeer 2007. In Nederland wordt, in tegenstelling tot in andere landen, niet door middel van bemonstering gecontroleerd of elke liter brandstof minimaal het wettelijke percentage biobrandstof bevat. Er is slechts gekozen voor een administratieve controle. Indieners vragen de minister het Besluit op korte termijn te herzien om de handhaafbaarheid te verbeteren. In haar antwoord verwijst minister Cramer (VROM) naar haar beantwoording van eerdere vragen terzake van dezelfde Kamerleden [Aanhangsel van de Handelingen 2006-2007, nr. 2129].</item>
         <item attribuut="Rubriek">Energie, water en grondstoffen (Alternatieve energiebronnen) Verkeer, vervoer en waterstaat (Motorrijtuigen)</item>
         <item attribuut="Trefwoorden">Alternatieve energiebronnen Motorrijtuigen</item>
         <item attribuut="Vindplaats">Kamervragen met antwoord 2006-2007, nr. 2397, Tweede Kamer</item>
         <item attribuut="Vraagnr_bij_indiening">2060719500</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Jansen</persoon>
            <persoon partij="VVD">Neppérus</persoon>
            <persoon partij="CDA">Spies</persoon>
            <persoon partij="PvdA">Samsom</persoon>
            <persoon partij="D66">Van der Ham</persoon>
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2007-08-20</item>
         <item attribuut="Datum_indiening">2007-06-28</item>
         <item attribuut="Document-id">KVR29070</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5075" allpagenumbers="5075 5076" vetnummer="2060719500" code="0607tkkvr2397" lopendefooter="Tweede Kamer, vergaderjaar 2006–2007, Aanhangsel" filenaam="KVR29070" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2397" onderwerp="" indiendatum="2007-06-28">
         <vrager partij="SP" oorsprong="parlement">Jansen</vrager>
         <vrager partij="VVD" oorsprong="parlement">Neppérus</vrager>
         <vrager partij="CDA" oorsprong="parlement">Spies</vrager>
         <vrager partij="PvdA" oorsprong="parlement">Samsom</vrager>
         <vrager partij="D66" oorsprong="parlement">Van der Ham</vrager>
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="20 augustus 2007), zie ook Aanhangsel Handelingen nr. 2129, vergaderjaar 2006–2007">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van de kritiek van marktpartijen <voetnoot nummer="1"/>op de gevoeligheid voor ontwijking dan wel fraude van het Besluit biobrandstoffen wegverkeer 2007? Acht u deze kritiek steekhoudend? </vraag>
      <vraag nummer="2">Klopt het dat andere Europese lidstaten, zoals Duitsland, België en Frankrijk, in hun wetgeving eisen dat iedere liter brandstof minimaal het wettelijke percentage biobrandstof bevat? Is in deze landen sprake van fysieke controle door middel van bemonstering? </vraag>
      <vraag nummer="3">Waarom heeft de Nederlandse regering in afwijking van deze benadering gekozen voor een louter administratieve controle na afloop van een kalenderjaar en het toestaan van saldering, waardoor het percentage biobrandstof aan de pomp kan fluctueren? </vraag>
      <vraag nummer="4">Is er tussentijds (dus voor de jaarcontrole) al enig zicht op de feitelijke ontwikkeling van het aandeel biobrandstoffen in de totale brandstofmarkt in relatie tot het minimaal vereiste aandeel? </vraag>
      <vraag nummer="5">Hoe wordt vastgesteld of geïmporteerde brandstoffen, waar op papier biobrandstoffen in bijgemengd zijn, daadwerkelijk het geclaimde percentage biobrandstoffen bevatten? Van welke brondocumenten wordt gebruik gemaakt? Is er enige vorm van controle op de kwaliteit van de brondocumenten? </vraag>
      <vraag nummer="6">Is bij de jaarlijks te overleggen biobrandstoffenadministratie een accountantsverklaring verplicht? Zo ja, op welke aspecten van de administratie heeft de accountantsverklaring betrekking? </vraag>
      <vraag nummer="7">Bent u bereid om zo nodig het Besluit biobrandstoffen wegverkeer 2007 op korte termijn te herzien om de handhaafbaarheid te verbeteren? </vraag>
      <noten afkomstig="vraag">
         <noot nummer="1" datum="2007-06-8" bron="Presentatie platform bio-energie">Presentatie platform bio-energie, 8 juni 2007</noot>
      </noten>
   </vragen>
   <antwoorden aantal="7">
      <antwoord nummer="1">Ik heb kennis genomen van de presentatie «Biodiesel: stand van zaken, knelpunten en kansen» van 8 juni 2007, die is gegeven door het Platform Bio-energie. Wat betreft de gevoeligheid voor ontwijking dan wel fraude van de biobrandstoffenverplichting tref ik in deze presentatie het volgende aan: Sheet getiteld «Knelpunten (4)»: Gebrek transparantie; Boeken over 2007 pas open op 1 april 2008; Geen verplichting tot melding % biobrandstoffen. Sheet getiteld «Knelpunten (6)»: Oil majors voordeel = nieuwe spelers nadeel; slechts 30 AGP’s; zuiver administratief (certificaten handel); het naleefgedrag van vergunninghouders (lees oil majors) wordt groot geacht...... Sheet getiteld «Kansen (6)»: Kansen voor het «duurzame» kabinet: transparantie afdwingen, b.v. maandelijkse rapportage bijgemengde hoeveelheden (conform groene stroom). Het gaat in deze presentatie om constateringen, kritiek en aanbevelingen. Bij het uitwerken van de verplichtstelling is gekozen voor een macroverplichting waarbij de controle via de reguliere boekhouding verloopt en in de uitvoering wordt aangesloten bij het bestaande, goed werkende registratie- en controlesysteem van de accijnsgoederenplaatsen (AGP’s). Hiermee wordt de uitvoering zo eenvoudig mogelijk gehouden en wordt de administratieve lastendruk tot het minimum beperkt. Daarnaast is er maximale flexibiliteit voor het bedrijfsleven en kan er goed gecontroleerd en gehandhaafd worden. Het systeem levert een grote mate van zekerheid dat de verplichting wordt ingevuld. Transparantie achteraf via de reguliere boekhouding biedt voldoende zekerheid. Maandelijks controleren zou veel administratieve lastendruk en inflexibiliteit opleveren. De verplichting geldt voor iedereen die de transportbrandstoffen benzine en diesel op de Nederlandse markt brengt, dus zowel voor oude als voor nieuwe «spelers». </antwoord>
      <antwoord nummer="2">In geen van deze landen is het verplicht dat iedere liter brandstof, die op de markt wordt gebracht, minimaal het wettelijke percentage biobrandstof bevat. Het Verenigd Koninkrijk, Duitsland en Nederland hebben alle drie gekozen voor een macroverplichtstelling. Een macroverplichtstelling biedt optimale flexibiliteit voor de markt, omdat er zowel door het bijmengen van biobrandstoffen als door het op de markt brengen van pure biobrandstoffen aan kan worden voldaan. België en Frankrijk hebben geen biobrandstoffenverplichting zoals Nederland, Duitsland en het Verenigd Koninkrijk die kennen. België en Frankrijk voldoen aan hun biobrandstoffendoelstellingen door middel van een vrijwillig productiequotum/tendersysteem in combinatie met een accijnskorting. Een dergelijk vrijwillig systeem biedt minder zekerheid dan een verplichting dat de nationale doelen worden gehaald. Daarbij komt dat er binnen de EU afspraken zijn gemaakt dat lidstaten het in de handel brengen van brandstoffen die aan de Europese voorschriften voldoen niet mogen verbieden, beperken of beletten. Het is dus niet toegestaan om de verkoop van benzine of diesel te verbieden omdat ze geen minimum aandeel biobrandstof bevatten. </antwoord>
      <antwoord nummer="3">Nederland heeft gekozen voor een macroverplichting op basis van een jaarlijkse administratieve controle om de uitvoering van de maatregel zo eenvoudig mogelijk te houden en om de administratieve lasten voor het bedrijfsleven tot een minimum te beperken. Administratieve controle biedt daarnaast voldoende betrouwbaarheid. Er zal na afloop van het eerste boekjaar (na april 2008) gekeken worden of het systeem voldoende heeft gefunctioneerd. </antwoord>
      <antwoord nummer="4">Uit overleggen die regelmatig worden gehouden met betrokken brancheorganisaties zoals de Vereniging Nederlandse Petroleum Industrie (VNPI) en de Nederlandse Organisatie Voor de Energiebranche (NOVE), en andere betrokken partijen ontstaat al gedurende het jaar een redelijk beeld omtrent de haalbaarheid van het verplichte percentage biobrandstoffen. </antwoord>
      <antwoord nummer="5">Indien biobrandstof is toegevoegd aan benzine of diesel die door een oliemaatschappij wordt ingeslagen, dient dit vergezeld te gaan van een schriftelijke, ondertekende en gedateerde verklaring van de leverancier van de biobrandstoffen. In deze verklaring moet worden aangegeven om welke hoeveelheid biobrandstoffen het gaat. Een leveranciersverklaring is zowel vereist bij import als bij binnenlandse transacties van benzine of diesel wanneer biobrandstof moet meetellen voor de verplichting. In de verplichting zijn geen bijzondere waarborgen vereist ten aanzien van de leveranciersverklaring. De partij die biobrandstof inkoopt, moet zich er echter wel van vergewissen dat hij met een betrouwbare partner te maken heeft, zoals hij dat ook bij andere transacties zou doen. </antwoord>
      <antwoord nummer="6">Een accountantsverklaring is niet vereist. Het is echter wel mijn voornemen dat net als voor de brandstoffenboekhouding die oliemaatschappijen voor de accijns moeten bijhouden, ook de biobrandstoffenboekhouding van oliemaatschappijen achteraf steekproefsgewijs door handhavingsautoriteiten te laten gecontroleren. </antwoord>
      <antwoord nummer="7">Indien daartoe aanleiding mocht zijn, ben ik zeker bereid om het Besluit biobrandstoffen wegverkeer 2007 te herzien ter verbetering van de handhaafbaarheid. Zoals ik in het antwoord op vraag 3 aangaf, zal een conclusie hieromtrent kunnen worden getrokken na een beoordeling over het eerste boekjaar (na april 2008). </antwoord>
      <noten afkomstig="antwoord"/>
   </antwoorden>
</kvr>
