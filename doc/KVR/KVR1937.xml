<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over het optreden van de NAVO. (Ingezonden 13 september 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1937
</item>
         <item attribuut="Inhoud">Betreft het optreden van de NAVO en de Rapid Reaction Force (RRF) tegen de Bosnisch Servische doelen. Gevraagd wordt of deze beschietingen nog steeds vallen onder 'peace-keeping' of dat men een actieve partij wordt in het conflict.</item>
         <item attribuut="Rubriek">Veiligheidsbeleid en defensie (Oorlogen en conflicten)</item>
         <item attribuut="Trefwoorden">Bosnië-Herzegowina NAVO</item>
         <item attribuut="Vindplaats">Kamervragen met antwoord 1995-1996, nr. 33, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1995-09-27</item>
         <item attribuut="Datum_indiening">1995-09-13</item>
         <item attribuut="Document-id">KVR1937</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="65" allpagenumbers="65 66" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="33" onderwerp="" indiendatum="1995-09-13">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1995-09-27">
         <antwoorder functie="minister" ministerie="Buitenlandse Zaken a.i">Dijkstal</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Hoe denkt u over het optreden van de NAVO en de Rapid Reaction Force (RRF) nu het bestoken van Bosnisch-Servische doelen reeds twee weken voortduurt? </vraag>
      <vraag nummer="2">Vallen deze bombardementen en beschietingen ook onder het «peace-keeping», dat de betrokkenheid van de VN bij het conflict tot nu toe kenmerkte? </vraag>
      <vraag nummer="3" voetnoot="1">Hoe valt de deelname van de RRF aan de niet aflatende beschietingen van de Bosnische Serven te rijmen met uw eerdere uitspraak dat het niet in de bedoeling lag, dat de RRF (en daarmee de VN) een actieve partij zou worden in het conflict? <voetnoot nummer="1"/>
      </vraag>
      <vraag nummer="4">Acht u de beschietingen en bombardementen nog steeds gerechtvaardigd, ook nu er steeds meer berichten komen over burgerslachtoffers aan Bosnisch-Servische zijde? </vraag>
      <vraag nummer="5">Wat is de logica achter het besluit van de NAVO om – ondanks het beginselakkoord tussen de belangrijkste partijen in het conflict – ook bruggen, railverbindingen, industrie¨le objecten en krachtcentrales te gaan bestoken? Hoe beoordeelt u de kans op escalatie nu de NAVO heeft besloten ook kruisraketten in te zetten? </vraag>
      <vraag nummer="6">Hoe kunnen de beschietingen en de bombardementen gezien worden als een bijdrage aan de vrede op lange termijn? Acht u het gevaar aanwezig, dat de (Bosnische) Serven vanwege de aanvallen zullen weglopen bij het vredesoverleg? </vraag>
      <vraag nummer="7">Wat zal naar uw mening de reactie van de Nederlandse regering en de VN moeten zijn indien – in weerwil van de waarschuwingen door secretaris-generaal Claes van de NAVO – de Kroaten en het Bosnische regeringsleger gebruik maken van de verzwakte positie van de Bosnische Serven en een offensief starten? </vraag>
      <vraag nummer="8">Welke betekenis geeft u aan de reactie van Russische zijde (president Jeltsin en de Doema) op de recente ontwikkelingen in het voormalig Joegoslavie¨? Wat was de uitkomst van de ontmoeting tussen de vertegenwoordigers van de NAVO-lidstaten en de Russische gezant Tsjoerkin op 11 september? </vraag>
      <vraag nummer="9">Bent u bereid – gezien de aard van de kwestie – deze vragen zo spoedig mogelijk te beantwoorden? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="22 181" documentnummer="105" documentpagina="14">Kamerstuk 22 181, nr. 105, blz. 14</noot>
      </noten>
   </vragen>
   <antwoorden aantal="8">
      <antwoord nummer="1">In antwoord op de bloedige Bosnisch-Servische aanval op Sarajevo van 25 juli jl., waarbij 37 doden vielen, besloten de NAVO en de VN het luchtwapen en de Rapid Reaction Force (RRF) in te zetten, conform eerdere (gezamenlijke) besluiten inzake de bescherming van de «veilige gebieden». Daarbij is o.a. afgesproken dat de acties zouden worden voortgezet zolang er sprake was van aanvallen of dreigingen tegen die gebieden. De Bosnische Servie¨rs is ook duidelijk gemaakt dat de luchtacties zouden worden voortgezet zolang zij niet bereid waren de zware wapens uit de «exclusion zone» rond Sarajevo terug te trekken. In dit licht bezien waren de luchtacties en de inzet van de RRF zowel onvermijdelijk als noodzakelijk. Daarnaast zou stopzetting van de acties, zonder dat eerst aan de gestelde eisen van de VN was voldaan, de geloofwaardigheid van de NAVO en de VN ernstig hebben aangetast, wat volgens de Regering niet in het belang zou zijn geweest van het vredesproces. De VN en de NAVO hebben de acties op 15 september opgeschort om de Bosnische Servie¨rs de gelegenheid te geven hun belofte inzake terugtrekking van de zware wapens uit de «exclusion zone» rondom Sarajevo na te komen. Aangezien de Bosnische Servie¨rs inmiddels aan de gestelde eisen van de VN hebben voldaan, waaronder de terugtrekking van de zware wapens rondom Sarajevo, is besloten dat hervatting van de luchtaanvallen thans niet noodzakelijk is. </antwoord>
      <antwoord nummer="2">De vredesoperatie in voormalig Joegoslavie¨ heeft zich altijd gekenmerkt door een moeizame combinatie van «peacekeeping» en «peace enforcement». De luchtacties en de inzet van de RRF hadden een tijdelijk karakter en waren in overeenstemming met eerdere besluiten van de VN en de NAVO over de bescherming van «veilige gebieden». </antwoord>
      <antwoord nummer="3">Het recente optreden van de RRF dient gezien te worden in het licht van de sinds de oprichting van deze eenheid gewijzigde omstandigheden. Door de bewuste aanval op Sarajevo kon, mede met het oog op het behoud van de geloofwaardigheid in het vredesproces, een antwoord van NAVO en VN niet uitblijven. Deze acties brengen niet met zich mee dat de VN en de NAVO thans actief partij zijn geworden in het conflict. Het ging om een optreden met een beperkte doelstelling: het vrijwaren van Sarajevo tegen beschietingen door de Servie¨rs. </antwoord>
      <antwoord nummer="4">Bij de luchtacties stond voorop dat slachtoffers onder de burgerbevolking en schade voor die bevolking tot een absoluut minimum beperkt moesten worden. Bij de keuze van de doelen en de tijdstippen van de acties werd hier nadrukkelijk rekening mee gehouden. De Bosnisch-Servische leider Karadzic heeft onlangs verklaard dat het aantal slachtoffers onder de burgerbevolking zeer beperkt is gebleven. </antwoord>
      <antwoord nummer="5">De luchtacties betroffen alleen doelen met een duidelijk militaire betekenis die pasten in het kader van de acties waartoe de militaire commandanten op grond van eerdere NAVO- en VN-besluiten zelfstandig mochten overgaan. Het ging om doelen als luchtafweergeschut, radars, munitiedepots, communicatiebunkers en bepaalde bruggen. Doelen als civiel-industrie¨le complexen en krachtcentrales vielen daar niet onder. Voor aanvallen op dergelijke, meer strategische, doelen zou zowel binnen de NAVO als de VN aanvullende politieke goedkeuring vereist zijn geweest. Bepalend voor het al dan niet escaleren van de situatie was in de eerste plaats de opstelling van de Bosnische Servie¨rs zelf tegenover de eisen van de VN. Voor de inzet van kruisvluchtwapens is gekozen omdat deze wapens onder alle weersomstandigheden kunnen worden ingezet en vanwege de dreiging van luchtverdedigingssystemen in het desbetreffende gebied. Zoals bekend ondervonden de luchtacties hinder van slechte weersomstandigheden, waardoor een groot aantal geplande missies niet kon worden uitgevoerd. Een belangrijk kenmerk van deze wapens is hun nauwkeurigheid, waardoor de kans op slachtoffers onder de burgerbevolking en schade voor die bevolking minimaal kan worden gehouden. </antwoord>
      <antwoord nummer="6">In het verleden vormden de aanhoudende dreigingen of aanvallen tegen de «veilige gebieden», waaronder Sarajevo, altijd een groot struikelblok voor de Bosnische regering om aan vredesbesprekingen deel te nemen. Onder die omstandigheden was het ook begrijpelijk dat de Bosnische regering weinig vertrouwen had in de bedoelingen van de Bosnische Servie¨rs. Met de terugtrekking van de zware wapens, als gevolg van de recente luchtacties, is een belangrijke impuls gegeven aan het vredesproces. Naar de mening van de Regering is de kans op Bosnisch-Servische tegenwerking in het vredesproces groter naarmate de NAVO en de VN aan geloofwaardigheid verliezen. De recente luchtacties dienen dan ook mede in het licht hiervan te worden bezien. Er is voortdurend op toegezien dat met de luchtacties geen contraproduktief effect zou worden bereikt. </antwoord>
      <antwoord nummer="7">Het Bosnische regeringsleger heeft voor zover bekend geen gebruik gemaakt van de verzwakte positie van de Bosnische Servie¨rs in en rondom Sarajevo. Daarentegen hebben de Kroaten en het Bosnische regeringsleger wel hun offensief in Noordwest-Bosnie¨ voortgezet. Hoewel dit offensief geen direct verband houdt met de luchtacties, zou het de vredesbesprekingen in gevaar kunnen brengen. Derhalve is de Regering het eens met de verklaring van de Veiligheidsraad van 18 september, waarin de escalatie van de vijandelijkheden in Bosnie¨ wordt betreurd en de aan het offensief in West-Bosnie¨ deelnemende partijen worden opgeroepen om alle vijandelijkheden te staken en de rechten van de lokale bevolking te respecteren. </antwoord>
      <antwoord nummer="8">De reacties van Russische zijde op de recente luchtacties gaven de Regering geen aanleiding haar standpunt over de acties te wijzigen. Wel is de Regering van oordeel dat Rusland zo goed mogelijk op de hoogte gehouden moest worden van de gevoerde acties. In dit kader hebben de NAVO-lidstaten op 11 september ook overleg gevoerd met de Russische vertegenwoordiger Tjoerkin (16+1 overleg), waarbij deze op de hoogte is gesteld van de doelstellingen en het verloop van de acties. </antwoord>
      <noten afkomstig="antwoord"/>
   </antwoorden>
</kvr>
