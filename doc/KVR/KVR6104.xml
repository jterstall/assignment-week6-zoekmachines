<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verbugt (VVD) over een bouwverbod voor kleine gemeenten. (Ingezonden 6 november 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6104
</item>
         <item attribuut="Rubriek">Volkshuisvesting (Woningmarkt)</item>
         <item attribuut="Trefwoorden">Woningbouw</item>
         <item attribuut="Vindplaats">Kamervragen met antwoord 1997-1998, nr. 372, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">Verbugt</persoon>
         </item>
         <item attribuut="Datum_reaktie">1997-12-02</item>
         <item attribuut="Datum_indiening">1997-11-06</item>
         <item attribuut="Document-id">KVR6104</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="761" allpagenumbers="761 762" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6104" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="372" onderwerp="" indiendatum="1997-11-6">
         <vrager partij="VVD" oorsprong="parlement">Verbugt</vrager>
         <vraagt-aan/>
      </vraagdata>
      <antwoorddata antwoorddatum="1997-12-2">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Overweegt u een bouwverbod voor kleine gemeenten om de grote VINEX-bouwlocaties niet in gevaar brengen? <voetnoot nummer="1"/>
      </vraag>
      <vraag nummer="2">Zo ja, behoort een ingreep in vigerende streek- en bestemmingsplannen tot de mogelijkheden? Zo ja, hebt u reeds een beeld van de hieruit voortkomende planschade? </vraag>
      <vraag nummer="3">Hoe verhoudt zich dit voornemen tot uw antwoorden bij de behandeling van de VROM-begroting in week 43, dat inzake bouwstroomplanning en VINEX-problematiek gesprekken met provincies zullen worden gevoerd en dat een vrijwillige overeenkomst hierbij uitgangspunt zal zijn? </vraag>
      <vraag nummer="4" voetnoot="2">Overweegt u bij het niet slagen van deze gesprekken om bestemmingsplannen niet langer door provincies te laten toetsen, maar door de Rijks Planologische Commissie? <voetnoot nummer="2"/>Zo ja, staat deze centralisatie niet haaks op de decentralisatiegrondslag die het ruimtelijk planningsstelsel kenmerkt? </vraag>
      <vraag nummer="5">Bent u van mening dat provincies thans te marginaal toetsen als het gaat om gemeenschappelijke bestemmingsplannen? Kunt u dit toelichten? </vraag>
      <vraag nummer="6">Overweegt u een aanpassing van de Wet op de Ruimtelijke Ordening op dit punt? </vraag>
      <vraag nummer="7">Acht u deze grote wettelijke ingrepen noodzakelijk om de grote VINEX-locaties te ontwikkelen? </vraag>
      <vraag nummer="8">Deelt u de mening dat schaarste tot gevolg heeft dat woonconsumenten niet de beste, maar de duurste woning krijgen? </vraag>
      <vraag nummer="9">Deelt u de mening dat de grote VINEX-bouwlocaties een sterkere marktpositie kunnen verwerven door kwaliteitsgericht en marktconform te bouwen en dat hierdoor de druk op het landelijk gebied kan verminderen? Zo ja, bent u dan bereid te bevorderen dat de VINEX-bouwlocaties een kwaliteitsslag kunnen maken en dat de uitvoering van de VINEX-bouwopgave niet leidt tot een bouwstop in overig Nederland? </vraag>
      <noten afkomstig="vraag">
         <noot nummer="1" datum="1997-10-15" bron="" titel="De Telegraaf">«De Telegraaf», 15 oktober 1997</noot>
         <noot nummer="2" datum="1997-10-30" bron="" titel="Cobouw">«Cobouw», 30 oktober 1997</noot>
      </noten>
   </vragen>
   <antwoorden aantal="9">
      <antwoord nummer="1">Nee. Een rem in de zin van een formeel bouwverbod in kleine gemeenten is niet aan de orde. </antwoord>
      <antwoord nummer="2">Zoals ik bij de behandeling van de VROM-begroting heb aangegeven zullen er over de woningbouwproductie en de bouwplanning gesprekken worden gevoerd met de provincies. Uitgangspunt is om met de provincies op vrijwillige basis op dit punt tot goede afspraken te komen. In beginsel zijn er naast deze bestuurlijke weg ook juridische mogelijkheden voorhanden om nog niet benutte bouwcapaciteit in reeds geldende ruimtelijke plannen terug te draaien. In dat geval kan planschade optreden. Op voorhand kan van de mogelijke totale schade geen cijfermatig beeld worden gegeven. Maar ervaringen leren dat de schade bij ingrijpen in een enkel bestemmingsplan reeds in de miljoenen kan gaan lopen. </antwoord>
      <antwoord nummer="3">Bij de behandeling van de VROM-begroting heb ik in boven aangegeven zin geantwoord. </antwoord>
      <antwoord nummer="4">Nee. Het berust op een misverstand dat ik bestemmingsplannen rechtstreeks, met overslaan van de provincies, door de RPC zou willen laten toetsen. Nieuwe streek- en bestemmingsplannen (inclusief art. 19 WRO-plannen) worden in het kader van de PPC van rijkszijde op het punt van de bouwcapaciteit wel kritischer dan voorheen beoordeeld. Hierbij staat goed overleg met provincies en gemeenten bij de voorbereiding van plannen voorop. Leidt dit overleg niet tot overeenstemming dan zal ik zonodig gebruik maken van mijn wettelijke bevoegdheden om nieuwe plannen tegen te houden. Overigens ben ik van mening dat, binnen de decentrale grondslag van het ruimtelijke planningsstelsel, ruimte bestaat voor een actievere opstelling van de centrale overheid en dat een actievere opstelling bij deze problematiek ook noodzakelijk is. </antwoord>
      <antwoord nummer="5">De inzet van provincies voor het beperken van woningbouwcapaciteit is per provincie verschillend. Dit blijkt niet alleen uit de wijze van toetsing, maar ook uit de inhoud van de streekplannen. Van de provincies verwacht ik, gelet op de marktontwikkelingen meer dan voorheen, een met de inzet van het rijk overeenkomende kritische beoordeling van bestemmingsplannen op het punt van de woningbouwcapaciteit. </antwoord>
      <antwoord nummer="6">Nee. </antwoord>
      <antwoord nummer="7">Nee. Mij is niet gebleken dat de hier en daar te trage ontwikkeling van de grote Vinex-locaties te wijten is aan problemen die met een aanpassing van de Wet op de Ruimtelijke Ordening zouden moeten worden opgelost. Oorzaken van vertraging waren vooral van organisatorische, bestuurlijke en technische aard. Die problemen zijn inmiddels grotendeels opgelost. </antwoord>
      <antwoord nummer="8">Het is juist dat schaarste aan de aanbodzijde bij vrije marktwerking in het algemeen tot hoge prijzen zal leiden. Het woningaanbod in VINEX-locaties zal echter worden afgezet binnen woningmarkten die zich naar kwantitatief evenwicht begeven. In die situatie neemt de keuzemogelijkheid van de consument toe. Bij de realisering van woningen en woonomgeving in de VINEX-locaties zal dan ook zowel de kwaliteit van het aanbod als het prijsniveau zorgvuldig moeten worden afgestemd op consumentenvoorkeuren. </antwoord>
      <antwoord nummer="9">Ja. Met de VINEX-uitvoeringsconve- nanten wordt deze kwaliteitsslag beoogd. De daadwerkelijke realisering van de kwaliteit in de locaties is vooral een zaak van de lokale besturen en de uitvoerende marktpartijen. Ik ben bereid een kwaliteitsgerichte en marktconforme ontwikkeling te bevorderen door uitwisseling van kennis en ervaring inzake de kwaliteitsambities annex resultaten op de VINEX-locaties. Het project Kwaliteit op Lokatie (KOL) is daartoe een instrument. Daarnaast is in nauw overleg tussen VROM en NEPROM een monitoringssysteem in ontwikkeling dat zal moeten voorzien in een voortschrijdende marktmonitoring. Het doel hiervan is continu te bezien of het kwalitatieve woningaanbod is toegesneden op de (regionale) woningvraag, waarbij ook de relatie wordt gelegd met effecten binnen de bestaande woningvoorraad. </antwoord>
      <noten afkomstig="antwoord"/>
   </antwoorden>
</kvr>
