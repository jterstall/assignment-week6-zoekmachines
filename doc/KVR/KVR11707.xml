<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Giskes (D66) aan de minister van FinanciÃ«n over de invoering van de euro. (Ingezonden 16 mei 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11707
</item>
         <item attribuut="Inhoud">Vragen over de invoeringsprocedure voor de Euro, naar aanleiding van een ANP bericht van 18 april 2000.</item>
         <item attribuut="Rubriek">Geld (Wisselkoersen / valuta)</item>
         <item attribuut="Trefwoorden">EMS Wisselkoersen</item>
         <item attribuut="Vindplaats">Kamervragen met antwoord 1999-2000, nr. 1291, Tweede Kamer</item>
         <item attribuut="Vraagnr_bij_indiening">2990011090</item>
         <item attribuut="Afkomstig_van">FinanciÃ«n</item>
         <item attribuut="Indiener">
            <persoon partij="D66">Giskes</persoon>
         </item>
         <item attribuut="Datum_reaktie">2000-05-22</item>
         <item attribuut="Datum_indiening">2000-05-16</item>
         <item attribuut="Document-id">KVR11707</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2889" allpagenumbers="2889 2890" vetnummer="2990011090" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11707" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1291" onderwerp="" indiendatum="2000-05-16">
         <vrager partij="D66" oorsprong="parlement">Giskes</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2000-05-22">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Is er inmiddels een definitief invoeringsscenario voor de euro beschikbaar? Wanneer wordt dit naar de Kamer verstuurd? </vraag>
      <vraag nummer="2">Kunt u meedelen hoe het overleg over het invoeringsscenario is verlopen cq. verloopt met de betrokken partijen? Is het waar dat het invoeringsscenario door de betrokken partijen in het Nationaal Forum voor de Euro (NFE) goedgekeurd moest worden zonder dat de integrale tekst beschikbaar was gesteld? </vraag>
      <vraag nummer="3">Deelt u de mening dat veel ondernemers in het Midden- en Kleinbedrijf problemen gaan ondervinden met de voorfinanciering van het benodigde extra wisselgeld, omdat een groot deel van de credit-ruimte bij de banken in verband met de feestdagen reeds is verbruikt? Bestaat de kans dat hierdoor te weinig wisselgeld per 1 januari 2002 beschikbaar is? Zo ja, wat denkt u daaraan te kunnen doen? </vraag>
      <vraag nummer="4">Deelt u de mening dat met het oog op de benodigde wisselgeldbehoefte het wenselijk is om ook 5 en 10 eurobiljetten voorafgaande aan 1 januari 2002 in omloop te brengen? </vraag>
      <vraag nummer="5" voetnoot="1">Hebt u kennisgenomen van het commentaar van de Raad Nederlandse Detailhandel <voetnoot nummer="1"/>dat de zogenaamde Zalm-kit niet bijdraagt aan de benodigde wisselgeldbehoefte in euro’s op 1 januari 2002, omdat het «verder» frontloaden ontmoedigt? Deelt u deze opvatting? Zo nee, waarom niet? </vraag>
      <vraag nummer="6">Welk bedrag (inclusief distributie) is gemoeid met de Zalm-kit en waaruit wordt dit gedekt? Op welke wijze wilt u de Zalm-kit distribueren? </vraag>
      <vraag nummer="7">Hoe beoordeelt u het feit dat in Duitsland is besloten de D-mark vanaf 1 januari 2002 geen wettig betaalmiddel meer te laten zijn? </vraag>
      <vraag nummer="8">Bent u bereid deze vragen te beantwoorden voor 30 mei? </vraag>
      <noten afkomstig="vraag">
         <noot nummer="1" datum="2000-04-18" bron="ANP">ANP, 18 april 2000</noot>
      </noten>
   </vragen>
   <antwoorden aantal="6">
      <antwoord nummer="1 en 2">De Nederlandsche Bank (DNB) heeft begin april jl. een uitgewerkt scenario voor de chartale omwisseling, alsmede een bijbehorende veiligheidsanalyse, ter goedkeuring aan het ministerie van Financiën voorgelegd. Het scenario geeft een nadere technische invulling binnen de kaders die zijn neergelegd in het advies van het Nationaal Forum voor de introductie van de euro (NFE) en het daarop gebaseerde kabinetsstandpunt van 8 december 1998 (kamerstuk 25 107 nr. 28). Deze nadere invulling is door DNB ontwikkeld in nauwe samenwerking met de meest betrokken partijen, waaronder de detailhandel. Deze samenwerking wordt door alle betrokken partijen als open en constructief beschouwd. Financiën heeft DNB inmiddels gevraagd de verdere uitwerking van de chartale omwisseling op basis van dit scenario voort te zetten. Definitieve goedkeuring van het uitgewerkte scenario zal naar verwachting in juni, na beoordeling van de veiligheidsanalyse, plaatsvinden. Volgens de vastgestelde procedure (ik verwijs hiervoor naar mijn voortgangsrapportage aan de Kamer van 15 december 1999) is aan het NFE van 10 mei jl. de voortgang gerapporteerd. Goedkeuring door het NFE is in formele zin niet aan de orde. Wel heeft het Forum het belang onderstreept van de in de rapportage genoemde maatregelen gericht op het beperken van de wisselgeldbehoefte bij winkels en andere toonbankinstellingen begin 2002. Eén van die maatregelen betreft het in verkoop brengen van euromuntpakketten voor het publiek ter waarde van 25 gulden vanaf half december 2001. Hiervoor zal ik de Kamer binnenkort per brief nader informeren. Tijdens het NFE van 10 mei jl. beschikten niet alle partijen over de achterliggende integrale technische invulling van DNB. Een aantal minder direct bij de chartale omwisseling betrokken NFE-partijen maakt immers geen deel uit van de projectstructuur van DNB. Inmiddels is het document – vertrouwelijk – ter informatie aan alle NFE-partijen gezonden. Desgewenst zal ik het technische document op vertrouwelijke basis aan de Kamer beschikbaar stellen. </antwoord>
      <antwoord nummer="3">Nee. Signalen over op grote schaal dreigende, ontoereikende creditplafonds hebben mij noch via DNB, noch via het NFE bereikt. In DNB-kader zal met betrokken partijen (banken en detailhandel) nog nadere invulling aan een en ander worden gegeven. Bedrijven zullen overigens pas begin januari 2002 worden gevaluteerd voor de eind december 2001 af te leveren startpakketten met euromunten. </antwoord>
      <antwoord nummer="4">Zoals ik u reeds eerder meldde, onder meer in mijn brief van 15 december 1999, staat de ECB het niet toe dat eurobiljetten voor 1 januari 2002 onder het publiek worden verspreid. In dit standpunt zal naar mijn stellige overtuiging geen verandering komen. Het belang van voldoende kleine coupures (euro 5 en 10) bij het grote publiek begin januari 2002 kan ik evenwel onderschrijven. Met het bankwezen is daarom afgesproken dat, waar mogelijk, geldautomaten begin januari 2002 ook deze kleinste coupures uit zullen geven. </antwoord>
      <antwoord nummer="5 en 6">Het persbericht is mij bekend. Voor de overige vragen over de muntpakketten verwijs ik naar de hierboven genoemde brief die u binnenkort zult ontvangen. </antwoord>
      <antwoord nummer="7">Ik verwijs hiervoor naar mijn brief van 8 december 1998 (kamerstuk 25 107, nr. 28): «In Duitsland verliest de DM weliswaar in formele zin de hoedanigheid van wettig betaalmiddel op 1 januari 2002, maar heeft de detailhandel zich collectief verplicht om nog tot 28 februari DM te blijven accepteren. De facto is er dus sprake van een duale fase van twee maanden.» </antwoord>
      <antwoord nummer="8">Ja. </antwoord>
      <noten afkomstig="antwoord"/>
   </antwoorden>
</kvr>
