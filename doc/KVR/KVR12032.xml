<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Witteveen-Hevinga en Swildens-Rozendaal (beiden PvdA) aan de minister van Volkshuisvesting, Ruimtelijke Ordening en Milieubeheer en aan de staatssecretarissen van Landbouw, Natuurbeheer en Visserij en van Verkeer en Waterstaat over de opvang van zeehonden. (Ingezonden 3 mei 2000); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12032
</item>
         <item attribuut="Inhoud">Vragen over de mogelijke onevenredig opvang van zeehonden door de Zeehondencrèche in Pieterburen. (Trouw, maart 2000 en Nieuwsblad van het Noorden, 10 april 2000).</item>
         <item attribuut="Rubriek">Natuur (Fauna) Natuur (Natuurmonumenten)</item>
         <item attribuut="Trefwoorden">Waddenzee Zeehonden</item>
         <item attribuut="Vindplaats">Kamervragen met antwoord 1999-2000, nr. 1572, Tweede Kamer</item>
         <item attribuut="Vraagnr_bij_indiening">2990010520</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="PvdA">Witteveen-Hevinga</persoon>
            <persoon partij="PvdA">Swildens-Rozendaal</persoon>
         </item>
         <item attribuut="Datum_reaktie">2000-07-14</item>
         <item attribuut="Datum_indiening">2000-05-03</item>
         <item attribuut="Document-id">KVR12032</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3559" allpagenumbers="3559 3560 3561" vetnummer="2990010520" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12032" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1572" onderwerp="" indiendatum="2000-05-3">
         <vrager partij="PvdA" oorsprong="parlement">Witteveen-Hevinga</vrager>
         <vrager partij="PvdA" oorsprong="parlement">Swildens-Rozendaal</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer en aan de staatssecretarissen van Landbouw, Natuurbeheer en Visserij en van Verkeer en Waterstaat</vraagt-aan>
      </vraagdata>
      <antwoorddata antwoorddatum="14 juli 2000), zie ook Aanhangsel Handelingen nr. 1333, vergaderjaar 1999–2000">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer en de staatssecretaris van Verkeer en Waterstaat</mede-antwoorder>
      </antwoorddata>
   </meta>
   <vragen aantal="16">
      <vraag nummer="1" voetnoot="1">Heeft u kennisgenomen van de berichtgeving over de mogelijke onevenredige opvang van zeehonden door de Zeehondencrèche in Pieterburen? <voetnoot nummer="1"/>
      </vraag>
      <vraag nummer="2" voetnoot="1">Is het waar dat een opsporingsambtenaar van het ministerie van LNV gesommeerd heeft een eind te maken aan het illegaal opvangen van twee zeehonden in een dierenasiel in Noord-Groningen? Kan het antwoord worden toegelicht? <voetnoot nummer="1"/>
      </vraag>
      <vraag nummer="3">Welke maatregelen hebben de regering van Duitsland, Denemarken en Nederland getroffen ter uitvoering van de afspraken die in 1994 in Leeuwarden gemaakt zijn op de 7de trilaterale ministersconferentie in verband met de afspraken om het vangen en het uitzetten van zeehonden in de Waddenzee tot het laagst mogelijke niveau te beperken? </vraag>
      <vraag nummer="4">Kan een overzicht worden verstrekt hoeveel zeehonden vanaf de conferentie in de diverse landen en per opvangcentrum zijn (op-)gevangen en hoeveel daarvan per centrum teruggebracht zijn in de Waddenzee? Wat is de opvangcapaciteit per centrum in de drie landen? </vraag>
      <vraag nummer="5">Op basis van welke Nederlandse criteria en uitzonderingsbepalingen heeft het opvangen van zeehonden plaatsgehad? Zijn deze vertaald in voorwaarden voor ontheffingen die de opvangcentra in o.a. Nederland nodig hebben voor de opvang van zeehonden? Heeft u hierover overleg gevoerd met uw collega’s in Duitsland en Denemarken? </vraag>
      <vraag nummer="6">Op welke wijze wordt in het ontheffingsbeleid de situatie meegewogen dat de zeehondenpopulatie sinds de virus-epidemie in 1988 volgens de tellingen bijna vervijfvoudigd is, dat het geboortepercentage vrijwel normaal is voor zeehondenpopulaties en dat de jeugdsterfte sterk is afgenomen? </vraag>
      <vraag nummer="7">Op welke wijze wordt u per centrum geïnformeerd over aantallen en soort van de opgevangen zeehonden en de medische behandeling incl. medicijngebruik? </vraag>
      <vraag nummer="8">Kan de Kamer zo spoedig mogelijk de jaarlijkse overzichten vanaf 1995 ontvangen over onderhavige relevante gegevens per centrum zoals u die verplicht bent door te geven aan het Internationaal Waddenzee Secretariaat in Wilhelmshaven? </vraag>
      <vraag nummer="9">Zijn er centra die ook exotische soorten als klapmuts, ringelrob en zadelrob opvangen? Zo ja, wat is uw oordeel daarover? Bestaat er op dit punt internationale regelgeving? </vraag>
      <vraag nummer="10" voetnoot="1">Komt het voor dat deze exotische soorten na genezing in het Waddengebied uitgezet worden? Zo ja, hoe verhoudt zich dat tot de gemaakte afspraken op de trilaterale conferentie en wat is uw oordeel over risico’s die daaraan verbonden zouden kunnen zijn, zoals bijvoorbeeld de mogelijke introductie van nieuwe ziekten? <voetnoot nummer="1"/>
      </vraag>
      <vraag nummer="11">Zijn er zeehondenopvangcentra in de drie landen die subsidie van de nationale, regionale of lokale overheden ontvangen? Zo ja, voor welke activiteiten en voor wel bedrag op jaarbasis en voor welke periode? </vraag>
      <vraag nummer="12" voetnoot="3 4 2 2">Wat is uw oordeel over de stelling dat de slechte conditie van veel opgevangen zeehonden in de zeehondencrèche te Pieterburen in combinatie met een toename van parasieten een teken zou kunnen zijn van beginnende overbevolking? <voetnoot nummer="3"/>Wat is uw oordeel over de stelling dat er rekening zou moeten worden gehouden met vervanging van PCB’s in het milieu door andere uiterst agressieve stoffen als organo-tin verbindingen? <voetnoot nummer="4"/>Wilt u bij het antwoord betrekken dat uit monitoringsprogramma’s geen recente significante verschillen gebleken zijn met de gegevens van voorgaande jaren? <voetnoot nummer="2"/>Wanneer kan de Kamer de onderzoeksresultaten verwachten van de Erasmusuniversiteit te Rotterdam en het RIKZ? <voetnoot nummer="2"/>
      </vraag>
      <vraag nummer="13" voetnoot="2">Wanneer kan de rapportage die het Wetenschappelijk Platform Zeehonden Waddenzee samenstelt over de gezondheidstoestand van de zeehonden in de Waddenzee verwacht worden? <voetnoot nummer="2"/>
      </vraag>
      <vraag nummer="14">Wat zijn tot op heden de resultaten geweest van de afspraken zoals gemaakt op de trilaterale conferentie met betrekking tot het verbod op het vangen van zeehonden? </vraag>
      <vraag nummer="15">Wat is de stand van de uitvoering van de afspraken gemaakt tijdens de laatste trilaterale ministersconferentie over de Waddenzee in Stade? Welke resultaten zijn er per onderdeel te melden? </vraag>
      <vraag nummer="16">Bent u bereid de Kamer zo spoedig mogelijk een notitie te zenden over de stand van zaken van de voorbereiding van de trilaterale ministersconferentie in 2001 in Denemarken? Wilt u bevorderen dat het zeehondenbeleid daar een onderwerp van overleg wordt met dien verstande dat het «Zeehondenbeheersplan 1996–2000» geactualiseerd wordt? Kunt u de Kamer toezenden het recent verschenen rapport «Waddenzee Quality Status Rapport 1999»? </vraag>
      <noten afkomstig="vraag">
         <noot nummer="1" datum="2000-03-24" bron="Trouw 20, 21, 22, 23 en">Trouw 20, 21, 22, 23 en, 24 maart 2000</noot>
         <noot nummer="2">Zie vragen en antwoorden van de leden Witteveen-Hevinga en Swildens-Rozendaal kamerstuk nr. 631, vergaderjaar 1999–2000</noot>
         <noot nummer="3" datum="2000-04-10" bron="Nieuwsblad van het Noorden">Nieuwsblad van het Noorden, 10 april 2000</noot>
         <noot nummer="4" titel="Brieven">Trouw 25 maart 2000 («Brieven»)</noot>
      </noten>
   </vragen>
   <antwoorden aantal="13">
      <antwoord nummer="1">Ja. </antwoord>
      <antwoord nummer="2">Ja. Een Buitengewoon Opsporingsambtenaar (BOA) van het Ministerie van Landbouw, Natuurbeheer en Visserij heeft onlangs in overleg met het regionale kantoor van de AID te Zwolle corrigerend opgetreden middels een aanzegging. De geconstateerde strijdigheden met de ontheffing zijn binnen twee dagen door de Zeehondencrèche gecorrigeerd. In overleg met de AID is derhalve besloten om geen procesverbaal op te maken. </antwoord>
      <antwoord nummer="3">Het trilaterale zeehondenbeleid is erop gericht om de opvang van zieke, gewonde of zeer jonge zeehonden zo laag mogelijk te houden (Verklaring van Leeuwarden 1994). Het beleid is doorvertaald in nationale beleidskaders en wetgeving. Bij Kamervragen van het lid Van den Bos (D66, mei 1997) in het kader van de Gezondheids- en Welzijnswet voor Dieren, is door de Nederlandse regering een standpunt ingenomen over de zogenaamde «zorgplicht». Hierbij is aangegeven dat de zorgplicht vooral aan de orde is in geval van verwonding en ongelukken veroorzaakt door menselijk handelen. Ook bij calamiteiten zal per geval worden bezien of, en zo ja, welk ingrijpen noodzakelijk is. </antwoord>
      <antwoord nummer="4/8" voetnoot="1">Ja, een trilateraal overzicht opgesteld door het Common Wadden Sea Secretariaat is bijgevoegd (bijlage 1). <voetnoot nummer="1"/>Op basis van opvanggegevens uit het verleden is af te leiden dat de opvangcapaciteit per opvangcentrum verschilt en uiteen loopt van 40 tot 70. Daarbij moet worden opgemerkt dat de meeste opgevangen zeehonden een korte periode verblijven in een opvangcentrum. </antwoord>
      <antwoord nummer="5" voetnoot="1">Zie ook 3. In 1995 is een Gedragscode opgesteld en aan alle rijksvaartuigen op de Waddenzee verstrekt. Tevens krijgen de vrijwilligers die werk verrichten voor opvangcentra instructies voor zeehondenopvang. De gedragscode en genoemde instructies zijn bijgevoegd (bijlage 2 en 3). <voetnoot nummer="1"/>In de vigerende ontheffingen welke krachtens de Natuurbeschermingswet in 1996 aan de zeehondenopvangcentra werden verleend, zijn voorwaarden opgenomen voor het mogen houden, vervoeren en weer uitzetten van zeehonden. De verleende ontheffingen lopen af per 31 december 2000. De nieuw te verlenen ontheffingen zullen worden geactualiseerd. Het zeehondenbeleid voor de gehele Waddenzee zal op de komende Trilaterale Regeringsconferentie onderwerp van gesprek zijn. Afstemmend ambtelijk overleg hierover is reeds met Duitsland en Denemarken in gang gezet. </antwoord>
      <antwoord nummer="6">In het Quality Status Report is aangegeven dat thans ten aanzien van de gewone zeehond sprake is van een levensvatbare populatie. Wel ligt de omvang ervan veel lager dan in het verre verleden, en kunnen ziekten en onnatuurlijke (menselijke) oorzaken voor aanzienlijke fluctuaties in de aantallen zorgen. Daarom kan niet worden voorspeld hoeveel (zieke of gewonde) zeehonden worden gevonden en worden aangeleverd aan opvangcentra. Het is om deze reden niet mogelijk een goed ontheffingenbeleid te voeren op basis van aantallen dieren. Daarom is er geen limiet gesteld aan het aantal op te vangen c.q. te houden zeehonden. Vanuit de Gezondheids- en Welzijnswet voor Dieren en de daarin genoemde «zorgplicht» wordt dezerzijds, vanuit ethisch oogpunt bezien de verzorging van zieke en/of gewonde dieren, die door burgers worden aangebracht aan opvangcentra, acceptabel geacht. </antwoord>
      <antwoord nummer="7">De opvangcentra zijn volgens de voorwaarden van de lopende ontheffingen verplicht om jaarlijks gegevens te verstrekken en zij doen dit ook. Het betreft gegevens over aantallen, leeftijd, sterfte, en uitzetting van de gewone en de grijze zeehond in de Waddenzee. Het verstrekken van gegevens over medische behandeling is niet verplicht gesteld. Deze gegevens kunnen op vrijwillige basis worden aangeleverd. Niet alle opvangcentra doen dit tot op heden. Deze informatie en de interpretatie daarvan komen aan de orde in het Wetenschappelijk Platform Zeehonden Waddenzee. Ik overweeg om het verplicht leveren van de gegevens over medicijngebruik e.d. in de nieuwe ontheffingen op te nemen. </antwoord>
      <antwoord nummer="9">Ja, in het verleden zijn wel enkele in de vraag genoemde dieren voor verzorging aangeboden. In overleg met opvangcentra dienen dergelijke dieren in quarantaine te worden geplaatst en al naar gelang de specifieke situatie te worden overgebracht naar het Dolfinarium te Harderwijk. Daar worden ook andere zeezoogdieren dan zeehonden, zoals bijvoorbeeld gestrande bruinvissen, opgevangen. In de nieuw op te stellen ontheffingen ben ik voornemens de kaders hiervoor aan te geven. In trilateraal verband zal ik hiervoor in het kader van de voorbereiding van de komende Regeringsconferentie aandacht vragen. Er bestaan hierover geen trilaterale afspraken. </antwoord>
      <antwoord nummer="10">Nee, deze zogenaamde «dwaalgasten» worden teruggezet in hun natuurlijke habitat. </antwoord>
      <antwoord nummer="11">Na 1997 (Verklaring van Stade) zijn ten behoeve van de opvang aan de Nederlandse opvangcentra geen subsidiegelden verstrekt. Ook de andere opvangcentra in Duitsland en Denemarken zijn private organisaties. Zij functioneren zonder overheidssteun. De Nederlandse opvangcentra hebben zich inmiddels op het gebied van voorlichting en educatie over de Waddenzee sterk ontwikkeld. Daarmee wordt duidelijk voorzien in een behoefte van burgers hetgeen dezerzijds als positief wordt gewaardeerd. Daarom ook worden op projectbasis voor voorlichting en educatie enkele subsidies verstrekt aan Ecomare en de Zeehondencrèche Pieterburen. 12/13 De genoemde stellingen en destijds gestelde vragen over de gezondheidstoestand van de zeehondenpopulatie in de Waddenzee zijn inmiddels een belangrijk onderdeel van beraadslaging door het Nederlandse Wetenschappelijk Platform Zeehonden Waddenzee. In dit platform zijn de belangrijkste deskundigen van onderzoeksinstituten en organisaties, waaronder de Erasmus Universiteit en het RIKZ, vertegenwoordigd. Naar verwachting zullen eind dit jaar de eerste resultaten van deze onderzoeken in dit Platform beschikbaar zijn. </antwoord>
      <antwoord nummer="14">Een verbod op het vangen of verstoren van zeehonden is per land verankerd in beleids- en wettelijke kaders. In ons land gaat het daarbij om de Natuurbeschermingswet en de Flora- en Faunawet. Per land is ten behoeve van wetenschappelijk onderzoek en ten behoeve van het opvangen en verzorgen van zieke of gewonde (zeer jonge) zeehonden een uitzondering mogelijk op het verbod van het vangen van zeehonden. Voor deze activiteiten worden in Nederland ontheffingen verleend op grond van de Natuurbeschermingswet. </antwoord>
      <antwoord nummer="15">Ten aanzien van de opvang van zeehonden zijn tijdens de Regeringsconferentie van Stade geen nieuwe afspraken gemaakt. Met betrekking tot de doorwerking van de doelen voor gewone en grijze zeehonden verwijst de Verklaring van Stade naar het Zeehonden Beheersplan 1996–2000. Dit beheersplan wordt thans geëvalueerd waarna in trilateraal verband wordt bezien of aanpassing noodzakelijk is. Het Nederlandse Wetenschappelijk Platform Zeehonden Waddenzee zal hiervoor bouwstenen aanleveren. Bij deze evaluatie dienen, naast de gezondheidstoestand van de zeehondenpopulatie, ook ethische en educatieve aspecten een rol te spelen. Meer algemene in Stade gemaakte afspraken, vastgelegd in het Trilaterale Wadden Plan, over zeehonden hebben betrekking op de bescherming van de gewone en grijze zeehonden en op het voorkomen van het verdrinken van zeehonden in drijfnetten en fuiken. Ten aanzien van de eerste afspraak valt te melden dat een inventarisatie van actuele en potentiële rustgebieden voor de grijze zeehond in gang is gezet en dat op basis daarvan in overleg met lokale overheden en belangengroepen bezien zal worden of en waar op flexibele basis gebieden kunnen worden afgesloten. Voor wat betreft het verdrinken van zeehonden zijn in Nederland reeds langer maatregelen verplicht om dit door middel van de plaatsing van een keerwant in de visfuik te voorkomen. Dit middel blijkt goed te werken. Visserij met drijfnetten vindt in de Waddenzee niet plaats. </antwoord>
      <antwoord nummer="16">Ja, een notitie over de stand van zaken zal u dit najaar worden toegezonden. Ja, zoals reeds bij vraag 5 aangegeven, zal ik bevorderen dat, in het kader van de evaluatie en mogelijke herziening van het Zeehonden Beheersplan 1996–2000, het zeehondenbeleid bij de Regeringsconferentie in 2001 onderwerp van overleg zal zijn. Ja, het recent verschenen «Quality Status Report» zend ik u op zo kort mogelijke termijn toe. Een samenvatting is bijgevoegd (bijlage 4). </antwoord>
      <noten afkomstig="antwoord">
         <noot nummer="1"/>
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
