<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oven (PvdA) aan de minister van Justitie over het NOVO-team. (Ingezonden 8 februari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13215
</item>
         <item attribuut="Inhoud">Vragen over de tot nu toe magere resultaten van het Nationaal Opsporingsteam voor Oorlogsmisdrijven (NOVO-team). (Trouw, 19 januari 2001).</item>
         <item attribuut="Rubriek">Strafrecht en strafprocesrecht (Misdrijven) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Oorlogsmisdrijven Opsporingen</item>
         <item attribuut="Vindplaats">Kamervragen met antwoord 2000-2001, nr. 777, Tweede Kamer</item>
         <item attribuut="Vraagnr_bij_indiening">2000106110</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Oven</persoon>
         </item>
         <item attribuut="Datum_reaktie">2001-03-02</item>
         <item attribuut="Datum_indiening">2001-02-08</item>
         <item attribuut="Document-id">KVR13215</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1609" allpagenumbers="1609 1610" vetnummer="2000106110" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13215" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="777" onderwerp="" indiendatum="2001-02-8">
         <vrager partij="PvdA" oorsprong="parlement">Van Oven</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2001-03-2">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Is het Nationaal Opsporingsteam voor Oorlogsmisdrijven (NOVO-team) er – ondanks jarenlange arbeid – tot nu toe niet in geslaagd verdachten voor de rechter te brengen? <voetnoot nummer="1"/>
      </vraag>
      <vraag nummer="2">Kan de leider van het opsporingsteam momenteel feitelijk slechts over vijf rechercheurs beschikken op een formatie van acht? Zo ja, hoe komt dat? </vraag>
      <vraag nummer="3">Hoeveel dossiers heeft de IND inmiddels ter onderzoek naar het NOVO-team toegezonden? </vraag>
      <vraag nummer="4">Hoeveel dossiers heeft het NOVO-team daarvan daadwerkelijk kunnen bezien? </vraag>
      <vraag nummer="5">Bent u bereid jaarrapportages van het NOVO-team aan de Tweede Kamer over te leggen? </vraag>
      <vraag nummer="6" voetnoot="2">Herinnert u zich uw toezegging in JBZ-verband <voetnoot nummer="2"/>te bezien op welke wijze door de lidstaten van de EU zou kunnen worden samengewerkt bij de opsporing en vervolging van oorlogsmisdadigers? </vraag>
      <vraag nummer="7">Welk resultaat hebben uw inspanningen tot nu toe gehad? </vraag>
      <vraag nummer="8">Deelt u de mening dat de opsporing en vervolging van oorlogsmisdadigers op Nederlands grondgebied prioriteit verdient? </vraag>
      <vraag nummer="9">Ziet u aanleiding de kwantitatieve bezetting en de werkwijze van het NOVO-team opnieuw te bezien? </vraag>
      <noten afkomstig="vraag">
         <noot nummer="1" datum="2001-01-19" bron="Trouw">Trouw, 19 januari 2001</noot>
         <noot nummer="2" documenttype="Kamerstuk" kamerstuk-id="26 262" documentnummer="4">Kamerstuk 26 262, nr. 4</noot>
         <noot nummer="3">Brief n.a.v. het Algemeen Overleg van 1 december 1998, kamerstuk 26 262, nr. 3</noot>
      </noten>
   </vragen>
   <antwoorden aantal="9">
      <antwoord nummer="1">Het Openbaar Ministerie heeft naar aanleiding van door het NOVO-team onderzochte zaken tot heden nog geen verdachte van oorlogsmisdrijven voor de rechter kunnen brengen. Het Openbaar Ministerie heeft in 46 zaken die naar aanleiding van aangiften onderzocht zijn in sommige gevallen na uitgebreid onderzoek, waarbij vele getuigen werden gehoord, ook in het buitenland uiteindelijk moeten besluiten om bij gebrek aan bewijs geen vervolging in te stellen. In vier zaken loopt op dit moment nog een onderzoek. Voor de activiteiten van het NOVO-team met betrekking tot de 1F-zaken verwijs ik naar mijn antwoord op vraag 4. In zijn algemeenheid merk ik nog op dat praktische problemen, waaronder in het bijzonder de moeilijkheid om getuigen die veelal in het buitenland verblijven, te traceren, te bereiken en bereid te vinden om alsnog te verklaren, alsmede het tijdsverloop tussen het begaan van het feit en het onderzoek, de opsporing van oorlogsmisdrijven tot een ingewikkelde en langdurige kwestie maken. </antwoord>
      <antwoord nummer="2">Ja. Door omstandigheden zijn vijf van de acht rechercheurs in het afgelopen jaar vertrokken. Hoewel het niet eenvoudig is nieuwe medewerkers te werven, zijn inmiddels twee plaatsen weer vervuld. Men is thans bezig met de vervulling van de drie overige functies. </antwoord>
      <antwoord nummer="3">De Immigratie- en Naturalisatie Dienst (IND) heeft vanaf januari 1998, tot en met januari 2001, 170 zgn. 1F-dossiers naar het OM Arnhem gezonden. Een 1F-dossier is een dossier, waarbij een beschikking, gebaseerd op artikel 1F van het Vluchtelingenverdrag, is afgegeven. Zo’n beschikking houdt in dat de betrokkene geen verblijfsstatus in Nederland verkrijgt omdat er ernstige redenen zijn om te veronderstellen dat hij bijvoorbeeld oorlogsmisdrijven heeft begaan of daarvoor verantwoordelijk is geweest. </antwoord>
      <antwoord nummer="4">De 170 1F-dossiers die door de IND aan het Openbaar Ministerie te Arnhem zijn gezonden, zijn in eerste instantie beoordeeld op de vraag of de aangeleverde gegevens voldoende waren voor een strafrechtelijk onderzoek. Op basis van deze eerste beoordeling zijn 43 zaken opgelegd De resterende 127 zaken komen in beginsel in aanmerking om een opsporingsonderzoek te starten, met inachtneming van de gestelde prioriteitsstelling ten aanzien van Joegoslaven en Afghanen. Momenteel (tot eind januari 2001) zijn 96 zaken (Afghanen) geanalyseerd. Waar mogelijk zijn dwarsverbanden gelegd en is informatie veredeld. Geconstateerd moet worden dat deze 1F-zaken niet of nauwelijks aanwijzingen bevatten waaruit de persoonlijke betrokkenheid bij concrete strafbare feiten blijkt. Verder onderzoek vindt plaats. Indien daarbij concrete strafbare feiten gevonden worden die te relateren zijn aan personen genoemd in de 1F-dossiers, wordt een strafrechtelijk onderzoek ingesteld. </antwoord>
      <antwoord nummer="5">Het NOVO-team van het KLPD en het WOS-team van het Openbaar Ministerie te Arnhem maken geen separate openbare jaarrapportages, zodat ik deze ook niet kan overleggen. Wel wordt momenteel gewerkt aan een tweetal rapporten over de activiteiten en resultaten van het NOVO-team en het WOS-team. Het eerste betreft een tussenbericht door het Openbaar Ministerie te Arnhem over het werk van het WOS-team. In het kader daarvan komen ook de activiteiten van het NOVO-team aan de orde. Deze evaluatie wordt op korte termijn afgerond en aan het College van Procureurs-Generaal aangeboden. Zodra ik vervolgens het rapport heb ontvangen, zal ik uw Kamer daarover informeren. Het tweede betreft een evaluatie door het WODC van de activiteiten van het NOVO-team. Dit onderzoek wordt thans gestart; het rapport wordt begin 2002 verwacht. Van de resultaten daarvan zal ik uw Kamer eveneens op de hoogte stellen. </antwoord>
      <antwoord nummer="6">Ja. </antwoord>
      <antwoord nummer="7">De inspanningen van Nederland binnen de EU hebben tot nu toe als resultaat gehad dat binnen de relevante werkgroepen en het Comité artikel 36 besprekingen hebben plaatsgevonden op basis van Nederlandse rapporten over EU-aanspreekpunten inzake oorlogsmisdaden. De planning is erop gericht dat tijdens het huidige Zweedse voorzitterschap besluitvorming terzake op het niveau van de JBZ Raad plaatsvindt. </antwoord>
      <antwoord nummer="8">De opsporing en vervolging van oorlogsmisdadigers op Nederlands grondgebied verdient prioriteit, voorzover daarmee gedoeld wordt op oorlogsmisdadigers die zich op Nederlands grondgebied bevinden of bevonden hebben. Dit is ook het uitgangspunt in het plan van aanpak van het NOVO-team. </antwoord>
      <antwoord nummer="9">Op dit moment zie ik nog geen aanleiding voor uitbreiding van het NOVO-team. Zoals ik reeds naar voren heb gebracht in het Algemeen Overleg met de vaste commissie voor Justitie van 24 november 1999 vind ik het verstandig eerst af te wachten wat met de huidige werkwijze en bezetting kan worden bereikt. De vaste commissie aanvaardde deze opvatting. Zoals ik in mijn antwoord op vraag 5 aangaf, verwacht ik binnenkort een tussenbericht en begin 2002 een externe evaluatie. Op basis van deze beide documenten wil ik de vraag onder ogen zien of de formatie en/of de werkwijze van het NOVO-team aanpassing behoeven. </antwoord>
      <noten afkomstig="antwoord"/>
   </antwoorden>
</kvr>
