<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de staatssecretaris van Verkeer en Waterstaat over mogelijke prijsverhogingen van de NS. (Ingezonden 10 juni 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20597
</item>
         <item attribuut="Inhoud">Gevraagd wordt onder meer of de (deels) verbeterde prestaties van de NS een prijsverhoging rechtvaardigen.</item>
         <item attribuut="Rubriek">Consument (Consumentenprijzen) Verkeer, vervoer en waterstaat (Spoorwegen)</item>
         <item attribuut="Trefwoorden">Prijzen Spoorwegen</item>
         <item attribuut="Vindplaats">Kamervragen met antwoord 2003-2004, nr. 1821, Tweede Kamer</item>
         <item attribuut="Vraagnr_bij_indiening">2030415620</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-06-30</item>
         <item attribuut="Datum_indiening">2004-06-10</item>
         <item attribuut="Document-id">KVR20597</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3857" allpagenumbers="3857 3858" vetnummer="2030415620" code="0304tkkvr1821" lopendefooter="Tweede Kamer, vergaderjaar 2003–2004, Aanhangsel" filenaam="KVR20597" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1821" onderwerp="" indiendatum="2004-06-10">
         <vrager partij="SP" oorsprong="parlement">Gerkens</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-06-30">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Acht u de (deels) verbeterde prestaties van de NS een rechtvaardiging voor een prijsverhoging? <voetnoot nummer="1"/>Kunt u uw antwoord toelichten? </vraag>
      <vraag nummer="2">Deelt u de opvatting van het LOCOV dat de reizigers meer willen betalen voor de trein indien de kwaliteit verbetert? Kunt u uw antwoord toelichten? </vraag>
      <vraag nummer="3" voetnoot="2">Bent u bekend met de opvatting van het grootste deel van de treinreizigers dat de tarieven nu al te hoog zijn en niet verder dienen te stijgen? <voetnoot nummer="2"/>Zo ja, gaat u hieraan gehoor geven? Zo neen, bent u bereid dit nader te onderzoeken en geen prijsverhogende maatregelen af te dwingen bij de NS voordat helder is wat de treinreizigers willen? </vraag>
      <vraag nummer="4">Deelt u de mening dat reizigersgroei bij de NS gewenst is en dat prijsstijgingen daar niet aan bijdragen? Kunt u uw antwoord toelichten? </vraag>
      <vraag nummer="5">Zijn de mogelijke prijsverhogingen in overeenstemming met het overgangscontract II? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-06-7" bron="Persbericht NS">Persbericht NS, 7 juni 2004</noot>
         <noot nummer="2">Onderzoek van de SP uit februari 2004</noot>
      </noten>
   </vragen>
   <antwoorden aantal="5">
      <antwoord nummer="1">Wat ik constateer is dat de prestaties van NS in overeenstemming zijn met de daarover gemaakte afspraken met de consumentenorganisaties. Deze prijsverhoging is de uitkomst van een rechtszaak over de tariefverhoging 2002. In een kort geding, waarin de Staat vroeg de prijsverhoging te stoppen op grond van het overgangscontract, hebben destijds de consumentenorganisaties zich gevoegd. De rechter constateerde, kort gezegd, dat het contract met de Staat zich niet tegen de prijsverhoging verzette. NS had echter met consumentenorganisaties afgesproken om vanwege de slechte prestaties in 2002 af te zien van de reguliere, jaarlijkse prijsverhoging. De rechter vond dat die belofte aan de reiziger en de consumentenorganisaties een bindende overeenkomst was. Op dat moment is die prijsverhoging door de rechter tegengehouden. Vervolgens zijn NS en de consumentenorganisaties een aantal voorwaarden overeengekomen waaronder de door NS geplande tariefstijging in tranches kan worden ingehaald en de tussen hen aanhangige rechtszaak wordt beëindigd. De consumentenorganisaties hebben vastgesteld dat inmiddels meetbaar aan de afgesproken prestatie-eisen wordt voldaan en NS de prijzen mag verhogen. Ik zie geen reden deze afspraken tussen NS en consumentenorganisaties te doorbreken. </antwoord>
      <antwoord nummer="2">Ik kan mij herkennen in deze opvatting van de organisaties verenigd in het LOCOV. Ook ik hecht veel belang aan de kwaliteit van het spoor. Om die reden investeert Verkeer en Waterstaat veel ter verbetering daarvan. In de afweging die NS daarbij moet maken gaat het echter niet alleen om wat de reiziger wil, maar ook om wat mogelijk is, gegeven de rijksbijdrage aan het spoor en de productiekosten. NS bedient een groot netwerk waarbij in heel Nederland, de hele week door treinen rijden. Dat is goed, maar kost ook veel geld, want lang niet alle treindiensten dekken hun kosten. NS zal de komende jaren intern fors bezuinigen en efficiënter moeten werken. Tegelijk wordt ook NS geconfronteerd met inflatie en kostenstijgingen, die in lijn met wat hierover in de vervoersconcessie is vermeld, aan de reiziger mogen worden doorberekend. Ik ben van mening dat de kwaliteit de komende jaren beter moet en zal worden, maar dat hierbij een prijsstijging ook voor de reiziger onvermijdelijk is. </antwoord>
      <antwoord nummer="3">Het onderzoek van de SP uit februari 2004 waaraan u refereert, is mij in detail niet bekend. Ik kan het onderzoek dan ook niet op waarde schatten. Ik zal zelf geen nader onderzoek doen, daar in de afweging van de (tarief)bepalingen van de concessie meerdere belangen moeten worden afgewogen: die van de reiziger, die van de NS en die van de belastingbetaler (zie tevens mijn antwoord op vraag 1 en vraag 3). Het is in het belang van de reiziger dat NS in staat blijft te investeren in de continuïteit en de kwaliteit van het vervoer. Hoewel ik het klantoordeel van de reizigers van NS een belangrijk gegeven vind, waarnaar zowel nu als onder de concessie onderzoek wordt gedaan, gaat het mij te ver om tariefverhogingen pas toe te staan wanneer de reiziger dit goedkeurt. </antwoord>
      <antwoord nummer="4">Zo algemeen gesteld is groei van het aantal reizigers geen doel van het beleid. Het doel is veel meer het bieden van een goed vervoersperspectief aan de reiziger. In de bepalingen van de vervoersconcessie heb ik een evenwicht gezocht tussen prijsstijgingen, volume-effecten en de verschillende belangen waarop ik hiervoor al ben ingegaan. </antwoord>
      <antwoord nummer="5" voetnoot="1">Zoals ik in mijn antwoord op vraag 1 heb gezegd vind ik de tussen NS en consumentenorganisaties overeengekomen schikking niet onredelijk en heb ik de prijseffecten ervan verrekend met de tariefruimte in de concessie. Nu de vereiste prestaties zich al eerder voordoen dan de concessie in werking treedt, zie ik geen grond om me er tegen te verzetten dat die prijsstijging, conform de afspraak tussen NS en consumentenorganisaties, direct wordt doorgevoerd. Om eventuele resterende onduidelijkheid over de mogelijkheid daartoe onder het vigerende contract te voorkomen, is het contract geamendeerd (ter informatie voeg ik het betreffende, door betrokken partijen goedgekeurde amendement als bijlage <voetnoot nummer="1"/>bij deze brief). Het contract moest worden aangepast om de prijsverhoging mogelijk te maken. Het contract regelt namelijk dat niet gebruikte tariefruimte uit een vorig jaar, niet mag worden meegenomen naar een volgend jaar. Het zou overigens de vraag zijn of de Staat zich daar succesvol op kan beroepen bij een rechter, nu juist die eerdere tariefsverhoging al in rechte werd betwist, de bodemprocedure nog liep (en nu wordt geschikt) en de rechter in kort geding de tariefsverhoging weliswaar heeft tegengehouden vanwege een afspraak met de consumentenorganisaties, maar ook heeft gezegd dat het onder het overgangscontract zelf wel had gemogen. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
