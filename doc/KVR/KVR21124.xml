<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de mogelijke toename van alcoholgebruik onder jongeren. (Ingezonden 2 juli 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21124
</item>
         <item attribuut="Inhoud">Vragen naar aanleiding van berichten over 'onrustbarend' gestegen alcoholgebruik onder jongeren, in het licht van eerdere voorstellen van de minister van VWS gericht op stopzetting van indringende alocholreclame en marketing in de categorie minderjarigen en herhaalde oproepen aan de alcoholbranche om zelf met voorstellen te komen.</item>
         <item attribuut="Rubriek">Welzijn (Jeugdigen) Welzijn (Verslavingszorg)</item>
         <item attribuut="Trefwoorden">Alcoholgebruik Jeugdigen</item>
         <item attribuut="Vindplaats">Kamervragen met antwoord 2003-2004, nr. 2287, Tweede Kamer</item>
         <item attribuut="Vraagnr_bij_indiening">2030417010</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2004-09-14</item>
         <item attribuut="Datum_indiening">2004-07-02</item>
         <item attribuut="Document-id">KVR21124</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4845" allpagenumbers="4845 4846" vetnummer="2030417010" code="0304tkkvr2287" lopendefooter="Tweede Kamer, vergaderjaar 2003–2004, Aanhangsel" filenaam="KVR21124" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2287" onderwerp="" indiendatum="2004-07-2">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="14 september 2004), zie ook Aanhangsel Handelingen nr. 2030, vergaderjaar 2003–2004">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Wat is uw reactie op de resultaten uit het onderzoek van het Trimbos-instituut dat het alcoholgebruik onder jongeren, in 2003 ten opzichte van vier jaar ervoor, vooral onder meisjes onrustbarend is toegenomen? <voetnoot nummer="1"/>
      </vraag>
      <vraag nummer="2" voetnoot="2">Heeft de alcoholbranche inmiddels gereageerd op uw voorstellen, gericht op stopzetting van marketing op de categorie minderjarigen, zoals gesteld in uw brief van 22 januari 2004 aan de branche waarin u deze de tijd geeft tot 15 maart 2004 met voorstellen te komen? <voetnoot nummer="2"/>
      </vraag>
      <vraag nummer="3">Wat zijn de voorstellen van de branche, en voldoen deze aan uw eis om jongeren te vrijwaren van indringende alcoholreclame en marketing, en is hier overleg over geweest? </vraag>
      <vraag nummer="4" voetnoot="3">Indien er geen overleg is geweest of het overleg tot onvoldoende resultaten heeft geleid, betekent dat dan dat u nu een Reclamebesluit gaat voorstellen, zoals u eerder in antwoord op Kamervragen heeft aangegeven? <voetnoot nummer="3"/>Zo neen, waarom wacht u zo lang met wettelijke maatregelen tegen alcoholreclame gericht op jongeren? </vraag>
      <vraag nummer="5" voetnoot="4">Deelt u de mening dat de branche genoeg tijd heeft gehad, aangezien u ze hierover al op 8 september 2003 heeft geschreven <voetnoot nummer="4"/>, en tot welke datum geeft u de branche nog de tijd om tot niet-vrijblijvende afspraken te komen? </vraag>
      <vraag nummer="6">Waarom heeft u nog geen enkele zichtbare actie ondernomen, en wat is het argument om steeds maar te blijven vertrouwen op de alcoholbranche wat betreft aanpassing van zelfregulering? </vraag>
      <vraag nummer="7" voetnoot="5">Wat is uw reactie op de oproep van de Stichting Alcoholpreventie (STAP) om internationaal aanvaarde onderzoeksresultaten over alcoholbeleid in praktijk te brengen door onder meer een actief accijnsbeleid en het beperken van het aantal verkooppunten? <voetnoot nummer="5"/>
      </vraag>
      <vraag nummer="8">Overweegt u in navolging van Zwitserland, Duitsland en Ierland, de accijnstarieven voor alcoholhoudende premixdranken substantieel te verhogen? </vraag>
      <vraag nummer="9">Bent u op de hoogte van het feit dat premixen de meest populaire alcoholhoudende drank is onder jongeren? </vraag>
      <noten afkomstig="vraag">
         <noot nummer="6"/>
         <noot nummer="1">Trouw, 30juni 2004</noot>
         <noot nummer="2" datum="2004-01-22" bron="Brief minister VWS aan de alcoholbranche (POG/GB 2447560)">Brief minister VWS aan de alcoholbranche (POG/GB 2447560), 22 januari 2004</noot>
         <noot nummer="3" documenttype="Kamerstuk" kamerstuk-id="22 894" documentnummer="20">Kamerstuk 22 894, nr. 20(vraag 152)</noot>
         <noot nummer="4" documenttype="Kamervragen" documentnummer="669" documentjaargang="2003-2004">Aanhangsel Handelingen, nr. 669, vergaderjaar 2003–2004.</noot>
         <noot nummer="5" titel="Babor et al (2003) Alcohol: No Ordinary Commodity-Research and Public Policy. Oxford and London: Oxford University Press">Persbericht STAP, 30juni 2004 «Babor et al (2003) Alcohol: No Ordinary Commodity-Research and Public Policy. Oxford and London: Oxford University Press»</noot>
         <noot nummer="6">Meting alcoholgebruik jongeren. Onderzoek onder Nederlandse jongeren 10t/m 15 jaar. Amsterdam: NIPO, Pol, M. van de &amp; Duijser, E. (2003)</noot>
      </noten>
   </vragen>
   <antwoorden aantal="9">
      <antwoord nummer="1">Dit zijn verontrustende cijfers. Ik maak mij zorgen over het feit dat minderjarigen, vooral meisjes, op steeds jongere leeftijd al zoveel drinken. De populariteit van de zoete premixen lijkt daar de afgelopen jaren invloed op te hebben gehad. Hoewel jongens nog altijd (veel) meer drinken dan meisjes is het wel positief dat jongens minder zijn gaan drinken en ook minder vaak dronken zijn dan in de peiling van 4 jaar geleden. </antwoord>
      <antwoord nummer="2">Ja. Aanvankelijk had alleen de Stichting Verantwoord Alcoholgebruik (STIVA) gereageerd op mijn voorstellen. Omdat deze reactie nog onvoldoende was, is de branche gevraagd om met een nieuwe reële reactie te komen. Inmiddels hebben de STIVA, de SlijtersUnie en Koninklijk Horeca Nederland (KHN) gereageerd. Het Platform voor alcoholhoudende dranken voor thuisgebruik (PVAD) heeft niet gereageerd. </antwoord>
      <antwoord nummer="3">De reacties van de branche zijn verschillend. Vooral de STIVA heeft een uitgebreide reactie geschreven, met naast een reactie op mijn voorstellen, aanvullende ideeën om gezamenlijk de alcoholproblematiek bij jongeren aan te pakken. De STIVA bepleit verder een aanscherping van de bestaande reclamecode; de SlijtersUnie is voor een wettelijke regeling. Koninklijk Horeca Nederland heeft alleen gereageerd op mijn voorstel om happy hours te verbieden. KHN staat daar afwijzend tegenover. Overleg over de beleidsvoornemens vindt dit najaar plaats. </antwoord>
      <antwoord nummer="4">Beperking van reclame en marketing richting minderjarigen is belangrijk bij de preventie van alcoholmisbruik onder jongeren. Ik ben voornemens de komende winter een beleidsbrief over de aanpak van de problematiek van alcoholmisbruik onder jongeren aan de Tweede Kamer aan te bieden, dit mede in reactie op onder meer de motie Buijs (27 565, nr 9). Deze beleidsbrief zal samenhangende maatregelen bevatten om het drinkgedrag onder jongeren in te dammen. Daarom start dit najaar, wanneer de contouren van de beleidsbrief duidelijk zijn, het overleg met de alcoholsector over het stopzetten van alcoholreclame en -marketing gericht op jongeren. Want, hoewel in de huidige reclamecode al wordt bepaald dat alcoholreclame zich niet mag richten op jongeren, in de praktijk blijkt dat nog erg veel jongeren door alcoholreclame worden bereikt. Mocht blijken dat over belangrijke onderwerpen geen overeenstemming kan worden bereikt, dan kan ik regeling via een Reclamebesluit krachtens de Drank- en Horecawet overwegen. </antwoord>
      <antwoord nummer="5">Ja, zie verder mijn antwoord op vraag 4. </antwoord>
      <antwoord nummer="6">Voor het eerste deel van deze vraag verwijs ik naar mijn antwoord op vraag 4. Mijn voorkeur gaat in beginsel uit naar zelfregulering, omdat er dan een beroep gedaan kan worden op het bedrijfsleven dat – naar ik aanneem – bereid is maatregelen te nemen in het kader van verantwoord ondernemen. Zelfregulering past ook het beste in het kabinetsstreven naar minder regels en administratieve lasten. </antwoord>
      <antwoord nummer="7">Die onderzoeksresultaten zijn mij bekend. Ik zal deze onderzoekresultaten gebruiken bij de voorbereiding van de in het antwoord op vraag vier genoemde beleidsbrief. </antwoord>
      <antwoord nummer="8">We hebben kennisgenomen van de maatregelen die in het buitenland zijn genomen ten aanzien van de alcoholhoudende premixdranken. Een afzonderlijke accijnsverhoging of een afzonderlijk accijnstarief voor alcoholhoudende premixdranken is op grond van de huidige communautaire wetgeving niet mogelijk. Toch hebben inmiddels enkele landen binnen de Europese Unie zoals Duitsland, Ierland en Frankrijk, en ook Zwitserland een constructie gevonden om premixen extra te belasten. In Duitsland heeft men bijvoorbeeld een gehele nieuwe verbruiksbelasting geïntroduceerd die naast de accijns wordt geheven over de mixdrank (de zgn. «Alkopop Steuer»). Deze heffing is per 2 augustus jl. ingegaan. Ik zal deze ontwikkeling mede met behulp van mijn Europese contacten en samen met het ministerie van Financiën de komende tijd volgen en u hierover informeren in de bij het antwoord op vraag vier genoemde beleidsbrief. </antwoord>
      <antwoord nummer="9">Ja. Uit het Peilstationonderzoek 2003 van het Trimbos instituut blijkt dat premixen de meest populaire drankjes zijn onder jongeren op de basisschool en in het voortgezet onderwijs. </antwoord>
      <noten afkomstig="antwoord"/>
   </antwoorden>
</kvr>
