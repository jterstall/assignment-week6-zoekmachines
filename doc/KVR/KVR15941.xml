<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="voor zorgverzekeringen." aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Blerck-Woerdman (VVD) aan de minister van Volksgezondheid, Welzijn en Sport over een farmacie-experiment in Limburg. (Ingezonden 22 februari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15941
</item>
         <item attribuut="Inhoud">Binnen de huidige regelgeving mogen huisartsen niet extra beloond worden door de zorgverzekeraar, wanneer zij zuinig medicijnen voorschrijven.</item>
         <item attribuut="Rubriek">Gezondheidszorg (Geneesmiddelen) Gezondheidszorg (Zorgverzekeringen)</item>
         <item attribuut="Trefwoorden">Geneesmiddelen Ziekenfondsverzekering</item>
         <item attribuut="Vindplaats">Kamervragen met antwoord 2001-2002, nr. 1385, Tweede Kamer</item>
         <item attribuut="Vraagnr_bij_indiening">2010206900</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Van Blerck-Woerdman</persoon>
         </item>
         <item attribuut="Datum_reaktie">2002-07-05</item>
         <item attribuut="Datum_indiening">2002-02-22</item>
         <item attribuut="Document-id">KVR15941</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2931" allpagenumbers="2931 2932" vetnummer="2010206900" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15941" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1385" onderwerp="" indiendatum="2002-02-22">
         <vrager partij="VVD" oorsprong="parlement">Van Blerck-Woerdman</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op ervan op de hoogte dat verzekeraar CZ op grond van bestaande regelgeving huisartsen in Zuid-Limburg niet extra mag belonen wanneer ze zuinig medicijnen voorschrijven? <voetnoot nummer="1"/>
      </vraag>
      <vraag nummer="2">Bent u voornemens, gezien uw eerdere toezeggingen, stappen te ondernemen die wel met terugwerkende kracht voor de huisartsen zullen gelden, in tegenstelling tot de genomen initiatieven van het College Tarieven Gezondheidszorg? </vraag>
      <vraag nummer="3">Bent u bereid om artikel 43b Ziekenfondswet aan te passen conform het eerder door u uitgesproken voornemen om in artikel 43b Ziekenfondswet als hoofdregel op te nemen dat alle uitgaven van een ziekenfonds in beginsel ten laste van de middelen van de wettelijke verzekering zullen mogen worden gedekt, tenzij de toezichthouder anders bepaalt? </vraag>
      <vraag nummer="4">Bent u bereid, vooruitlopend op bovengenoemde wetswijziging, zodanige beleidsregels richting het College voor Zorgverzekeringen en de toezichthouder te formuleren opdat zoveel mogelijk aan dit voornemen tegemoet wordt gekomen? Nader Antwoord Nader antwoord van minister Borst-Eilers (Volksgezondheid, Welzijn en Sport). (Ontvangen 5 juli 2002). (Zie ook Aanhangsel Handelingen nr. 876, vergaderjaar 2001–2002) Met mijn brief van 22 februari 2002 zond ik u mijn antwoorden toe op kamervragen van het lid Van Blerck-Woerdman over een farmacie-experiment in Limburg (Aanhangsel der Handelingen, vergaderjaar 2001–2002, nr. 876). Bij die gelegenheid heb ik aangekondigd een nadere schriftelijke uitleg te geven over de toepassing van artikel 43b, vierde lid, van de Ziekenfondswet (ZFW), teneinde bestaande onduidelijkheid daarover weg te nemen. Met deze brief verschaf ik deze nadere uitleg. Allereerst wil ik ingaan op het bredere verband waarbinnen de toepassing van artikel 43b, vierde lid, ZFW moet worden beschouwd. Het gaat mij er om dat ten behoeve van de activiteiten die ziekenfondsen verrichten zo groot mogelijke duidelijkheid wordt verschaft over welke uitgaven wel en welke uitgaven niet ten laste van de middelen van de wettelijke verzekering mogen worden gedaan. Om die duidelijkheid te bevorderen heb ik het College van Toezicht op de Zorgverzekeringen (CTZ) verzocht om in beleidsregels vast te leggen op welke wijze het gebruik maakt van zijn bevoegdheden op grond van artikel 21, derde lid, ZFW en artikel 43b, vierde lid ZFW. Het CTZ houdt toezicht op de rechtmatige uitvoering van de ziekenfondsverzekering door de ziekenfondsen. In dat verband heeft het CTZ op grond van artikel 21, derde lid, ZFW de bevoegdheid om uitgaven van een ziekenfonds als niet-verantwoord aan te merken. Het CTZ houdt in de praktijk als hoofdlijn aan dat onrechtmatige uitgaven door hem als niet verantwoord worden aangemerkt. Daarmee kunnen die uitgaven niet ten laste van de wettelijke middelen worden gebracht. Er kunnen zich echter omstandigheden voordoen die voor het CTZ aanleiding zijn geen gebruik te maken van zijn bevoegdheid op grond van artikel 21, derde lid, ZFW. In die gevallen laat het CTZ het oordeel dat de betreffende uitgaven «niet-verantwoord» zijn achterwege, hoewel het in strikt formele zin om uitgaven gaat die niet rechtmatig zijn. Naast de zojuist beschreven bevoegdheid is het CTZ sinds 1 januari 2001, op grond van artikel 43b, vierde lid ZFW, bevoegd om uitgaven die door het CTZ als «niet-verantwoord» zijn aangemerkt alsnog te accepteren. De tekst van de betreffende wettelijke bepaling is op zich helder en schrijft voor dat bij de berekening van het saldo van baten en lasten over een boekjaar in verband met toevoeging of onttrekking van dat saldo aan de wettelijke reserve, uitgaven die het CTZ als «niet-verantwoord» heeft aangemerkt buiten beschouwing blijven, tenzij het CTZ anders besluit. Op grond van zo’n expliciet besluit van het CTZ komen de betreffende als «niet-verantwoord» aangemerkte uitgaven dan toch ten laste van de wettelijke middelen van een ziekenfonds. De wettekst biedt het CTZ met andere woorden de ruimte om van geval tot geval vast te stellen of niet-verantwoord verklaarde uitgaven al dan niet ten laste van de wettelijke middelen mogen worden gebracht. Daarbij valt in het bijzonder te denken aan waardevolle zorgvernieuwende initiatieven, waarvoor het gesloten systeem van de Ziekenfondswet geen basis biedt. Het ligt in de rede dat het CTZ bij de beoordeling van die initiatieven mede rekening houdt met ontwikkelingen op het terrein van zorgvernieuwing, zoals die door het College voor zorgverzekeringen (CVZ) worden gestimuleerd. Gebleken is dat de toelichting op het wetsvoorstel Maximering reserves ziekenfondsen aanleiding kan geven tot de interpretatie dat het CTZ de bevoegdheid van artikel 43b, vierde lid, ZFW alleen zou mogen gebruiken als het ziekenfonds vooraf en op goede gronden veronderstelt dat zijn zorgvernieuwende initiatieven binnen de geldende regelgeving blijven, terwijl pas achteraf blijkt dat dat niet het geval is geweest. Deze beperkte interpretatie sluit uit dat ziekenfondsen bewust kiezen voor een zorgvernieuwende aanpak die niet of niet volledig binnen de bestaande regelgeving past. Bij deze interpretatie is het gevaar reëel dat ziekenfondsen, doordat zij zich strikt gebonden weten aan de regels van het financieel gesloten systeem, geen initiatieven meer durven te nemen gericht op zorgvernieuwing. Ik heb zo’n beperkte interpretatie destijds met de indiening van het wetsvoorstel Maximering reserves ziekenfondsen niet beoogd. De nieuwe bevoegdheid van het CTZ (artikel 43b, vierde lid, ZFW) is nu juist gecreëerd om zorgvernieuwende activiteiten van ziekenfondsen die de doelmatigheid van de zorg aantoonbaar ten goede komen tot stand te laten komen. Ook al voldoen dergelijke activiteiten in meer of mindere mate niet aan alle wettelijke regels van de ziekenfondsverzekering, het CTZ heeft de bevoegdheid onder door hem te bepalen condities de kosten van die activiteiten toch ten laste van de wettelijke middelen te aanvaarden. De interpretatie waartoe de toelichting bij het wetsvoorstel kennelijk aanleiding geeft moet dan ook als te beperkt worden beschouwd. Ik hoop met bovenstaande uitleg voldoende duidelijkheid te hebben gegeven over de reikwijdte van de bevoegdheden van het CTZ in het kader van artikel 21 en 43b, vierde lid ZFW. Ik ga er van uit dat het CTZ op basis van deze uitleg in staat is om ten behoeve van de uitvoeringspraktijk zijn beleid ter zake in beleidsregels vast te leggen. Daarmee ontstaat er voor de ziekenfondsen meer duidelijkheid over wat zij wel en niet mogen bij het doen van uitgaven bij de uitvoering van de verzekering, in het bijzonder ook ten aanzien van specifieke initiatieven voor zorgvernieuwing. Volgens mij is dat van groot belang voor de voortgang van het moderniseringsproces dat gaande is. Ik verwijs in dit verband ook naar mijn brief van 2 april 2002 aan de Eerste Kamer inzake de voortgang van het dereguleringsproces en de totstandkoming van de door het kabinet beoogde nieuwe verantwoordelijkheidsverdeling in de zorg, waarvan de Tweede Kamer een afschrift heeft ontvangen. Een afschrift van deze brief zend ik met het oog op het bovenstaande aan het College van toezicht op de zorgverzekeringen en aan het College </vraag>
      <noten afkomstig="vraag">
         <noot nummer="1" datum="2002-12-24" bron="Het Financieele Dagblad">Het Financieele Dagblad, 24 december 2002</noot>
      </noten>
   </vragen>
   <antwoorden aantal="0">
      <noten afkomstig="antwoord"/>
   </antwoorden>
</kvr>
