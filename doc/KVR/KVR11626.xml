<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Haan en Verhagen (beiden CDA) aan de minister van Financiën en de staatssecretaris van Buitenlandse Zaken over een waarschuwing van de president van De Nederlandsche Bank tegen een te snelle toetreding van Oost-Europa tot de EMU. (Ingezonden 13 april 2000); Antwoord</item>
         <item attribuut="Bestand">28Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11626
</item>
         <item attribuut="Inhoud">Vragen naar aanleiding van een artikel in NRC Handelsblad van 8 april 2000, waarin president Wellink van De Nederlandsche Bank uitspraken doet over de te snelle toetreding van Midden- en Oost Europese landen tot de EMU, wat schadelijk kan zijn voor de stabiliteit van de Euro.</item>
         <item attribuut="Rubriek">Geld (Wisselkoersen / valuta) Internationale betrekkingen (Europese Unie)</item>
         <item attribuut="Trefwoorden">EMS Europese integratie Oost-Europa</item>
         <item attribuut="Vindplaats">Kamervragen met antwoord 1999-2000, nr. 1215, Tweede Kamer</item>
         <item attribuut="Vraagnr_bij_indiening">2990009860</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">De Haan</persoon>
            <persoon partij="CDA">Verhagen</persoon>
         </item>
         <item attribuut="Datum_reaktie">2000-05-04</item>
         <item attribuut="Datum_indiening">2000-04-13</item>
         <item attribuut="Document-id">KVR11626</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2723" allpagenumbers="2723 2724" vetnummer="2990009860" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11626" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1215" onderwerp="" indiendatum="2000-04-13">
         <vrager partij="CDA" oorsprong="parlement">De Haan</vrager>
         <vrager partij="CDA" oorsprong="parlement">Verhagen</vrager>
         <vraagt-aan>en Verhagen (beiden CDA) aan de minister van Financiën en de staatssecretaris van Buitenlandse Zaken</vraagt-aan>
      </vraagdata>
      <antwoorddata antwoorddatum="2000-05-4">
         <antwoorder functie="minister" ministerie="Financiën">Zalm</antwoorder>
         <mede-antwoorder>de staatssecretaris van Buitenlandse Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennis genomen van de uitspraak van de president van De Nederlandsche Bank, de heer Wellink, dat het proces van toetreding van de groep Midden- en Oost Europese landen tot de Economische en Monetaire Unie (EMU) te snel verloopt? <voetnoot nummer="1"/>
      </vraag>
      <vraag nummer="2">Bent u het met de president van de Nederlandsche Bank eens dat het tempo veel te hoog ligt en dat dit «buitengewoon schadelijk» kan uitpakken voor de stabiliteit van de Euro? </vraag>
      <vraag nummer="3">Zo ja, welke gevolgen heeft dit voor de standpuntbepaling van de Nederlandse regering? Gaat u het initiatief nemen om de EMU-criteria voor nieuwe toetreders aan te scherpen? </vraag>
      <vraag nummer="4">Zo neen, hoe weerlegt u dan het verwijt van directeur monetaire Zaken van de Nederlandsche Bank, de heer Brouwer, die het «onvoorstelbaar» vindt dat politici hierover zo luchtig doen? </vraag>
      <noten afkomstig="vraag">
         <noot nummer="1" datum="2000-04-8" bron="NRC Handelsblad">NRC Handelsblad, 8 april 2000</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De kandidaat-lidstaten moeten om voor toetreding tot de EU in aanmerking te komen allereerst voldoen aan de toetredingscriteria die tijdens de Europese Raad van Kopenhagen (1993) zijn vastgesteld. Deze omvatten naast politieke ook economische criteria, namelijk de aanwezigheid van een functionerende markteconomie en het vermogen om binnen de EU de concurrentiedruk te weerstaan. Een aantal kandidaat-lidstaten heeft aangegeven per 2003 tot de EU te willen toetreden. De ER van Helsinki (december 1999) heeft geconcludeerd dat de EU tijdig haar huiswerk gereed zal hebben om vanaf eind 2002 nieuwe lidstaten te kunnen verwelkomen. Of rond die tijd de eerste toetredingen ook daadwerkelijk zullen plaatsvinden zal afhangen van het tempo waarmee de kandidaat-lidstaten zich op het EU-lidmaatschap voorbereiden. Zij zullen immers aan de toetredingscriteria moeten voldoen. Wanneer landen eenmaal tot de EU zijn toegetreden krijgen zij de status van «deelnemer aan de EMU met een derogatie». Dit betekent dat zij niet direct en automatisch de euro kunnen invoeren. Daartoe zal beoordeeld moeten worden of een land voldoet aan de bekende convergentiecriteria (Maastricht-criteria). Onderdeel daarvan is deelname van een land aan het Europese Wisselkoersmechanisme (ERM). Volgens dit criterium dient een land tenminste twee jaar de normale fluctuatiemarges van het ERM te hebben aangehouden voordat een besluit kan worden genomen of een land al dan niet voldoet aan de voorwaarden voor invoering van de euro. De snelheid waarmee een land de euro kan invoeren hangt dus af van de inspanningen van de betrokken lidstaat om duurzame convergentie te bereiken. Een strikte toetsing aan de criteria zal er voor zorgen dat de invoering van de euro door de nieuwe lidstaten de stabiliteit van de EMU en de euro niet in gevaar brengt. </antwoord>
      <antwoord nummer="3">De bestaande Verdragscriteria bieden voldoende garantie dat de toetreding van de kandidaatlidstaten de stabiliteit van de EMU en de euro niet in gevaar brengt. Er is geen reden om de EMU-criteria voor de nieuwe toetreders aan te scherpen. Het Verdrag spreekt van de noodzaak tot duurzame convergentie en wijst, naast de bekende convergentiecriteria, op het beoordelen van de ontwikkelingen op het gebied van integratie van de markten, de situatie en de ontwikkeling van de betalingsbalansen en de ontwikkeling van de loonkosten per eenheid product en andere prijsindicatoren. </antwoord>
      <antwoord nummer="4">Het kabinet is van mening dat toetreding tot de EU en in een later stadium de EMU met grote zorgvuldigheid wordt voorbereid. Uitgangspunt daarbij is dat de verworvenheden van de huidige Unie in de Unie van morgen behouden moeten blijven. Zowel de Europese Commissie, de Europese Regeringsleiders als de kandidaat-lidstaten zijn zich terdege bewust van het delicate karakter van dit proces. </antwoord>
      <noten afkomstig="antwoord"/>
   </antwoorden>
</kvr>
