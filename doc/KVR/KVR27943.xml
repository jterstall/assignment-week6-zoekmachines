<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Staaij (SGP), Van Baalen (VVD), Voordewind (ChristenUnie) aan de minister van Buitenlandse Zaken over de financiële steun aan de Palestijnse Autoriteit. (Ingezonden 22 maart 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27943
</item>
         <item attribuut="Inhoud">Het blijkt volstrekt onduidelijk te zijn waar het donorgeld dat via het Tijdelijke Internationale Mechanisme (TIM) aan de Palestijnen is verstrekt, aan uitgegeven wordt.</item>
         <item attribuut="Rubriek">Ontwikkelingssamenwerking (Nood- en humanitaire hulp) Ontwikkelingssamenwerking (Ontwikkelingshulp Azië)</item>
         <item attribuut="Trefwoorden">Nood- en humanitaire hulp Ontwikkelingssamenwerking Palestijnen</item>
         <item attribuut="Vindplaats">Kamervragen met antwoord 2006-2007, nr. 1375, Tweede Kamer</item>
         <item attribuut="Vraagnr_bij_indiening">2060710160</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SGP">Van der Staaij</persoon>
            <persoon partij="VVD">Van Baalen</persoon>
            <persoon partij="ChristenUnie">Voordewind</persoon>
         </item>
         <item attribuut="Datum_reaktie">2007-05-02</item>
         <item attribuut="Datum_indiening">2007-03-22</item>
         <item attribuut="Document-id">KVR27943</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2921" allpagenumbers="2921 2922" vetnummer="2060710160" code="0607tkkvr1375" lopendefooter="Tweede Kamer, vergaderjaar 2006–2007, Aanhangsel" filenaam="KVR27943" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1375" onderwerp="" indiendatum="2007-03-22">
         <vrager partij="SGP" oorsprong="parlement">Van der Staaij</vrager>
         <vrager partij="VVD" oorsprong="parlement">Van Baalen</vrager>
         <vrager partij="ChristenUnie" oorsprong="parlement">Voordewind</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2007-05-2">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht «Palestinian minister admits aid millions lost»? <voetnoot nummer="1"/>
      </vraag>
      <vraag nummer="2">Hoe beoordeelt u, gelet op het grote vertrouwen dat u eerder in hem stelde, de uitspraken van de nieuwe minister van Financiën Salam Fayyad dat het volstrekt onduidelijk is waar het donorgeld dat via het Tijdelijke Internationale Mechanisme (TIM) aan de Palestijnen verstrekt wordt, aan uitgegeven wordt? Is het waar dat de transparantie volledig ontbreekt, dat er salarissen uitbetaald worden aan ambtenaren die nooit op komen dagen en dat het aantal ambtenaren binnen een jaar met 11% gegroeid is? </vraag>
      <vraag nummer="3">Kunt u de Kamer informeren over de inhoud van het nieuwe Wereldbankrapport waaraan in het artikel gerefereerd wordt? Wat zegt het rapport over het functioneren van het TIM en de transparantie en effectiviteit van de uitgaven die via dit mechanisme gedaan worden? </vraag>
      <vraag nummer="4" voetnoot="2 3">In hoeverre is er in het achterliggende jaar sprake geweest van een verschuiving van doelstellingen van het TIM, van «needs based assistance directly to the Palestinian people, including essential equipment, supplies, support for health services, support for the uninterrupted supply of fuel and utilities, and basic needs allowances to poor Palestinians» <voetnoot nummer="2"/>naar een «focus on preserving and building the capacity of institutions of Palestinian governance, as well as the development of the Palestinian economy»? <voetnoot nummer="3"/>Is de conclusie gerechtvaardigd dat, in weerwil van de boycot van de Hamas-regering waarop officieel nog niet teruggekomen is, de aandacht geleidelijk verschoven is van noodhulp en het verstrekken van basisvoorzieningen naar gewone ontwikkelingshulp? Zo ja, hoe verhoudt zich dit tot criteria van goed bestuur die doorgaans gehanteerd worden om landen of instellingen te kwalificeren voor financiële donaties? </vraag>
      <vraag nummer="5">Kunt u een integraal overzicht geven van de tranches die via het kantoor van premier Abbas sinds de instelling van het TIM aan de Palestijnen gegeven zijn? Welke bedragen heeft de Europese Unie respectievelijk Nederland aan de achtereenvolgende tranches bijgedragen? Zijn er buiten Europa ook andere landen die aan het TIM bijgedragen hebben? Onder welke voorwaarden zijn de tranches verstrekt? Kan aangegeven worden welke bedragen aan welke doelen uitgegeven zijn? In hoeverre beschikt de EU over deugdelijke financiële rapportages van Palestijnse zijde over de besteding van de verleende gelden? </vraag>
      <vraag nummer="6">Deelt u, gelet op de uitspraken van Fayyad en afhankelijk van uw antwoord op de vorige vragen, de mening dat het hulpbeleid aan de Palestijnen op dezelfde voet voortgezet kan worden? </vraag>
      <noten afkomstig="vraag">
         <noot nummer="1" datum="2007-03-11" bron="Daily Telegraph, www.telegraph.co.uk">Daily Telegraph, www.telegraph.co.uk, 11 maart 2007</noot>
         <noot nummer="2" datum="2006-06-17" bron="Quartet Statement, Washington">Quartet Statement, Washington, 17 juni 2006</noot>
         <noot nummer="3" datum="2007-02-2" bron="Quartet Statement, Washington">Quartet Statement, Washington, 2 februari 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Minister Fayyad beschrijft het verval van de Palestijnse overheidsfinanciën sinds het aantreden van de vorige, door Hamas geleide Palestijnse regering. Hij waarschuwt dat dit ook gevolgen kan hebben voor de besteding van donorgelden. Fayyad stelt in het artikel niet dat het geld dat via het TIM is besteed verkeerd terecht is gekomen. De hulp die via het TIM wordt gegeven gaat rechtstreeks naar de begunstigden, zonder tussenkomst van de Palestijnse regering. Dit gebeurt op uiterst transparante wijze, waardoor volledig duidelijk is waar het geld terecht komt. Met het TIM worden geen salarissen betaald. Wel worden toelagen betaald aan werknemers en gepensioneerden in de publieke sector met een laag inkomen, aan economisch kwetsbare groepen (gehandicapten, ouderen enz.) en aan werknemers in de gezondheidszorg. Deze toelagen hebben onder meer een belangrijke bijdrage geleverd aan het in stand houden van belangrijke voorzieningen als gezondheidszorg en onderwijs. Volgens een Wereldbankrapport van februari jl. is er inderdaad sprake van een toename van het aantal Palestijnse ambtenaren. Voor het overgrote deel gaat het om werknemers in de veiligheidssector. Deze categorie komt niet in aanmerking voor de toelagen die met het TIM worden betaald. </antwoord>
      <antwoord nummer="3">In het rapport analyseert de Wereldbank de fiscale crisis in de Palestijnse Gebieden. Daarbij wordt gekeken naar de effecten van de politieke ontwikkelingen in 2006, maar ook naar de meer structurele oorzaken van de crisis. De Wereldbank doet ook aanbevelingen over mogelijke maatregelen die zouden moeten leiden tot verbetering van de situatie. In het rapport wordt niet specifiek ingegaan op de transparantie en effectiviteit van het TIM. </antwoord>
      <antwoord nummer="4">De doelstellingen van het TIM zijn in het afgelopen jaar niet verschoven. TIM is en blijft een instrument dat primair dient om de humanitaire noden van de Palestijnse bevolking te lenigen. Wel wordt in Kwartet- en EU-verband nagedacht over de vraag hoe de Palestijnse instituties en economie ondersteund kunnen worden. Vooralsnog is hierover geen beslissing genomen, in afwachting van verdere politieke ontwikkelingen. De regering blijft zich er in EU-verband voor inzetten dat er geen hervatting van directe hulp plaatsvindt zolang de huidige Palestijnse regering niet uitdrukkelijk en zonder reserves de Kwartetvoorwaarden onderschrijft, conform de motie Van der Staaij c.s. (21 501-02, nr. 739, vergaderjaar 2006–2007). </antwoord>
      <antwoord nummer="5">Rekeningen en toelagen die met het TIM zijn betaald, zijn direct naar de begunstigden gegaan, dus zonder tussenkomst van de Palestijnse Autoriteit of het kantoor van president Abbas. Uitgaven van het TIM worden nauwlettend gecontroleerd om te verifiëren dat donorgelden correct besteed worden. De door de Europese Commissie geleide TIM management unit in de Palestijnse Gebieden volgt de afhandeling van betalingen en rapporteert hierover aan de donoren en overige betrokken partijen. De maandelijkse rapportages die door de management unit worden opgesteld kunnen desgewenst aan de Kamer worden gestuurd. Tot en met februari van dit jaar is door het TIM € 49,4 miljoen uitgegeven aan lopende kosten en voorzieningen voor gezondheidszorg, onderwijs en sociale diensten (loket I). Voor de levering van nutsvoorzieningen (vooral elektriciteit) is in die periode € 75 miljoen uitgegeven (loket II). Met de betaling van toelagen aan Palestijnse ambtenaren is tot en met februari jl. een totaalbedrag van bijna € 188 miljoen gemoeid geweest (loket III). De Europese Commissie heeft in 2006 € 107,5 miljoen beschikbaar gesteld voor de drie loketten van het TIM. Voor 2007 heeft de Commissie € 100 miljoen voor het mechanisme gereserveerd. Daarnaast heeft de Commissie, in het kader van het TIM, een bedrag van € 12 miljoen gereserveerd voor technische assistentie en capaciteitsopbouw ten behoeve van het kantoor van president Abbas. Nederland heeft in 2006 € 10 miljoen bijgedragen, bestemd voor het betalen van toelagen aan in het antwoord op vraag 2 genoemde begunstigden (loket III). Voor 2007 wordt een bijdrage van € 5 miljoen overwogen, eveneens bestemd voor de betaling van toelagen aan deze groep. Naast de Europese Commissie en Nederland dragen veertien EU-lidstaten, Noorwegen en Zwitserland bij aan het TIM. </antwoord>
      <antwoord nummer="6">Ja. </antwoord>
      <noten afkomstig="antwoord"/>
   </antwoorden>
</kvr>
