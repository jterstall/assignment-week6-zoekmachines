<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de minister van Economische Zaken over de economische machtspositie van de Gasunie. (Ingezonden 22 augustus 2006); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26715
</item>
         <item attribuut="Inhoud">Het is voor afnemers onduidelijk hoe de prijsvorming plaatsvindt van laagcalorisch gas door Gasunie Trade &amp; Supply. Ondernemingen verwijten Gasunie haar economische machtspositie te misbruiken. Minister Wijn (E) merkt op dat Gasunie Trade &amp; Supply B.V. per 1 september 2006 haar naam heeft veranderd in 'GasTerra B.V.'. Hiermee is de onduidelijkheid tussen Gasunie Trade &amp; Supply B.V. (handel) en N.V. Nederlandse Gasunie (transport en infrastructuur) verdwenen. In de beantwoording gebruikt Wijn de nieuwe naam GasTerra B.V.</item>
         <item attribuut="Rubriek">Energie, water en grondstoffen (Aardgas) Energie, water en grondstoffen (Energiebedrijven) Handel en economie (Mededinging)</item>
         <item attribuut="Trefwoorden">Gasbedrijven Mededinging</item>
         <item attribuut="Vindplaats">Kamervragen met antwoord 2006-2007, nr. 283, Tweede Kamer</item>
         <item attribuut="Vraagnr_bij_indiening">2050617820</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2006-11-03</item>
         <item attribuut="Datum_indiening">2006-08-22</item>
         <item attribuut="Document-id">KVR26715</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="605" allpagenumbers="605 606 607" vetnummer="2050617820" code="0607tkkvr283" lopendefooter="Tweede Kamer, vergaderjaar 2006–2007, Aanhangsel" filenaam="KVR26715" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="283" onderwerp="" indiendatum="2006-08-22">
         <vrager partij="PvdA" oorsprong="parlement">Crone</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="3 november 2006), zie ook Aanhangsel Handelingen nr. 2141, vergaderjaar 2005–2006 In de eerste plaats merk ik op dat per 1 september jl. Gasunie Trade &amp; Supply B.V. haar naam heeft gewijzigd in GasTerra B.V. Hiermee is de onduidelijkheid in de namen tussen Gasunie Trade &amp; Supply B.V. (handel) en N.V. Nederlandse Gasunie (transport en infrastructuur) opgeheven. In de beantwoording heb ik de nieuwe naam GasTerra gebruikt.">
         <antwoorder functie="minister" ministerie="Economische Zaken">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u op de hoogte van de klachten van het Productschap Tuinbouw, Land-, en Tuinbouw Organisatie Nederland (LTO), Glaskracht Nederland en de Vereniging Metaal- en Elektrotechnische Industrie en Contactgroep Werkgevers Metaalnijverheid (FME-CWM) over overtreding van de mededingingswetgeving, in de vorm van misbruik van de economische machtspositie? <voetnoot nummer="1"/>
      </vraag>
      <vraag nummer="2">Is het waar dat Gasunie Trade &amp; Supply op ondoorzichtige wijze de formules voor de berekening van laagcalorisch gas heeft gewijzigd? Is het waar dat hierdoor 3 cent per kubieke meter te veel is betaald, waarbij deze verhoging los staat van de olieprijsontwikkelingen? </vraag>
      <vraag nummer="3">Is het waar dat Gasunie Trade &amp; Supply haar economische machtspositie misbruikt door afwijkende prijsformules te hanteren voor verschillende verbruikers? </vraag>
      <vraag nummer="4">Waarom is met de komst van de vrije gasmarkt de doorzichtigheid van de prijsvorming verdwenen? </vraag>
      <vraag nummer="5">Is het waar dat de Gasunie zich laat leiden door de prijsvorming op de marktplaats Title Transfer Facility (TTF)? Deelt u de mening dat deze weinig transparante markt waar weinig gas wordt verhandeld, niet bepalend mag zijn voor de prijsvorming van Gasunie? </vraag>
      <vraag nummer="6">Is het waar dat de conversiecapaciteit voor het omzetten van hoogcalorisch naar laagcalorisch gas door langjarige contractering de facto in handen is van Gasunie Trade &amp; Supply? Hoe gaat u de toegang tot de conversiecapaciteit ook voor anderen openen? </vraag>
      <vraag nummer="7">Wanneer zal de Nederlandse Mededingingsautoriteit (NMa) de bedoelde klachten in behandeling nemen? Wanneer zijn concrete maatregelen te verwachten in deze kwestie? </vraag>
      <vraag nummer="8">Is het u bekend dat ook de Consumentenbond de bovengenoemde klachten ondersteunt? Is het waar dat door de nieuwe prijsformules ook de consumenten weer extra gaan betalen? Met welk bedrag zal de energierekening wederom stijgen? </vraag>
      <vraag nummer="9">Hoe heeft u in deze kwestie uw bevoegdheden benut als overheidsaandeelhouder en commissaris in Gasunie? Hebben commerciële belangen van Shell en Esso de doorslag gegeven? Heeft u het publieke belang behartigd? Zo neen, waarom niet? </vraag>
      <vraag nummer="10">Welke actie gaat u met uw bevoegdheden als overheidsaandeelhouder en commissaris ondernemen om dit weer recht te zetten? </vraag>
      <noten afkomstig="vraag">
         <noot nummer="1" datum="2006-07-17" bron="Persbericht Productschap Tuinbouw, " titel="Gasunie bij NMA aangeklaagd wegens onrechtmatige verhoging gasprijs">Persbericht Productschap Tuinbouw, «Gasunie bij NMA aangeklaagd wegens onrechtmatige verhoging gasprijs», 17 juli 2006</noot>
      </noten>
   </vragen>
   <antwoorden aantal="10">
      <antwoord nummer="1">Ja. Ik heb van bovengenoemde organisaties vernomen dat zij een klacht hebben ingediend bij de NMa. </antwoord>
      <antwoord nummer="2">Ten aanzien van de prijsformules voor verkoop van gas kan ik na navraag bij GasTerra het volgende melden. GasTerra levert gas aan vergunninghouders (energiebedrijven zoals Essent, Nuon, Eneco, etc.) ten behoeve van kleinverbruikers. Zij bepalen de prijs voor hun afnemers, waaronder kleinverbruikers. De prijsformules van GasTerra worden in de meeste gevallen in het jaar voorafgaand aan het jaar van levering onderhandeld met de vergunninghouders. Voor de prijsformules van GasTerra zijn de olieproductprijzen van belang alsmede de ontwikkelingen van de spotmarktprijzen van gas en andere marktomstandigheden. Deze factoren worden in de formules meegenomen. De afgelopen periode vielen de volgende zaken in de prijsontwikkeling van gas op: • In 2005 kenden de spotmarktgasprijzen en de olieprijzen dezelfde ontwikkeling waardoor de spotmarktprijzen geen invloed hadden op de gasprijzen voor levering aan de vergunninghouders. Uiteraard zijn de prijzen voor levering in 2006 wel gestegen door de gestegen olieprijs. • Voor levering van gas in 2007 zijn de omstandigheden gewijzigd. Vanaf eind 2005 zijn de gasprijzen op de spotmarkten namelijk sneller gestegen dan de oliegerelateerde prijzen voor gas. Klaarblijkelijk wordt er door marktpartijen voor 2007 krapte van gas verwacht, met name in het Verenigd Koninkrijk. Met name de stijging van de spotprijzen en de sterke vraag naar gas verklaren de gestegen prijs voor 2007. Een gevolg van de verwachte krapte voor 2007 was dat GasTerra – zoals bekend – reeds vroeg in 2006 moest meedelen dat het hoogcalorisch gas voor 2007 uitverkocht was. Nadere analyse liet zien dat GasTerra mogelijk de prijzen te langzaam aan de marktontwikkelingen had aangepast, waardoor het gas door marktpartijen waarschijnlijk naar het Verenigd Koninkrijk is doorverhandeld om zogenoemde arbitragewinsten te realiseren. Gasterra heeft naar aanleiding van deze gebeurtenissen besloten om haar prijsformules aan de marktontwikkeling aan te passen met als gevolg dat de prijzen voor nog te contracteren in 2007 te leveren gas in een aantal stappen zijn verhoogd. De verhoging verschilt per vergunninghouder en hangt mede af van het tijdstip waarop de contracten tussen GasTerra en haar afnemers zijn afgesloten en bedraagt op dit moment 2 à 3 cent per kubieke meter. Met deze prijsverhoging wordt dus de ontwikkeling van de markt gevolgd. Deze verhoging wordt door de NMa onderzocht naar aanleiding van de onder vraag 1 genoemde klachten. Indien GasTerra de marktprijsontwikkelingen niet in de prijsformules zou verwerken, leidt dit tot significante prijsverschillen tussen Nederland en de spotmarkten in de ons omringende landen. Hierdoor zou het goedkopere gas van GasTerra naar het buitenland stromen. Dit geldt zowel voor laag- als hoogcalorisch gas. Immers door arbitrage tussen de verschillende kwaliteiten gas is er geen structureel prijsverschil tussen laag- en hoogcalorisch gas mogelijk. Hoogcalorisch gas kan door middel van stikstoftoevoeging naar laagcalorisch gas worden geconverteerd en laagcalorisch gas kan indirect hoogcalorisch gas vervangen door minder conversiecapaciteit van hoog- naar laagcalorisch gas in te zetten. </antwoord>
      <antwoord nummer="3">Het is aan de NMa om eventueel misbruik van een economische machtspositie op te sporen en aan te pakken. Een onderneming met een economische machtspositie heeft in een bepaalde markt een bijzondere verantwoordelijkheid om niet door haar gedrag inbreuk te maken op een daadwerkelijke en onvervalste mededinging op de markt. Het is niet zo dat als er verschillende prijsformules gebruikt worden er automatisch sprake is van misbruik van een economische machtspositie. Er is pas sprake van discriminatie als gelijke verbruikers ongelijk worden behandeld, behoudens objectieve rechtvaardiging. </antwoord>
      <antwoord nummer="4">Vóór liberalisering had de toenmalige (NV Nederlandse) Gasunie (opvolger: GasTerra) een monopolie. Daarin paste een door de overheid gecontroleerde transparant prijsbeleid. Er waren immers geen concurrentiekrachten om een vrije marktprijs tot stand te brengen. In de huidige geliberaliseerde markt ligt dat fundamenteel anders. Prijsbeleid door de overheid is niet langer aan de orde. In dat kader is de overeenkomst Staat-Gasunie waarin het prijstoezicht door de overheid was geregeld, beëindigd (Kamerstukken II, 2000/01, 26 463, nr. 101). De relatie tussen GasTerra en de eindverbruikersprijzen is veranderd omdat de toenmalige Gasunie vóór de liberalisering in onderhandeling met onder meer de vereniging van gasdistributiebedrijven de eindverbruikersprijzen voor de diverse categorieën afnemers in Nederland bepaalde, zoals kleinverbruikers, grootverbruikers, tuinders etc. Na afloop van de onderhandelingen wist dus elke eindverbruiker precies waar die aan toe was. Sindsdien is er zeer veel veranderd: • GasTerra onderhandelt niet meer over eindverbruikersprijzen maar over haar eigen groothandelsprijzen aan distributiebedrijven en grootverbruikers, • GasTerra onderhandelt niet meer met een vereniging over één contract, maar met individuele distributiebedrijven en grote afnemers over individuele contracten, • de klanten van GasTerra kunnen het ingekochte gas zelf gebruiken of doorverkopen waarbij ze een eigen prijsstrategie kunnen bepalen, • er zijn nieuwe marktpartijen toegetreden, • eindverbruikers kunnen zelf individueel of collectief onderhandelen met de leverancier van hun keuze. Dit alles betekent dat prijzen niet langer vooraf en uniform worden vastgelegd maar het resultaat is van marktwerking en concurrentie tussen allerlei verschillende partijen. </antwoord>
      <antwoord nummer="5">Het Title Transfer Facility (TTF) is een marktplaats waar gas verhandeld wordt. De TTF-prijzen die worden gepubliceerd laten een correlatie zien met andere handelspunten in Europa zoals het Britse National Balancing Point (NBP) en het Belgische handelspunt in Zeebrugge. Het TTF ontwikkelt zich goed. De TTF-prijzen worden inmiddels ook al als belangrijke richtprijzen door de markt beschouwd, maar zoals aangegeven in de visie op de gasmarkt zou ik graag zien dat die ontwikkeling nog meer aan vaart zou winnen. In het algemeen is er op de Europese gasmarkt een ontwikkeling gaande van lange termijn contracten met olieprijsindexering naar een breder scala van contractvormen met een grotere rol voor een zelfstandige prijsvorming van gas. </antwoord>
      <antwoord nummer="6">Niet alle conversiecapaciteit is in handen van GasTerra. Ook andere leveranciers van gas (waaronder distributiebedrijven) hebben toegang tot conversiecapaciteit en hebben capaciteit gecontracteerd van de landelijke netbeheerder Gas Transport Services (GTS). Dit neemt niet weg dat een groot deel in handen is van GasTerra. Dit heeft te maken met enerzijds haar wettelijke taak om het kleine velden gas, dat voornamelijk hoogcalorisch is, in te nemen en anderzijds de meerjarige verkoopverplichtingen van laagcalorisch gas. Samen met de toezichthouder DTe is de landelijke netbeheerder GTS bezig om de allocatiesystematiek van kwaliteitsconversie te verbeteren en te optimaliseren. </antwoord>
      <antwoord nummer="7">De NMa heeft aangegeven dat Energie als speerpunt op haar agenda staat. Zij beoordeelt alle binnenkomende klachten. Het is naar inzicht van de NMa niet mogelijk om vooraf te zeggen wanneer of welke eventuele concrete maatregelen genomen zullen worden, aangezien dit mede afhangt van de complexiteit van de zaak. </antwoord>
      <antwoord nummer="8">Het antwoord op de eerste vraag is ja. Ten aanzien van uw tweede vraag meld ik dat consumenten gas afnemen bij leveranciers. Zij kunnen daarbij kiezen tussen diverse contracten met vaste of variabele prijs. Het hangt van de desbetreffende leverancier en van de contractvorm bij de consument af in hoeverre en wanneer prijsbewegingen op de groothandelsmarkt terechtkomen op de factuur van de consument. Een stijging van de energieprijzen voor consumenten is afhankelijk van de hiervoor beschreven factoren. </antwoord>
      <antwoord nummer="9">Het prijsbeleid van GasTerra is de verantwoordelijkheid van de directie van de onderneming. Het college van gedelegeerd commissarissen, onderdeel van de raad van commissarissen, waarin de aandeelhouders de Staat, EBN, Shell en ExxonMobil zijn vertegenwoordigd, heeft de bevoegdheid dit beleid goed te keuren en heeft dat ook gedaan. In de betrokken toezichtorganen hebben de oliemaatschappijen geen doorslaggevende zeggenschap. Grondslag van het prijsbeleid van GasTerra en haar aandeelhouders is al vele jaren dat het gas tegen de marktwaarde wordt verkocht. Hiermee wordt het publieke belang m.i. adequaat behartigd. Verkopen voor minder dan de marktwaarde (bijvoorbeeld extra goedkoop voor de Nederlandse industrie) is niet alleen commercieel onverstandig, maar past ook niet bij het publieke belang van het optimaal benutten van onze bodemschatten. Verkopen voor meer dan de marktwaarde is eveneens commercieel onverstandig omdat het de positie van GasTerra op de gas- en energiemarkt schaadt. Bovendien kan dit in strijd komen met de regels van de Mededingingswet voorzover er sprake is van een economische machtspositie. Uiteraard is de vertaling van dit marktwaardebeginsel naar concrete offertes, prijzen, prijsformules en contractvoorwaarden aan verandering onderhevig in een Europese gasmarkt die sterk in beweging is door liberalisering en integratie. </antwoord>
      <antwoord nummer="10">Ik heb geen aanleiding om te veronderstellen dat de directie en de commissarissen van de onderneming in het prijsbeleid van bovenstaande grondslagen zijn afgeweken en zie op dit moment, in afwachting van het oordeel van de NMa, dan ook geen reden om acties te ondernemen. </antwoord>
      <noten afkomstig="antwoord"/>
   </antwoorden>
</kvr>
