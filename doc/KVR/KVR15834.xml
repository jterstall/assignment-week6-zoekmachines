<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de minister van Sociale Zaken en Werkgelegenheid over de Centra Vakopleiding en het banenverlies. (Ingezonden 3 juni 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15834
</item>
         <item attribuut="Inhoud">Vragen over dreigend banenverlies vanwege verliezen bij de Centra Vakopleiding.</item>
         <item attribuut="Rubriek">Arbeid (Arbeids- en beroepsmobiliteit) Arbeid (Werkloosheidsbestrijding)</item>
         <item attribuut="Trefwoorden">Bijscholing Werkloosheidsbestrijding</item>
         <item attribuut="Vindplaats">Kamervragen met antwoord 2001-2002, nr. 1290, Tweede Kamer</item>
         <item attribuut="Vraagnr_bij_indiening">2010210920</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2002-06-19</item>
         <item attribuut="Datum_indiening">2002-06-03</item>
         <item attribuut="Document-id">KVR15834</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2725" allpagenumbers="2725 2726" vetnummer="2010210920" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15834" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1290" onderwerp="" indiendatum="2002-06-3">
         <vrager partij="SP" oorsprong="parlement">De Ruiter</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2002-06-19">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u de berichtgeving over verliezen bij de Centra Vakopleiding en dientengevolge dreigend banenverlies? <voetnoot nummer="1"/>
      </vraag>
      <vraag nummer="2">Kunt u bevestigen dat de Centra Vakopleiding dit jaar wederom op een fors verlies afstevenen? </vraag>
      <vraag nummer="3">Klopt het dat er bij de Centra Vakopleiding eind 2000 nog ongeveer 1500 voltijdbanen waren, dat dat aantal inmiddels is gedaald tot ongeveer 950 en dat er nu wederom enige honderden banen op de tocht staan? </vraag>
      <vraag nummer="4">Deelt u de opvatting dat dit mede een gevolg is van de verzelfstandiging van de Centra Vakopleiding? Zo neen, waarom niet? </vraag>
      <vraag nummer="5">Acht u het denkbaar dat – indien binnenkort de werkloosheid zou gaan oplopen – er een grotere behoefte ontstaat aan capaciteit tot om- en bijscholing? </vraag>
      <vraag nummer="6">Acht u het wenselijk dat zoveel mogelijk capaciteit voor vakopleiding behouden blijft? Zo neen, waarom niet? </vraag>
      <vraag nummer="7">Zou het behoud van banen bij de Centra Vakopleiding niet eenvoudiger zijn gewaarborgd, indien deze centra niet waren verzelfstandigd? </vraag>
      <vraag nummer="8">Klopt het dat er ten compensatie voor de verliezen van de Centra Vakopleiding een beroep is gedaan op uw ministerie en dat van Onderwijs, Cultuur en Wetenschappen? </vraag>
      <vraag nummer="9">Bent u bereid de Centra Vakopleiding tegemoet te komen om banenverlies te voorkomen? Zo neen, waarom niet? </vraag>
      <noten afkomstig="vraag">
         <noot nummer="1" datum="2002-05-16" bron="«Banenverlies centra voor vakopleiding», o.a. Apeldoornse Courant, 16 april jl. en , o.a. Apeldoornse Courant" titel="Ondergang dreigt voor vakopleiding">«Banenverlies centra voor vakopleiding», o.a. Apeldoornse Courant, 16 april jl. en «Ondergang dreigt voor vakopleiding», o.a. Apeldoornse Courant, 16 mei 2002</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De resultaten in de eerste maanden van 2002 zijn achtergebleven bij de verwachtingen van het bestuur van de Stichting Centrum Vakopleiding (CV). De stichting CV heeft mij inmiddels laten weten maatregelen te hebben genomen. De effecten van deze maatregelen staan evenwel nog niet vast. </antwoord>
      <antwoord nummer="3">Per 1 oktober werd Centrum Vakopleiding intern verzelfstandigd binnen Arbeidsvoorziening: er waren toen plm. 1200 FTE in dienst. Met het oog op het verkrijgen van een financieel gezond zelfstandig bedrijf per 1 januari 2002 werd eind 2001 een sanering doorgevoerd. Per 1 januari 2002 werken er plm. 950 FTE bij de Stichting Centrum Vakopleiding. Het kabinet heeft in juli 2001 vastgesteld dat voor het behoud van de HVS-methodiek een overgang van Centrum Vakopleiding naar ROC’s noodzakelijk is. Er wordt door bestuur en directie van Centrum Vakopleiding gestreefd naar overgang van zoveel mogelijk personeel naar de ROC’s en daarmee naar behoud van werkgelegenheid. </antwoord>
      <antwoord nummer="4">De afname van het personeelsbestand in 2001 vloeit voort uit de noodzakelijke herstructurering van het bedrijfsonderdeel Centrum Vakopleiding van de Arbeidsvoorzieningsorganisatie, zoals het kabinet met instemming van de Tweede Kamer heeft besloten. Deze herstructurering was noodzakelijk voor het bereiken van een financieel gezonde organisatie. Een financieel gezonde positie van de Centra wordt ook als belangrijke voorwaarde beschouwd voor een succesvolle inordening van de Centra Vakopleiding bij de ROC’s. </antwoord>
      <antwoord nummer="5 en 6">De hoogte van de werkloosheid is een van de factoren die van invloed is op de vraag naar om- en bijscholing van werklozen, waarvoor Centrum Vakopleiding één van de aanbieders is. De beoogde onderbrenging van het CV bij de ROC’s biedt meer mogelijkheden om in de toekomst aan de wijzigende marktomstandigheden te voldoen en een betere benutting te realiseren van de scholingsinfrastructuur. In dat kader is het van belang dat de Stichting Centra Vakopleiding wordt ondergebracht bij de ROC’s. </antwoord>
      <antwoord nummer="7">In het licht van de ontvlechting en de decompositie van de Arbeidsvoorzieningsorganisatie per 1-1-2002 was de verzelfstandiging van het bedrijfsonderdeel Centrum Vakopleiding noodzakelijk. Door het kabinet is met instemming van de Tweede Kamer gekozen voor het financieel gezond maken van de Centra Vakopleiding. Gegeven de noodzakelijke financiële sanering van de Centra was het laten vervallen van een deel van de arbeidsplaatsen onontkoombaar. </antwoord>
      <antwoord nummer="8">Over de voortgang van het proces waarmee is ingestemd door de Tweede Kamer, wordt regelmatig overleg gevoerd tussen de stichting Centra Vakopleiding en de ministeries van SZW en van OCW. In dit overleg komen ook de financiële vraagstukken aan de orde. In verband met de tegenvallende vraag naar scholing is besloten tot een verhoging van het prestatieonafhankelijke deel van de toegekende subsidie 2002. Een beroep op het ministerie van OCW ter dekking van de exploitatieverliezen CV is mij niet bekend. </antwoord>
      <antwoord nummer="9">Het kabinet acht de optimale inzet van de scholingscapaciteit in de toekomst van groot belang. Het aantal arbeidsplaatsen bij de CV/ROC’s is daarbij niet maatgevend, maar is een afgeleide van de gevraagde scholingscapaciteit door de opdrachtgevers. Bij de onderbrenging van de Centra bij ROC’s zal rekening worden gehouden met de belangen van het betrokken personeel. </antwoord>
      <noten afkomstig="antwoord"/>
   </antwoorden>
</kvr>
