<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hessing, Hoogervorst en Weisglas (allen VVD) over het budget voor de landbouwuitgaven van de Europese Unie. (Ingezonden 3 juli 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7614
</item>
         <item attribuut="Rubriek">Internationale betrekkingen (Europese Unie) Landbouw (Algemeen)</item>
         <item attribuut="Trefwoorden">EU-begrotingen Landbouw</item>
         <item attribuut="Vindplaats">Kamervragen met antwoord 1997-1998, nr. 1626, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="VVD">Hessing</persoon>
            <persoon partij="VVD">Hoogervorst</persoon>
            <persoon partij="VVD">Weisglas</persoon>
         </item>
         <item attribuut="Datum_reaktie">1998-08-04</item>
         <item attribuut="Datum_indiening">1998-07-03</item>
         <item attribuut="Document-id">KVR7614</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3335" allpagenumbers="3335 3336" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7614" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1626" onderwerp="" indiendatum="1998-07-3">
         <vrager partij="VVD" oorsprong="parlement">Hessing</vrager>
         <vrager partij="VVD" oorsprong="parlement">Hoogervorst</vrager>
         <vrager partij="VVD" oorsprong="parlement">Weisglas</vrager>
         <vraagt-aan/>
      </vraagdata>
      <antwoorddata antwoorddatum="1998-08-4">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de minister van Financiën en Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Heeft de Raad van Ministers van Landbouw besloten het budget voor de landbouwuitgaven van de Europese Unie (EU), volgend jaar met ongeveer 560 miljoen gulden te overschrijden? </vraag>
      <vraag nummer="2">Hoe verhoudt zich dit besluit met hetgeen recent door de minister van Buitenlandse Zaken is gemeld aan de Tweede Kamer inzake het voornemen van de EU om de landbouwuitgaven te verlagen in het kader van Agenda 2000? </vraag>
      <vraag nummer="3">Hoe verhoudt zich dit besluit met de besluitvorming in de Raad van Ministers van Financiën inzake de beheersing van het budget van de EU? </vraag>
      <vraag nummer="4">Waar ligt de verantwoordelijkheid voor de coördinatie van deze raadsbesluiten en hoe wordt inhoud gegeven aan die verantwoordelijkheid? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Neen. De Landbouw Raad hechtte in de zitting van 22–25 juni jl. zijn goedkeuring aan een uitgebreid pakket van besluiten, dat zou leiden tot hogere uitgaven van ongeveer 110 miljoen gulden voor het begrotingsjaar 1999. In het slotcompromis verbond de Raad zich er evenwel toe alle maatregelen te nemen die noodzakelijk zijn om er voor te zorgen dat de uitgaven binnen de voor 1999 vastgestelde budgettaire grens blijven. De Begrotings Raad besloot op 17 juli de budgettaire grens voor de landbouwuitgaven op 40,4 mrd ecu vast te stellen. Dit is in nominale termen gelijk aan het budget van 1998. Volledigheidshalve moet worden vermeld dat in oktober een nota van wijziging aan de orde zal komen waarin eventueel noodzakelijke aanpassingen ten aanzien van de landbouwuitgaven worden verwerkt. </antwoord>
      <antwoord nummer="2">Mij is geen voornemen van de EU bekend om de landbouwuitgaven in het kader van Agenda 2000 te verlagen. De ramingen van de Commissie in Agenda 2000 laten een lichte groei van het landbouwbudget zien. De onderhandelingen over Agenda 2000 zijn zoals bekend nog gaande. In mijn brief van 3 april jl. meldde ik Uw Kamer dat Nederland inzet op een strakkere begrotingsdiscipline ten aanzien van de EU- landbouwuitgaven, te bereiken door een verlaging van het uitgavenplafond voor de landbouw. In deze context heeft Nederland tijdens de Landbouw Raad van juni een signaal afgegeven door tegen het compromisvoorstel te stemmen, mede omdat dit zal leiden tot een stijging van de uitgaven met circa 575 miljoen gulden voor het jaar 2000, resp. 350 miljoen voor de jaren daarna. </antwoord>
      <antwoord nummer="3">Op 19 mei jl. concludeerde de Ecofin Raad dat ernaar zou worden gestreefd voor 1999 eenzelfde groeipercentage te realiseren als voor 1998. Zoals in het antwoord op vraag 1 is aangegeven is het effect van de besluitvorming in de laatste Landbouw Raad op de begroting 1999 beperkt, en stelde de Begrotings Raad een ontwerpbegroting voor de landbouwuitgaven vast die nominaal gelijk is aan die van 1998. </antwoord>
      <antwoord nummer="4">Op Europees niveau heeft de Algemene Raad een coördinerende rol ten aanzien van de verschillende «vakraden». Indien een Lidstaat van mening is dat behandeling van een bepaald onderwerp in de Algemene Raad aangewezen is, bijvoorbeeld omdat het belang daarvan het domein van een «vakraad» overstijgt, kan hij om bespreking in de Algemene Raad verzoeken. Overigens zal tijdens de informele Algemene Raad van Salzburg op 5 en 6 september worden gesproken over de wijze waarop de coördinerende rol van de Algemene Raad kan worden versterkt. Waar het gaat om begrotingsaangelegenheden, vindt interactie tussen verschillende raden plaats. In dit geval stelde eerst de Ecofin Raad algemene richtlijnen vast, hield de Landbouw Raad daarmee rekening in zijn besluitvorming over het prijzenpakket, en stelde de Begrotings Raad uiteindelijk de ontwerpbegroting vast. Op nationaal niveau is zoals bekend de Minister van Buitenlandse Zaken verantwoordelijk voor de coördinatie van het Nederlandse EU-beleid. De mechanismen daarvoor, die uiteindelijk leiden tot vaststelling in de Ministerraad van mandaten voor de Nederlandse vertegenwoordigers in de Europese raadsbijeenkomsten, functioneren reeds geruime tijd. </antwoord>
      <noten afkomstig="antwoord"/>
   </antwoorden>
</kvr>
