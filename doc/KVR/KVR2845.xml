<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Esselink (CDA) over woningbouw op vervuilde lokaties. (Ingezonden 8 februari 1996); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2845
</item>
         <item attribuut="Inhoud">Betreft vragen over het beleid van de gemeente Amsterdam om woningbouw toe te staan op vervuilde lokaties, die op grond van de interventievoorwaarden voor milieugevaarlijke stoffen van de Wet bodemsanering (Wbb), eigenlijk gesaneerd moeten worden.</item>
         <item attribuut="Rubriek">Bouw (Woningbouw) Milieu (Bodemsanering) Milieu (Bodemverontreiniging)</item>
         <item attribuut="Trefwoorden">Bodemsanering Bodemverontreiniging Woningbouw</item>
         <item attribuut="Vindplaats">Kamervragen met antwoord 1995-1996, nr. 894, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Esselink</persoon>
         </item>
         <item attribuut="Datum_reaktie">1996-04-01</item>
         <item attribuut="Datum_indiening">1996-02-08</item>
         <item attribuut="Document-id">KVR2845</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1811" allpagenumbers="1811 1812 1813" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="894" onderwerp="" indiendatum="1996-02-8">
         <vrager partij="CDA" oorsprong="parlement">Esselink</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hoe beoordeelt u het feit, dat de gemeente Amsterdam woningbouw wil toestaan op vervuilde lokaties, die op grond van de in de Wet bodembescherming (Wbb) genoemde interventiewaarden voor milieugevaarlijke stoffen eigenlijk gesaneerd zouden moeten worden? <voetnoot nummer="1"/>
      </vraag>
      <vraag nummer="2">Valt dit beleid nog binnen de kaders van het project «stad en milieu», waarbij gemeenten ruimte wordt gegeven om in bepaalde situaties soepeler om te springen met milieunormen? </vraag>
      <vraag nummer="3">Is het waar, dat de Wbb ruimte laat om verschillende normen te hanteren ten aanzien van woningen met tuin en zonder tuin, of is dit een eigen interpretatie door de gemeente Amsterdam? </vraag>
      <vraag nummer="4">Is er sprake van spanning tussen de zogenoemde bodembepaling in de Woningwet enerzijds en de saneringsbepaling in de Wbb anderzijds? </vraag>
      <vraag nummer="5">Wat is de stand van zaken in het overleg met de VNG over het begrenzen van de gevallen waarbij de bodem van bouwlokaties wel of niet moet worden schoongemaakt? </vraag>
      <noten afkomstig="vraag">
         <noot nummer="1" datum="1996-02-7" bron="Zie o.a. Trouw en Cobouw">Zie o.a. Trouw en Cobouw, 7 februari 1996</noot>
      </noten>
   </vragen>
   <antwoorden aantal="5">
      <antwoord nummer="1">De Wet Bodembescherming (Wbb) regelt wanneer er sprake is van een geval van ernstige verontreiniging, namelijk bij overschrijding van de interventiewaarden. De Wet bodembescherming kent geen regels ten aanzien van de wijze waarop gebruik gemaakt kan worden van verontreinigde bodem. De Wet bodembescherming geeft geen regels omtrent de eisen aan de bodem voor het bouwen of andere specifieke functies. Vanuit dat perspectief kan het bouwen op zich strikt gesproken niet in strijd zijn met de Wet bodembescherming. Maar, de Wet bodembescherming is onder meer gericht op sanering van gevallen van ernstige bodemverontreiniging. Het bodemsaneringsbeleid heeft als belangrijk uitgangspunt dat parallel aan activiteiten op of in de bodem, zoals woningbouw, sanering van de bodem plaatsvindt. In de saneringsregeling Wet bodembescherming is dan ook bepaald dat een ieder die voornemens is te saneren o´f verontreinigde grond te verplaatsen dit melden moet bij het bevoegd gezag, waarop vervolgens een (deel)saneringsplan moet worden ingediend. Derhalve is het niet in overeenstemming met de geest van de Wet bodembescherming en het bodemsaneringsbeleid dat gebouwd wordt op ernstig verontreinigde bodem, zonder dat voorafgaand aan de bouw een (deel)sanering wordt uitgevoerd. Bij het bouwen op verontreinigde bodem met gehaltes boven de interventiewaarden moet wat mij betreft een grote mate van terughoudendheid betracht worden. Slechts waar het een bestaande situatie betreft waarbij de bouw niet samengaat met functiewijziging, kan het bouwen op grond met gehaltes boven de interventiewaarden plaatsvinden, zolang het niet urgente gevallen van ernstige verontreiniging betreft en mits redelijkerwijze zeker is dat de woningen later niet alsnog moeten worden afgebroken, en de gezondheid van de bewoners geen schade lijdt. Hier zou het bevoegd gezag terughoudend mee om moeten gaan. Ik kan mij vinden in de hoofdlijn van de VNG-richtlijn «Bouwen op verontreinigde grond» (VNG, 1995). Hierin wordt voor de beoordeling van bodemverontreiniging in het licht van de bouwvergunning, het onderscheid gemaakt tussen enerzijds nieuwe situaties of bestaande situaties waarin sprake is van functiewijziging en anderzijds bestaande situaties waarbij geen sprake is van functiewijziging. Als bovengrens voor het afgeven van een bouwvergunning wordt voor nieuwe situaties of bestaande situaties waarbij functiewijziging plaatsvindt de interventiewaarde gehanteerd. Bij bestaande situaties zonder functiewijziging wordt als bovengrens voor het afgeven van een bouwvergunning de grens tussen urgente en niet urgente gevallen van ernstige bodemverontreiniging gehanteerd. </antwoord>
      <antwoord nummer="2" voetnoot="2">De beleidsnotitie «Het Amsterdamse bodemsaneringsbeleid herzien» is in lijn met de eerste twee stappen van de benadering van het project «Stad en Milieu». Er wordt geen normversoepeling of afwijking van bestaande wettelijke normen of procedures voorgestaan. In het kader van het project Stad en Milieu is een benadering ontwikkeld die gemeenten de mogelijkheid geven om een integrale afweging te maken ten behoeve van het oplossen van lokale problemen. Deze «Stad-en-milieubenadering» omvat de volgende stappen. 1. Milieubelangen in een zo vroeg mogelijk stadium integreren in de planvorming, waarbij sprake is van een strak brongericht beleid. 2. Met passen en meten de ruimte in bestaande regelgeving benutten. 3. Als ondanks de eerste twee stappen geen goed totaalresultaat mogelijk is, kan afwijking van normen onder voorwaarden acceptabel zijn. Uitgangspunt hierbij blijft dat er compensatie moet plaatsvinden. Zoals ik in mijn brief aan de Tweede Kamer (dd. 22 december 1995) <voetnoot nummer="2"/>en in het daaropvolgend Algemeen Overleg op 14 februari jl. heb aangegeven, wil ik via praktijkexperimenten nagaan tot welke gevolgen het toepassen van deze stappenbenadering leidt. Omdat deze experimenten in de besluitvormingsfase kunnen leiden tot situaties waarbij van normen kan worden afgeweken zal hiervoor een juridische basis worden gecree¨erd (bijvoorbeeld een experimenteerregeling in Wet milieubeheer, Wet geluidhinder en Wet bodembescherming). Wanneer de gemeente Amsterdam dus alleen gebruik maakt van de flexibiliteit van de bestaande wetgeving op het terrein van de bodemsanering en de Woningwet, zoals zij doet in de genoemde beleidsnotitie, is er niets aan de hand. Wil zij expliciet afwijken van wettelijke procedures en normen dan is daarvoor de status van een experiment noodzakelijk. Er zullen echter maar een beperkt aantal experimenten worden uitgevoerd. </antwoord>
      <antwoord nummer="3" voetnoot="3">De urgentiebepaling uit de Wet bodembescherming is een functiegerichte beoordeling. Afhankelijk van het gebruik dat van de bodem gemaakt wordt, wordt bepaald of er sprake is van urgentie. De groep gevallen van ernstige bodemverontreiniging is in de Wbb gesplitst in twee hoofdcategoriee¨n: urgente en niet urgente gevallen (art. 37). In de Wbb is opgenomen dat de urgentie van een geval van ernstige verontreiniging wordt bepaald «in te onderscheiden gevallen van gebruik van de bodem (art. 36 Wbb)». Een geval van ernstige verontreiniging wordt urgent indien: – er actuele risico’s zijn voor de mens, dat wil zeggen dat het maximaal toelaatbaar risico-niveau voor de mens (MTR-humaan) wordt overschreden o´f – er actuele risico’s voor verspreiding optreden, dat wil zeggen dat de hoeveelheid ernstig verontreinigd grondwater zich uitbreidt met meer dan 100 m <voetnoot nummer="3"/>bodemvolume per jaar o´f – er actuele ecologische risico’s optreden. Overschrijding van het MTR-humaan is een gevolg van de combinatie van de gehaltes aan verontreinigde stoffen in de bodem en de blootstelling aan die bodem. De optredende blootstelling aan bodemverontreiniging is afhankelijk van het gebruik dat van de bodem gemaakt wordt. Bijvoorbeeld bij bewoning van een flat (wonen zonder tuin) is de blootstelling aan de bodem(verontreiniging) lager dan bij wonen met tuin. Daardoor verschillen per type bodemgebruik de gehaltes in de bodem waarbij overschrijding van het MTR-humaan optreedt. Over het algemeen zal bij functies als «wonen zonder tuin» of «bedrijfsterrein» bij hogere gehaltes in de bodem sprake zijn van overschrijding van het MTR-humaan dan bij functies als «wonen met (moes)tuin». Hier kent de Wbb dus een functieafhankelijke beoordeling. </antwoord>
      <antwoord nummer="4">Bij het opstellen van zowel de Woningwet als de saneringsparagraaf van de Wet bodembescherming is gekeken naar de samenhang tussen beide wetten. De normatieve uitwerking van respectievelijk de bodemtoets uit de Woningwet en de urgentiebepaling uit de Wbb, is voor wat betreft de beoordeling van risico’s voor de mens gelijkgetrokken. Dat wil zeggen dat beoordeling plaatsvindt op basis van dezelfde methodiek (C-soil van het RIVM) en dezelfde normatieve grens. De normatieve beoordeling van actuele risico’s voor ecosystemen en verspreiding speelt bij de urgentiebepaling uitdrukkelijk wel een rol en bij de uitvoering van de bodemtoets bij de aanvraag van een bouwvergunning geen rol. Bij het afgeven van bouwvergunningen worden de risico’s voor ecosystemen en verspreiding op het niveau van de ruimtelijke planning in de afweging betrokken. De samenloop tussen procedures en beslissingen in het kader van de Woningwet en de saneringsregeling Wet bodembescherming vertoont een zekere spanning. Er wordt geprobeerd hierin verbetering te brengen in het kader van de wijziging van de Woningwet, waarin een coo¨rdinatiebepaling wordt opgenomen. Deze wijziging ligt momenteel voor aan de Raad van State. De voorgestelde coo¨rdinatiebepaling bepaalt dat in de gevallen waarin vanuit de bouwvergunning bekendheid is met bodemverontreiniging, zodanig dat saneringsmaatregelen zijn vereist, slechts van de bouwvergunning gebruik mag worden gemaakt, nadat de noodzakelijke saneringsmaatregelen ten genoege van het bevoegde gezag Wet bodembescherming zijn uitgevoerd. Hiermee zal in de Woningwet duidelijkheid worden gegeven omtrent de bevoegdheden ter zake. Deze duidelijkheid betreft de procedurele kant van de besluitvorming. Dit neemt niet weg dat in de praktijk spanningen tussen doelstellingen voor woningbouw en doelstellingen voor sanering van de bodem kunnen voorkomen. Dit is met name te relateren geweest aan de planning, waarbij woningbouw en bodemsanering onvoldoende op elkaar worden afgestemd, zodat meestal bodemsanering als interfererend op het tijdstraject van de woningbouw wordt gepercipieerd. Dit knelpunt is reeds enige tijd geleden gesignaleerd. In het kader van de tweede werkgroep bodemsanering onder leiding van de heer Welschen, zijn mogelijke oplossingen bezien. In het kader van de evaluatie door de Evaluatie Commissie Wet milieubeheer (ECW) zal ook worden gewerkt aan het tot een oplossing brengen van dergelijke knelpunten. </antwoord>
      <antwoord nummer="5">De VNG heeft inmiddels haar beleidslijn, getiteld «Bouwen op verontreinigde grond» gepresenteerd. Hierin is de samenhang tussen het aanwezig zijn van bodemverontreiniging, bouwactiviteiten en bodemsanering beleidsmatig in hoofdlijnen neergelegd. Ik heb richting de VNG nog niet gereageerd op deze richtlijn. Binnen afzienbare tijd zal ik separaat een integrale reactie op deze richtlijn aan de VNG doen toekomen. Vooruitlopend hierop kan ik aangeven dat ik met deze richtlijn in hoofdlijnen kan instemmen. In de samenloop tussen bouwactiviteiten en bodemsanering leidt het feit dat bouwactiviteiten uitgaan van percelen of locaties en dat de saneringsregeling uitgaat van gevallen van ernstige verontreiniging tot knelpunten. In de saneringsregeling Wet bodembescherming is het instrument van de deelsanering geı¨ntroduceerd. Gebruik makend van dit instrument kan tot oplossingen gekomen worden. Momenteel loopt er ambtelijk overleg tussen VROM, VNG en IPO waarin onder meer dit knelpunt aan de orde is en oplossingen gezocht worden. </antwoord>
      <noten afkomstig="antwoord">
         <noot nummer="1">Het bijgevoegde afschrift van een brief aan de voorzitter van de stichting Natuur en Milieu, is ter inzage gelegd bij de afdeling Parlementaire Documentatie</noot>
         <noot nummer="2" documenttype="Kamerstuk" kamerstuk-id="24 400 XI" documentnummer="45">Kamerstuk 24 400 XI, nr. 45</noot>
      </noten>
   </antwoorden>
</kvr>
