<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de ministers van Volkshuisvesting, Ruimtelijke Ordening en Milieubeheer en van Binnenlandse Zaken en Koninkrijksrelaties over het aanbod nieuwe studentenhuisvesting, de brandveiligheid van studentenwoningen en de ingewikkelde regelgeving rond brandvoorschriften voor kamerverhuurders. (Ingezonden 25 augustus 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21205
</item>
         <item attribuut="Inhoud">Vragen naar aanleiding van kritiek van een aantal lokale raadsleden op de gegevens van de ministers van VROM en BZK over het aanbod aan nieuwe studentenhuisvesting (Kamerstuk 29200 XI, nr. 127), alsmede over de controle van deze huisvesting op brandveiligheid.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Volkshuisvesting (Studentenhuisvesting)</item>
         <item attribuut="Trefwoorden">Brandpreventie Huurwoningen Studenten</item>
         <item attribuut="Vindplaats">Kamervragen met antwoord 2004-2005, nr. 24, Tweede Kamer</item>
         <item attribuut="Vraagnr_bij_indiening">2030420030</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2004-09-24</item>
         <item attribuut="Datum_indiening">2004-08-25</item>
         <item attribuut="Document-id">KVR21205</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="51" allpagenumbers="51 52 53" vetnummer="2030420030" code="0405tkkvr24" lopendefooter="Tweede Kamer, vergaderjaar 2004–2005, Aanhangsel" filenaam="KVR21205" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="24" onderwerp="" indiendatum="2004-08-25">
         <vrager partij="D66" oorsprong="parlement">Van der Ham</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2004-09-24">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1 1">Wat is uw reactie op de stelling van een aantal lokale raadsleden dat de cijfers over nieuwe studentenhuisvesting in uw brief van 13 juli 2004 <voetnoot nummer="1"/>niet geheel kloppen? Bent u te rooskleurig voorgelicht door de gemeenten? Zijn er nog meer gemeenten bekend, waarvan de in de brief van 13 juli jl. genoemde nieuwe studentenwoningen nog niet gerealiseerd zijn? <voetnoot nummer="1"/>
      </vraag>
      <vraag nummer="2">Is het u bekend dat steeds meer huiseigenaren en kamerverhuurders hun studentenwoningen ombouwen tot normale appartementen? Welke problemen levert dit op? Bent u van plan te bevorderen dat deze eigenaren en verhuurders worden gestimuleerd deze voor studenten te behouden? Zo ja, op welke wijze? </vraag>
      <vraag nummer="3" voetnoot="2">Deelt u de mening van veel studenten <voetnoot nummer="2"/>dat woningen van woningcorporaties veiliger zijn dan woningen van particuliere huiseigenaren? </vraag>
      <vraag nummer="4" voetnoot="3">Hoe staat het met de voortgang van de controle van studentenhuisvesting op brandveiligheid, aangezien uit een steekproef onder 100 studentenhuizen <voetnoot nummer="3"/>blijkt dat nog veel huizen geen enkele keer zijn gecontroleerd en door de Inspectie Openbare Orde en Veiligheid in 2002 is berekend dat het meer dan 13 jaar zou duren voordat alle studentenpanden in Nederland gecontroleerd zouden zijn op brandveiligheid, terwijl de gemeenten dachten drie en een half jaar nodig te hebben? Is dit toeval, of verloopt de controle inderdaad traag? Hoeveel vertraging vindt u acceptabel? </vraag>
      <vraag nummer="5">Bent u bereid bij het bestrijden van tegenstrijdige regels ook aandacht te besteden aan de particuliere eigenaren van studentenhuizen? Moeten voor particuliere eigenaren ook eenduidige regelingen worden ontwikkeld, zodat zij weten waar zij aan toe zijn indien na een brandveiligheidscontrole aanpassingen noodzakelijk zijn? </vraag>
      <vraag nummer="6">Bent u van mening dat de aanwezigheid van rookmelders in studentenhuizen prioriteit heeft, en dat niet alleen in nieuwe, maar ook in oude en nog te renoveren woningen de geschakelde rookmelder verplicht moet worden? Bent u bereid om de regelgeving hierop aan te passen? Wat denkt u van de suggestie om huiseigenaren te stimuleren om een geschakeld systeem aan te schaffen, bijvoorbeeld door hiervoor een korting te geven op de leges die betaald moeten worden voor de gebruiksvergunning? </vraag>
      <vraag nummer="7">Deelt u de zorg over het tekortschieten van de voorlichting rond brandveiligheid? Bent u bereid meer middelen ter beschikking te stellen voor voorlichting, specifiek aan studenten? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="29 200 XI" documentnummer="127">Kamerstuk 29 200 XI, nr. 127</noot>
         <noot nummer="2">www.d66.nl Actie D66 voor meer en veiliger studentenwoningen</noot>
         <noot nummer="3">zie noot 2</noot>
      </noten>
   </vragen>
   <antwoorden aantal="7">
      <antwoord nummer="1">Met de brief van 13 juli jl. (Kamerstuk 29 200 XI, nr. 127) is de Tweede Kamer geïnformeerd over de voortgang op de acties die zijn ondernomen om het Actieplan Studentenhuisvesting tot resultaten te brengen. Een belangrijk onderdeel daarvan is de noodzakelijke verruiming van het aanbod. Daarbij is een indicatie van het vanaf zomer 2003 tot 1 september 2004 toe te voegen aanbod aan studentenhuisvesting gegeven op basis van een inventarisatieronde langs de studentensteden. De informatie is ingewonnen bij gemeenten en woningcorporaties, en was een momentopname. Naar aanleiding van de uitspraken van enkele lokale raadsleden is een tweede inventarisatieronde uitgevoerd naar de realisatiecijfers 2003–2004. Hieruit blijkt het volgende beeld: In de cijfers van Leiden zijn planningsgegevens van SLS Wonen voor de zeer korte termijn verwisseld met realisatiecijfers (285). Daarnaast is er in de gegevens van Kences over 16 COA-units en de opgave van Enschede een dubbeltelling opgetreden (64 wooneenheden). Tegenover deze uitval van 349, staat nog een toename in Utrecht van 140 eenheden. Uit die tweede ronde blijkt overigens ook dat de prognose voor 1 september in de praktijk niet altijd wordt gehaald (Amsterdam NDSM-terrein ca. 300, Tilburg 192). Deze opleveringen zullen plaatsvinden in het najaar cq. rondom de jaarwisseling. Voor het overige zijn geen afwijkingen geconstateerd. Voorts is overigens uit een aanvullende steekproef gebleken dat in veel steden het kameraanbod ook door bijzondere initiatieven aanzienlijk is verruimd. Bijvoorbeeld door inspanningen in de particuliere sector (Tilburg 400, Leeuwarden 125). Een ander voorbeeld is Groningen, waar doorstromingsmaatregelen hebben geleid tot circa 320 extra kamerverhuur. Deze gegevens zijn in eerdere opgaves respectievelijk niet vermeld dan wel niet beschouwd als permanente toevoeging aan de woningvoorraad. Al met al blijf ik bij mijn conclusie dat in de periode 2003–2004 een eerste en niet-onbelangrijke uitbreiding van het aantal eenheden studentenhuisvesting heeft plaatsgevonden. Overigens ligt er, zoals vermeld in de brief van 13 juli jl., nog een aanzienlijke investeringsopgave in de komende jaren. De planning en realisatie van studentenhuisvesting zal daarom jaarlijks worden geactualiseerd aan de hand van gegevens van gemeenten, Kences en andere woningcorporaties. </antwoord>
      <antwoord nummer="2">Het komt voor dat kamerverhuurpanden worden omgebouwd tot zelfstandige woonruimte. De wijze waarop verhuurders van woonruimte hun woningbezit wensen te verhuren is aan deze partijen zelf om te bepalen. Publieke kaders zijn vastgesteld door de overheid, bijvoorbeeld in de bouwregelgeving en de huurregelgeving. Het tekort aan woonruimte voor studenten vormt een onderdeel van het algemene woningtekort in Nederland. Het rijksbeleid is er op gericht om de algehele woningproductie op gang te brengen, zodat de noodzakelijke doorstroming plaats kan vinden. De inschatting van de behoefte op lokale woningmarkten kan het beste door de lokale marktpartijen zelf gebeuren. Daarnaast laten de gegevens uit het woningbehoefteonderzoek juist voor onzelfstandige woonruimte zien dat er op langere termijn waarschijnlijk sprake zal zijn van een overschot. Mij zijn geen signalen bekend dat het ombouwen van studentenkamers tot zelfstandige woonruimte tot problemen leidt. Overigens zal in de aangekondigde lokale actieplannen meer aandacht gevraagd worden voor de particuliere verhuur en de hospitaverhuur. Inmiddels worden gesprekken gevoerd met de overkoepelende organisatie VastgoedBelang over de rol van de particuliere verhuurders in het lokale studentenhuisvestingbeleid. Het rijksbeleid is er op gericht om doorstroming en beschikbaarheid van woonruimte voor studenten te vergroten. In februari 2004 is een wijziging van de Leegstandwet, waarmee tijdelijke verhuur breder inzetbaar wordt, bij de Tweede Kamer ingediend. Begin augustus 2004 is het wetsvoorstel dat campuscontracten mogelijk maakt bij de Tweede Kamer ingediend. </antwoord>
      <antwoord nummer="3">De bouwregelgeving geeft voorschriften voor de veiligheid van bouwwerken (waartoe ook studentenkamers worden gerekend). Eigendomsverhoudingen spelen hierbij geen rol. De voorschriften gelden evenzeer voor particuliere verhuurders als voor woningcorporaties. Aan kamerverhuurbedrijven kunnen door de gemeente op grond van de lokale bouwverordening nadere gebruikseisen worden opgelegd. Op de naleving daarvan wordt door de gemeente toezicht gehouden. De gebruikseisen worden opgelegd als sprake is van een minimumaantal afzonderlijke bewoners (de grenswaarde varieert van 5 tot 10 personen). Particulieren exploiteren veelal kleinschalige kamerverhuurbedrijven in oude woonpanden. Daarvoor zullen de aanvullende gebruikseisen niet altijd gelden. In die gevallen wordt het «gewone» veiligheidsniveau voor woningen, dat is afgestemd op gezinsbewoning, toereikend geacht. Woningcorporaties beheren veelal nieuwere en grotere complexen, waarvoor de aanvullende gebruikseisen in het algemeen wel gelden. Voor het veilige gebruik van studentenkamers is, naast de kwaliteit van het complex zelf, ook het gedrag van de bewoners zeer bepalend. Het zijn immers de bewoners die er gezamenlijk voor moeten zorgdragen dat vluchtwegen bruikbaar blijven (geen fietsen en/of bierkratten in de gang) en dat risicovol gedrag achterwege gelaten wordt (geen kleding drogen op straalkacheltjes, niet roken in bed). </antwoord>
      <antwoord nummer="4">De landelijke inhaalslag in de verlening van gebruiksvergunning heeft betrekking op alle gebruikscategorieën. Op basis van productiegegevens tot januari 2002 heeft de Inspectie Openbare Orde en Veiligheid aangegeven dat, als in hetzelfde tempo zou worden doorgewerkt, het nog 13 jaar zou duren voor gemeenten hun eigen ambities op het gebied van gebruiksvergunningverlening zouden hebben waargemaakt. Bij deze inschatting heeft de Inspectie geen rekening gehouden met het feit dat de inhaaloperatie in een opstartfase verkeerde en met de lokale prioritering. Het is een verantwoordelijkheid van de gemeenten zelf om op basis van een risicoafweging te bepalen op welke wijze de controlecapaciteit wordt ingezet. In het algemeen wordt kamerverhuur door gemeenten als een risicocategorie erkend. Nog dit jaar zal een Inspectieonderzoek worden opgestart waarmee de voortgang in de gebruiksvergunningverlening in beeld gebracht wordt. De rapportage van het onderzoek wordt medio 2005 verwacht. Dan zal duidelijk worden of het in vraag 4 genoemde optimisme van de gemeenten over de voortgang gegrond is. </antwoord>
      <antwoord nummer="5">Bij onderzoeken naar strijdige regelgeving is op dit terrein nog geen tegenstrijdige regelgeving aan het licht gebracht. Alle eigenaren/exploitanten van kamerverhuurbedrijven kunnen in het Bouwbesluit (prestatie-eisen woonfunctie) en in de aanvullende gemeentelijke bouwverordening nazien welke regels worden gehanteerd. Momenteel kunnen de gebruikseisen per gemeente verschillen, omdat het om lokale regels gaat. Het is dus van belang de lokale regels te kennen. Gewerkt wordt momenteel aan landelijke uniformering van de gebruiksvoorschriften. Daardoor zullen de regels eenduidiger worden. Voor exploitanten van kamerverhuurbedrijven is overigens een hulpmiddel op de markt waarmee getoetst kan worden of aan alle relevante regels is voldaan («Procescertificaat Verhuren van Onzelfstandige Woonruimte», een kwaliteitslabel voor kamerverhuurbedrijven). </antwoord>
      <antwoord nummer="6">Rookmelders kunnen inderdaad een bijdrage leveren aan het verhogen van de veiligheid. Op grond van de bouwregelgeving kan een rookmelder per studentenkamer op dit moment al worden geëist, mits daarvoor een grondslag is in de gemeentelijke bouwverordening. Van het aanbrengen van rookmelders alleen kunnen echter geen wonderen verwacht worden. Het gaat bij brandveiligheid om een samenhangend pakket van maatregelen, in het bijzonder gericht op het brandveilige gebruik van de panden. Het grootste brandveiligheidsrisico bij studentenhuisvesting vormt het gedrag van de bewoners (zie voorbeelden bij het antwoord op vraag 3). Het is een gezamenlijke verantwoordelijkheid van verhuurders en bewoners om elkaar op onveilig gedrag aan te spreken. Het verduidelijken van dit soort verantwoordelijkheden is een van de doelstellingen van het lopende rijksbrede project «Versterking Veiligheidsbewustzijn». Tegelijkertijd wordt bijzondere aandacht gegeven aan de veiligheid van kamergewijze verhuurde woningen (waaronder studentenhuisvesting) bij de herziening van de Modelbouwverordening, ter voorbereiding op de landelijke uniformering van gebruiksvoorschriften. </antwoord>
      <antwoord nummer="7">Studentensteden investeren al in voorlichtingsmateriaal gericht op studenten. In aanvulling daarop worden in het «Nationale Voorlichtingsprogramma Brandveiligheid» studenten als specifieke doelgroep aangemerkt. Op dit moment is de voorlichtingsinzet toereikend. Wel is het van belang dat een ieder zich realiseert dat voorlichting aan studenten een continue opgave is, omdat steeds nieuwe lichtingen studenten met de veiligheidsboodschap moeten worden bereikt. Het is daarbij nadrukkelijk niet een taak van de overheid alleen om zich hiervoor in te zetten. </antwoord>
      <noten afkomstig="antwoord"/>
   </antwoorden>
</kvr>
