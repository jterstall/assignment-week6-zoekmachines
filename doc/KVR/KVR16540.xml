<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) aan de minister van Onderwijs, Cultuur en Wetenschappen over illegale kinderen in het onderwijs. (Ingezonden 2 oktober 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16540
</item>
         <item attribuut="Inhoud">Vragen naar aanleiding van een bericht in NRC Handelsblad van 30 september 2002 dat gemeenten geen geld meer zouden krijgen voor illegale leerlingen in aparte nieuwkomersgroepen.</item>
         <item attribuut="Rubriek">Basisonderwijs (Bekostiging basisonderwijs) Basisonderwijs (Leerlingen) Welzijn (Vreemdelingen en asielzoekers)</item>
         <item attribuut="Trefwoorden">Bekostiging basisonderwijs Leerlingen Vreemdelingen</item>
         <item attribuut="Vindplaats">Kamervragen met antwoord 2002-2003, nr. 232, Tweede Kamer</item>
         <item attribuut="Vraagnr_bij_indiening">2020300950</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Azough</persoon>
         </item>
         <item attribuut="Datum_reaktie">2002-10-29</item>
         <item attribuut="Datum_indiening">2002-10-02</item>
         <item attribuut="Document-id">KVR16540</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="483" allpagenumbers="483 484" vetnummer="2020300950" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16540" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="232" onderwerp="" indiendatum="2002-10-2">
         <vrager partij="GroenLinks" oorsprong="parlement">Azough</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2002-10-29">
         <antwoorder functie="minister" ministerie="Onderwijs, Cultuur en Wetenschappen">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht <voetnoot nummer="1"/>over de onrust die is ontstaan onder directeuren van scholen over de werking van de Vreemdelingenwet? </vraag>
      <vraag nummer="2">Klopt het dat gemeenten vanaf 1 oktober a.s. geen geld meer krijgen voor illegale leerlingen in aparte nieuwkomersgroepen? Zo ja, vindt u het een goed idee om deze kinderen in gewone lesgroepen te laten meedraaien? </vraag>
      <vraag nummer="3">Heeft u er begrip voor dat schoolleiders er bezwaar tegen hebben om bij te moeten houden welke leerlingen illegaal zijn? Vindt u het een taak van de schoolleiders om dit te controleren? </vraag>
      <vraag nummer="4">Hoe wilt u voorkomen dat illegale kinderen die van een speciale opvangklas teruggeplaatst worden in het reguliere onderwijs een te grote druk leggen op de gewone lessen? </vraag>
      <vraag nummer="5">Deelt u de mening dat kinderen die pas gearriveerd zijn in Nederland en de taal nog niet of nauwelijks spreken het eerste jaar beter geplaatst kunnen worden in een aparte nieuwkomersgroep? Vindt u dat speciale voorzieningen voor deze nieuwkomers voor rekening moeten komen van de gemeente? </vraag>
      <vraag nummer="6">In hoeverre lopen gemeenten het gevaar dat de financiering die nodig is voor de opvang van deze leerlingen verdwijnt? </vraag>
      <noten afkomstig="vraag">
         <noot nummer="1" datum="2002-09-30" bron="NRC Handelsblad">NRC Handelsblad, 30 september 2002</noot>
      </noten>
   </vragen>
   <antwoorden aantal="4">
      <antwoord nummer="1">Ja, ik heb kennis genomen van het artikel in het NRC. 2a Elk leerplichtig kind – legaal of illegaal – heeft recht op onderwijs. Nederland is daartoe internationale verdragsrechtelijke verplichtingen aangegaan. Scholen ontvangen voor elke leerling een reguliere bekostiging. Gemeenten die aan de criteria voldoen, ontvangen daarnaast een budget voor het Gemeentelijk Onderwijsachterstandenbeleid (GOA). Gemeenten kunnen zelf beslissen hoe ze deze middelen, binnen de doelen van het Landelijke Beleidskader, inzetten. Middelen uit het GOA-budget kunnen ook ingezet worden voor onderwijs aan leerplichtige illegale leerlingen. In welke vorm dit gebeurt, is aan de gemeente c.q. de school. Overigens kunnen scholen ook nog extra middelen ontvangen voor allochtone leerlingen (legaal en illegaal) via de gewichtenregeling. Aan het volume van de bekostiging per leerling is voor leerplichtige illegalen niets veranderd per 1 oktober 2002. Wel is veranderd de bekostigingssystematiek voor de eerste opvang van asielzoekersleerlingen. Per 1 augustus 2002 is de middelenstroom voor asielzoekers uit het GOA-budget gehaald en samengevoegd met die van de «Regeling tegemoetkoming voor gemeenten bij exceptionele toename van het aantal schoolgaande asielzoekers in het basis- en voortgezet onderwijs», waarmee een afzonderlijke regeling in werking is getreden: de «Regeling specifieke uitkering voor gemeenten voor onderwijs aan schoolgaande asielzoekers in het primair en voortgezet onderwijs 2002–2003» (Uitleg 7, 20 maart 2002). Met de bekostigingssytematiek van de Regeling Specifieke Uitkering zijn 3 telmomenten geïntroduceerd waarop gemeenten een bekostigingsaanvraag kunnen indienen: 1 oktober, 1 februari en 1 juni. Deze systematiek werd overigens ook al in de voorgaande regeling, regeling Exceptionele Toename, gehanteerd. De Regeling Specifieke Uitkering is, net als de voorgaande regeling, bestemd voor de bekostiging van het onderwijs aan schoolgaande asielzoekers gedurende het eerste jaar dat deze in Nederland zijn en in het bezit zijn van een document als bedoeld in artikel 9 van de Vreemdelingenwet 2000. 2b Voor de beantwoording van deze vraag verwijs ik u naar de antwoorden op vraag 4 en 5. </antwoord>
      <antwoord nummer="3">Indien scholen/gemeenten in aanmerking willen komen voor extra financiering van achterstandsleerlingen moet aan bepaalde voorwaarden voldaan worden. Om extra middelen in het kader van de gewichten te krijgen moeten scholen naar het opleidingsniveau van ouders en/of naar het land van herkomst vragen. Dit geldt voor autochtone en allochtone leerlingen. Gebleken is dat niet alle illegale ouders hun land van herkomst kenbaar willen maken aan de school. In dat geval wordt voor een illegale leerling het gewicht 1,0 gefinancierd. Gemeenten kunnen voor asielzoekers leerlingen een aanvraag indienen voor de Regeling Specifieke Uitkering, indien er aan minimaal 10 asielzoekersleerlingen onderwijs wordt gegeven. Hierbij moet de gemeente de verblijfsstatus van leerlingen (asielzoekers) kunnen aantonen. In beide situaties geldt dat de informatie noodzakelijk is om te beoordelen of de school, respectievelijk de gemeente voor extra bekostiging in aanmerking komt. De verkregen informatie mag ook alleen voor dat doel worden aangewend. Bij de totstandkoming van de Koppelingswet in 1998 is aan de orde geweest dat schoolleiders nooit als «opsporingsambtenaar» mogen worden ingezet. </antwoord>
      <antwoord nummer="4 en 5">Voor zover mij bekend worden kinderen van illegalen opgevangen binnen bestaande groepen en bestaan er geen specifieke opvangklassen voor illegalen. Ik ben van mening dat opvang het beste binnen de reguliere groepen kan plaatsvinden, waarbij de inzet erop gericht is zo snel mogelijk de Nederlandse taal te leren. Hiervoor kunnen gewichten- en GOA-middelen worden ingezet. </antwoord>
      <antwoord nummer="6">Gemeenten lopen geen gevaar dat de financiering voor de opvang van illegale leerlingen verdwijnt. Het GOA-budget waaruit deze opvang gefinancierd kan worden is wettelijk verankerd. </antwoord>
      <noten afkomstig="antwoord"/>
   </antwoorden>
</kvr>
