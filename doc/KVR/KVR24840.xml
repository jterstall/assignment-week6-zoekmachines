<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Gerkens en De Wit (beiden SP) aan de ministers van Verkeer en Waterstaat en van Justitie over het doorgeven van persoonsgegevens door de Rijksdienst Wegverkeer. (Ingezonden 30 december 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24840
</item>
         <item attribuut="Inhoud">Vragen over berichten dat de Rijksdienst voor het Wegverkeer (RDW) de gegevens van autobezitters doorgeeft aan commerciële bedrijven die deze gebruiken voor reclamedoeleinden. Indieners willen weten welke tegenprestaties RDW vraagt voor deze gegevens.</item>
         <item attribuut="Rubriek">Criminaliteit en openbare orde (Persoonsregistratie en identificatie) Staats- en bestuursrecht (Privacy) Verkeer, vervoer en waterstaat (Motorrijtuigen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Motorrijtuigen Motorrijtuigenkeuringen Persoonsregistratie Privacy</item>
         <item attribuut="Vindplaats">Kamervragen met antwoord 2005-2006, nr. 817, Tweede Kamer</item>
         <item attribuut="Vraagnr_bij_indiening">2050605720</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
            <persoon partij="SP">De Wit</persoon>
         </item>
         <item attribuut="Datum_reaktie">2006-01-31</item>
         <item attribuut="Datum_indiening">2005-12-30</item>
         <item attribuut="Document-id">KVR24840</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1737" allpagenumbers="1737 1738" vetnummer="2050605720" code="0506tkkvr817" lopendefooter="Tweede Kamer, vergaderjaar 2005–2006, Aanhangsel" filenaam="KVR24840" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="817" onderwerp="" indiendatum="2005-12-30">
         <vrager partij="SP" oorsprong="parlement">Gerkens</vrager>
         <vrager partij="SP" oorsprong="parlement">De Wit</vrager>
         <vraagt-aan>de ministers van Verkeer en Waterstaat en van Justitie</vraagt-aan>
      </vraagdata>
      <antwoorddata antwoorddatum="2006-01-31">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Bent u ervan op de hoogte dat de Rijksdienst Wegverkeer (RDW) de gegevens van autobezitters doorgeeft aan commerciële bedrijven die deze gebruiken voor reclamedoeleinden? Wat is uw mening hierover? </vraag>
      <vraag nummer="2">Kunt u aangeven welke tegenprestatie de RDW vraagt voor het doorgeven van deze persoonsgegevens? </vraag>
      <vraag nummer="3">Kunt u aangeven of het doorgeven van deze gegevens in overeenstemming is met de Wet Bescherming Persoonsgegevens? Kunt u dit toelichten? </vraag>
      <vraag nummer="4">Bent u van mening dat de gegevens die de RDW vanuit haar positie als toezichthouder verplicht verzamelt, verkocht mogen worden? Kunt u aangeven of hierbij sprake is van misbruik van de positie van de RDW? Kunt u uw antwoord toelichten? </vraag>
      <vraag nummer="5">Kunt u aangeven of er algemene regels gelden voor wettelijke toezichthouders? Zijn deze hierbij van kracht? </vraag>
      <vraag nummer="6">Bent u bereid te voorkomen dat de RDW nog langer haar gegevens doorgeeft aan derden? Zo ja, wat voor maatregelen gaat u nemen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. De RDW verstrekt op basis van de Wegenverkeerswet 1994 gegevens uit het kentekenregister aan de partijen die hiertoe bij regeling of besluit van de minister van Verkeer en Waterstaat zijn aangewezen. Daartoe behoren momenteel (een viertal) door de minister van Verkeer en Waterstaat aangewezen belangenbehartigers van de automobielbranche. Deze organisaties mogen de gegevens uit het kentekenregister gebruiken en binnen de eigen branche doorleveren voor commerciële doeleinden, waaronder direct marketingactiviteiten. De autobezitter kan dit commercieel gebruik van zijn in het kentekenregister opgenomen persoonsgegevens bij de RDW laten blokkeren. De autobezitter wordt door de RDW geïnformeerd over dit gebruik en de blokkademogelijkheid via de jaarlijkse APK-herinneringsbrief, de website van de organisatie en aan te vragen foldermateriaal. In de afgelopen jaren hebben mijn voorgangers zich over deze regelgeving gebogen. Eind 2001 is door de toenmalige minister van Verkeer en Waterstaat besloten deze gegevensverstrekking voor commercieel gebruik te beëindigen met inachtneming van een voor de branchepartijen redelijke overgangsperiode. Deze overgangstermijn is aanvankelijk vastgesteld op drie jaar en nadien met een jaar verlengd tot 1 maart </antwoord>
      <antwoord nummer="2007" voetnoot="1">
         <voetnoot nummer="1"/>. De RDW heeft de voorbereidingen voor deze wijziging in de gegevenslevering inmiddels ter hand genomen. </antwoord>
      <antwoord nummer="2">Voor de verstrekking van de gegevens uit het kentekenregister vraagt de RDW, zoals ook voor andere door deze dienst aan burgers en bedrijven geleverde overheidsdiensten en -producten, kostendekkende tarieven. Deze tarieven behoeven jaarlijks de goedkeuring van de Raad van Toezicht van de RDW en van de minister van Verkeer en Waterstaat en worden daarna bekend gemaakt en gepubliceerd in de Staatscourant. </antwoord>
      <antwoord nummer="3">De verstrekking van de gegevens uit het kentekenregister aan de voertuigbranche voor de aangewezen doeleinden is in overeenstemming met de Wet Bescherming Persoonsgegevens. De betreffende regelgeving is overigens destijds tot stand gekomen in afstemming met de toenmalige Registratiekamer (nu College Bescherming Persoonsgegevens). Het besluit om het onderhavige gegevensgebruik te staken is dan ook niet gebaseerd op het oordeel dat dit gebruik in strijd is met de WBP. Voor de aan dit besluit ten grondslag liggende argumenten verwijs ik u naar de in de voetnoot bij vraag 1 genoemde kamerstukken. Daarbij komt dat inmiddels ook de Europese richtlijn inzake hergebruik van overheids-informatie (Richtlijn 2003/98/EG, PBEG L 345/90) het niet toestaat exclusieve rechten als de onderhavige te verlenen voor het hergebruik van overheidsinformatie. </antwoord>
      <antwoord nummer="4">Ik vind «verkocht» in dit verband niet de juiste terminologie. Er is ook zeker geen sprake van misbruik van de positie van de RDW. De RDW houdt meerdere overheidsbestanden, waaronder het kentekenregister. Gegevensverstrekking vindt plaats aan publieke en private partijen die hiervoor op basis van de wet- en regelgeving zijn geautoriseerd. Brede beschikbaarstelling van overheidsinformatie is een van de hedendaagse uitgangspunten op het gebied van hergebruik van overheidsgegevens. De inmiddels voor een ieder toegankelijke mogelijkheid om voertuiggegevens via de website van de RDW (www.rdw.nl) te raadplegen, is mijns inziens een mooi voorbeeld van een positieve ontwikkeling in die richting. Voor gevoelige gegevens zoals persoonsgegevens van autobezitters behoort een terughoudender regime te gelden. Hiervoor gelden dan ook andere, met meer waarborgen omklede procedures. </antwoord>
      <antwoord nummer="5">De RDW is een publiekrechtelijk zelfstandig bestuursorgaan. De dienst en de uitvoering van de aan deze dienst opgedragen taken zoals de gegevensverstrekking uit de registers is gebonden aan onder meer de Wegenverkeerswetgeving, de Algemene Wet Bestuursrecht, de Wet Openbaarheid van Bestuur, de Wet Bescherming Persoonsgegevens en de Wet op de Nationale Ombudsman. De minister van Verkeer en Waterstaat houdt, als verantwoordelijke vakminister, toezicht op het functioneren van de RDW. </antwoord>
      <antwoord nummer="6">Zoals gezegd ligt de verstrekking van gegevens door de RDW aan derden vast in de wegenverkeerswetgeving. Deze zal per 1 maart 2007 zodanig wijzigen dat levering van persoonsgegevens aan partijen binnen de voertuigbranche voor commercieel gebruik, zoals reclamedoeleinden, niet meer plaatsvindt. Daarentegen wordt tegelijkertijd door het departement van Verkeer en Waterstaat en de RDW gewerkt aan een bredere en non-discriminatoire beschikbaarstelling van de in het kentekenregister opgenomen niet-gevoelige gegevens aan burgers en bedrijven (zoals kenmerken van een voertuig). </antwoord>
      <noten afkomstig="antwoord">
         <noot nummer="1">Kamerstukken II 2001/2002, 28 000 XII, nr. 45, Kamerstukken II 2002/2003, 28 600 XII, nr. 78, en Besluit van 19 februari 2005, houdende wijziging van het Kentekenreglement en het Reglement rijbewijzen in verband met de bescherming van persoonsgegevens en enige andere wijzigingen (Stb. 112)</noot>
      </noten>
   </antwoorden>
</kvr>
