<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Joldersma (CDA) aan de minister van Volksgezondheid, Welzijn en Sport over keuzevrijheid in de verslavingszorg. (Ingezonden 12 juli 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23547
</item>
         <item attribuut="Inhoud">ABN Amro heeft een keten Britse particuliere klinieken overgenomen, waar ook Nederlandse verslaafden worden behandeld. Vragen over de AWBZ-erkenning van buitenlandse klinieken en de indicatiestelling voor de behandeling daar en over concurrentie en keuzevrijheid binnen de verslavingszorg.</item>
         <item attribuut="Rubriek">Gezondheidszorg (Zorgverzekeringen) Handel en economie (Mededinging) Welzijn (Verslavingszorg)</item>
         <item attribuut="Trefwoorden">AWBZ Mededinging Verslaving</item>
         <item attribuut="Vindplaats">Kamervragen met antwoord 2004-2005, nr. 2119, Tweede Kamer</item>
         <item attribuut="Vraagnr_bij_indiening">2040518100</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Joldersma</persoon>
         </item>
         <item attribuut="Datum_reaktie">2005-08-10</item>
         <item attribuut="Datum_indiening">2005-07-12</item>
         <item attribuut="Document-id">KVR23547</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4219" allpagenumbers="4219 4220" vetnummer="2040518100" code="0405tkkvr2119" lopendefooter="Tweede Kamer, vergaderjaar 2004–2005, Aanhangsel" filenaam="KVR23547" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2119" onderwerp="" indiendatum="12juli 2005">
         <vrager partij="CDA" oorsprong="parlement">Joldersma</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-08-10">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het bericht dat ABN Amro een keten van Britse particuliere klinieken overneemt, waar ook Nederlandse verslaafden worden behandeld? <voetnoot nummer="1"/>
      </vraag>
      <vraag nummer="2">Acht u het een gewenste ontwikkeling dat buitenlandse verslavingsklinieken een AWBZ-erkenning krijgen, zodat verslaafde Nederlanders in het buitenland kunnen afkicken? </vraag>
      <vraag nummer="3">Wie gaat de indicatie verrichten voor behandeling in dit soort klinieken? </vraag>
      <vraag nummer="4">Komen nieuwe verslavingsklinieken die zich in Nederland vestigen in aanmerking voor een AWBZ-erkenning? Zo ja, welke belemmeringen kunnen dergelijke nieuwe toetreders daarbij ondervinden? </vraag>
      <vraag nummer="5">Hoe staat u tegenover het bevorderen van concurrentie binnen de verslavingszorg? </vraag>
      <vraag nummer="6">Welke mogelijkheden ziet u om binnen de verslavingszorg meer keuzevrijheid te realiseren via een persoonsgebonden of persoonsvolgend budget? </vraag>
      <vraag nummer="7">Is het waar dat de Jellinekkliniek in Amsterdam is gestart met een privé-kliniek? In hoeverre worden overheidsmiddelen ingezet voor deze privé-kliniek? </vraag>
      <noten afkomstig="vraag">
         <noot nummer="1" datum="2005-07-6" bron="de Volkskrant" titel="ABN Amro koopt Britse ziekenhuizen">de Volkskrant, 6 juli 2005: «ABN Amro koopt Britse ziekenhuizen»</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het is niet nodig dat het CVZ voor AWBZ-zorg in het buitenland een AWBZ-toelating afgeeft, verzekeraars kunnen eenvoudigweg een contract afsluiten met een zorgaanbieder in het buitenland dan wel toestemming verlenen aan een verzekerde voor deze intramurale AWBZ-zorg. Het gecontracteerde aanbod in het buitenland kan bijvoorbeeld van belang zijn in het geval er in Nederland sprake is van onaanvaardbare wachttijden. Bovendien krijgt de verzekeraar zo meer mogelijkheden om de zorg goedkoper en van een hogere kwaliteit in te kopen. De verzekerde krijgt meer keuzemogelijkheden. Deze uitgangspunten zijn neergelegd in de Wet herziening overeenkomstenstelsel, Stb. 2005, 27, die op 1 februari 2005 in werking is getreden. Een van de doelstellingen van deze wet, is het opheffen van mogelijke belemmeringen voor hulp in het buitenland. Daarom is in deze wet het begrip instelling zodanig omschreven dat de verzekeraars zich bij hun reguliere zorginkoop niet behoeven te beperken tot instellingen in Nederland. Wel geldt als voorwaarde voor de mogelijkheid van het tot stand komen van overeenkomsten, dat de buitenlandse rechtspersoon in het kader van het in het desbetreffende land geldende sociale zekerheidsstelsel zorg verleent. </antwoord>
      <antwoord nummer="3">Indien de behandeling in verband met een psychiatrische aandoening vanuit de AWBZ wordt gefinancierd geldt dat de indicatiestelling verloopt via een (voor de curatieve zorg gebruikelijke) onafhankelijke indicatie/verwijziging van de (huis)arts. </antwoord>
      <antwoord nummer="4">Ja, het CVZ geeft na toetsing vooraf op de relevante voorwaarden een toelating af aan een instelling die AWBZ-zorg levert zoals omschreven in de AWBZ. Als het gaat om grootschalige intramurale zorg dient de instelling een vergunning te hebben op basis van de Wet ziekenhuisvoorzieningen. Deze voorwaarde geldt voor zowel buitenlandse als Nederlandse instellingen die zich in Nederland vestigen. Met de WTZi worden verklaring/vergunningprocedure van de WZV en de toelatingsprocedure van de Ziekenfondswet en de AWBZ samengevoegd. De toelatingstaak wordt onder de WTZi in zijn geheel bij VWS gepositioneerd. Dit betekent een vereenvoudiging van de toelatings- en vergunningsprocedure voor de instelling. Wel dienen instellingen onder de WTZi te voldoen aan de eisen die gesteld worden aan de bestuursstructuur en de waarborgen voor een ordelijke en controleerbare bedrijfsvoering (de transparantie-eisen). Daarnaast bestaat er onder de WTZi de mogelijkheid om een voorschrift aan de toelating te verbinden in het geval dat de instelling zich niet aan de voorwaarden houdt. Op deze manier kan de minister bijsturen indien publieke belangen, als bereikbaarheid en toegankelijkheid, in het gedrang komen. </antwoord>
      <antwoord nummer="5">Positief. Net als voor de rest van de zorg geldt ook voor de verslavingszorg dat de zorg zoveel mogelijk vraaggericht en doelmatig moet worden aangeboden. Concurrentie tussen instellingen is daarbij één van de prikkels om vraaggericht en doelmatig werken te bevorderen. Zoals u weet is de geneeskundige GGZ (inclusief de geneeskundige verslavingszorg) vanaf 1 januari 2007 onderdeel van de Zorgverzekeringswet. Op deze manier wordt de GGZ wat betreft aansturing en financiering ontschot met de somatische gezondheidszorg. Deze ontschotting maakt de weg vrij voor nieuwe samenwerkingsverbanden en organisatievormen, waarbij de GGZ onderdeel kan worden van een integraal curatief aanbod. Hiermee ontstaan tevens meer prikkels voor aanbieders en meer keuzemogelijkheden voor cliënten. De risicodragende verzekeraar zal een belangrijke regierol vervullen en meer doelmatigheid en transparantie afdwingen. </antwoord>
      <antwoord nummer="6">Voor het AWBZ-gefinancierde deel van de verslavingszorg is nu al, net als in de rest van de AWBZ, in principe een PGB mogelijk. Beperkende factor daarbij is wel dat voor de gehele AWBZ geldt dat voor de functie behandeling geen persoonsgebonden budget mogelijk is, terwijl de verslavingszorg juist veelal behandeling levert. Een persoonsvolgend budget is in de AWBZ sinds 2004 niet meer aanwezig. Een persoonsvolgend budget was geld ten behoeve van zorg voor een gehandicapte dat weliswaar aan een instelling wordt uitgekeerd, maar dat met de gehandicapte «meeverhuisde» als deze – vanwege veranderingen in zijn zorgbehoefte – naar een andere instelling ging. Het persoonsvolgend budget was vooral bedoeld ter voorkoming van wachtlijsten bij o.a. verstandelijk gehandicapten. Ik zie geen aanleiding om de mogelijkheden voor persoonsgebonden of persoonsvolgend budget binnen de verslavingszorg te verruimen. </antwoord>
      <antwoord nummer="7">De Jellinek heeft gesignaleerd dat een toenemend aantal mensen, met name met het oog op discretie, liever privé behandeld willen worden. Behandelingen van Jellinek Privé vinden alleen ambulant en op locatie plaats. Alle kosten voor de behandeling van Jellinek Privé zijn voor rekening van de cliënt zelf. Jellinek Privé is financieel en organisatorisch buiten de Jellinek zelf geplaatst. Er worden hiervoor geen overheidsmiddelen ingezet, therapeuten werken op freelance-basis voor Jellinek Privé. </antwoord>
      <noten afkomstig="antwoord"/>
   </antwoorden>
</kvr>
