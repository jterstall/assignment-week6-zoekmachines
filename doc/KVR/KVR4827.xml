<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de administratie van zorgverzekeraars met betrekking tot de eigen bijdrage. (Ingezonden 2 april 1997); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4827
</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Eigen bijdrage Ziekenfondsverzekering Ziektekostenverzekeraars</item>
         <item attribuut="Vindplaats">Kamervragen met antwoord 1996-1997, nr. 1106, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-04-24</item>
         <item attribuut="Datum_indiening">1997-04-02</item>
         <item attribuut="Document-id">KVR4827</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2259" allpagenumbers="2259 2260 2261" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1106" onderwerp="" indiendatum="1997-04-2">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-04-24">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Hebben veel zorgverzekeraars hun administratie in verband met eigen bijdrage nog lang niet op orde? <voetnoot nummer="1"/>
      </vraag>
      <vraag nummer="2">Is dit mede te verklaren uit het feit, dat de regeling tot het laatst toe is aangepast zodat de voorbereidingstijd te kort werd? </vraag>
      <vraag nummer="3" voetnoot="1">Is het waar, dat de afrekeningen voor veel ziekenfondsverzekerden pas na april komen en/of vaak slechts een deel van de in het eerste kwartaal verschuldigde eigen bijdrage zullen betreffen? <voetnoot nummer="1"/>
      </vraag>
      <vraag nummer="4" voetnoot="1">Kunt u reageren op de uitlating van Zorgverzekeraars Nederland die vreest dat de «rampzalige maatregel slechts een hausse van telefoontjes over niet uit te leggen rekeningen oplevert»? <voetnoot nummer="1"/>
      </vraag>
      <vraag nummer="5">Kunt u zo spoedig mogelijk inzicht geven in de stand van zaken rond de administratie en de afrekeningen van de eigen bijdragen bij de zorgverzekeraars? </vraag>
      <vraag nummer="6" voetnoot="2">Hoe kan de eerste evaluatie, zoals op 21 januari tijdens het mondelinge vragenuur toegezegd, in juli beschikbaar zijn wanneer dan slechts, volgens de verzekeraars, een miniem deel van de rekeningen de deur uit zijn? <voetnoot nummer="2"/>
      </vraag>
      <vraag nummer="7" voetnoot="1">Hoe groot acht u de uitvoerbaarheid van de regeling wanneer zij uitgevoerd moet worden door de zorgverzekeraars die zelf de regeling onrechtvaardig, onbegrijpelijk en nauwelijks uitvoerbaar noemen? <voetnoot nummer="1"/>
      </vraag>
      <vraag nummer="8">Acht u een wijziging van de eigen bijdrage naar een systeem met inkomensafhankelijkheid maximum per 1 januari 1998 werkelijk mogelijk, gezien de enorme uitvoeringsproblemen die de huidige eigen bijdragenregeling al oplevert? </vraag>
      <vraag nummer="9" voetnoot="3">Wilt u ingaan op de brief van de Registratiekamer van 25 maart jl., waarin deze stelt dat de zorgverzekeraars minder keuzevrijheid hebben in het sturen van meer dan globale informatie aan verzekerden dan zij zelf veronderstellen naar aanleiding van uw reactie op de eerste brief van de Registratiekamer inzake privacy? <voetnoot nummer="3"/>
      </vraag>
      <vraag nummer="10" voetnoot="4">Kunt u inzicht geven in hoeverre de zorgverzekeraars de richtlijnen van de Ziekenfondsraad inzake het vragen van aparte toestemming voor automatische incasso eigen bijdrage, hebben nageleefd? <voetnoot nummer="4"/>
      </vraag>
      <vraag nummer="11">Kunt u inzicht geven in hoeverre bedrijfsverenigingen het verzoek aan de Ziekenfondsraad hebben opgevolgd om alle uitkeringsgerechtigden met een uitkering op grond van de Toeslagenwet er op te wijzen, dat zij in aanmerking komen voor een verlaagd maximum eigen bijdrage ZFW en dat zij zich hiertoe tot het Ziekenfonds dienen te wenden? </vraag>
      <noten afkomstig="vraag">
         <noot nummer="5"/>
         <noot nummer="1" datum="1997-03-28" bron="NRC">NRC, 28 maart 1997</noot>
         <noot nummer="2" datum="1997-01-21" bron="Mondelinge vragen van het lid Oedayraj Singh Varma">Mondelinge vragen van het lid Oedayraj Singh Varma, 21 januari 1997</noot>
         <noot nummer="3" datum="1997-03-25" bron="Brief Registratiekamer aan minister Borst">Brief Registratiekamer aan minister Borst, 25 maart 1997</noot>
         <noot nummer="4">Rapport Ziekenfondsraad over de uitvoering van de Eigen bijdrage 1996</noot>
         <noot nummer="5" documenttype="Kamervragen" documentnummer="840" documentjaargang="1996-1997">Aanhangsel Handelingen, nr. 840, vergaderjaar 1996–1997.</noot>
      </noten>
   </vragen>
   <antwoorden aantal="9">
      <antwoord nummer="1 en 2">Zoals ik in het interpellatie-debat over de eigen-bijdrageregeling op 17 april jl. heb aangegeven, hebben mij geen signalen bereikt waaruit zou blijken dat veel zorgverzekeraars hun administratie in verband met de eigen-bijdrageregeling ZFW nog niet op orde hebben. Zorgverzekeraars Nederland (ZN) heeft er voorafgaande aan de invoering van de regeling op aangedrongen dat de ziekenfondsen vanaf 1 juli 1996 de tijd zouden krijgen om de uitvoering van de regeling voor te bereiden. Met het oog daarop heb ik ZN met mijn brief van 1 juli 1996 inzicht gegeven in de vormgeving van de regeling. Voorts is in de tweede helft van 1996 met betrekking tot de implementatie van de regeling regelmatig overleg gevoerd met vertegenwoordigers van ZN en de Ziekenfondsraad (ZFR). Daarbij is gebleken dat voor de naar voren gebrachte te verwachten knelpunten in de uitvoeringspraktijk goede oplossingen konden worden gevonden. De aanpassingen van de concept-regeling waren derhalve juist gericht op de bevordering van de uitvoerbaarheid van de regeling en niet op het compliceren ervan. </antwoord>
      <antwoord nummer="3">De ziekenfondsen zijn verplicht de ziekenfondsverzekerden ten minste eenmaal per kwartaal een eigen-bijdragenota te zenden. Dit betekent dus dat ziekenfondsverzekerden in april 1997 voor de eerste maal een eigen-bijdragenota zullen ontvangen. Deze nota heeft betrekking op de kosten van genoten verstrekkingen over een gedeelte van het eerste kwartaal van het jaar. Dit hangt samen met het feit dat er een zekere tijd zit tussen het moment van medische consumptie en het moment waarop de zorgaanbieder de rekeningen daarvoor bij het ziekenfonds indient. </antwoord>
      <antwoord nummer="4">Aan de invoering van de regeling is grondig onderzoek door gerenommeerde onderzoeksinstituten vooraf gegaan met betrekking tot kosten, opbrengsten en uitvoerbaarheid. Ik ga ervan uit dat ziekenfondsen als professionele organisaties goed in staat zullen zijn om desgewenst nadere uitleg te verstrekken over opgelegde eigen bijdragen. Dit is in het kader van eventuele beroepsprocedures op grond van de Algemene wet bestuursrecht ook noodzakelijk. </antwoord>
      <antwoord nummer="5 en 6">Ik verwacht gegevens over de eerste ervaringen en knelpunten met betrekking tot de eigen-bijdrageregeling in juli 1997 te ontvangen in het kader van het evaluatieonderzoek van de Ziekenfondsraad. Deze gegevens hebben vanzelfsprekend niet het karakter van een eindevaluatie omdat daarvoor de termijn te kort is. Op nadrukkelijk verzoek van verzekeraars heb ik besloten af te zien van het aanvankelijke plan om eigen-bijdragerekeningen maandelijks aan verzekerden te zenden. Het gevolg hiervan zal zijn dat de eerste gegevens in juli a.s. slechts betrekking kunnen hebben op de in april verzonden eigen-bijdragenota’s. </antwoord>
      <antwoord nummer="7">De ziekenfondsen hebben de wettelijke taak om de regeling, waartoe het kabinet en de Tweede Kamer hebben besloten, uit te voeren. Hoewel de regeling in administratief-technisch opzicht complex is te noemen, acht ik de regeling – gelet op de voorbereidingstermijn en de grondige voorbereiding – goed uitvoerbaar. Ik acht de regeling overigens niet onbegrijpelijk. Voor de individuele ziekenfondsverzekerde is immers slechts van belang te weten welke voor hem de consequenties van de regeling zijn en niet wat de consequenties zijn in alle denkbare – niet op die verzekerde van toepassing zijnde – overige situaties. Die consequenties zijn vervolgens betrekkelijk simpel. Immers de verzekerde betaalt een bepaald tarief (20% van de kosten van verstrekkingen of f 8 per ligdag in het ziekenhuis) tot een maximum van f 100 van f 100 of f 200. Daar staat een financiële compensatie via een verlaging van de nominale premie tegenover van ten minste f 110 op jaarbasis. In voorkomende gevallen ontvangen verzekerden die het maximum van f 200 hebben bereikt en die daarvoor in aanmerking komen automatisch binnen acht weken restitutie van f 90 van het ziekenfonds, waardoor voor betrokkenen volledige financiële compensatie is bereikt. </antwoord>
      <antwoord nummer="8">Het kabinet zal zich binnenkort beraden over de vraag naar de invoering van een inkomensafhankelijk systeem van eigen bijdragen. </antwoord>
      <antwoord nummer="9">In de brief van 25 maart 1997 van de Registratiekamer is als conclusie opgenomen dat de inhoud van de eigen bijdragenoverzichten enerzijds wordt begrensd door de privacywetgeving (geen te gedetailleerde informatie) en anderzijds door de vereisten van de Algemene wet bestuursrecht (duidelijk aangeven wat het ziekenfonds heeft besloten). Ik ben het met die visie van de Registratiekamer eens. In de praktijk zal dus sprake moeten zijn van een goed evenwicht tussen beide wettelijke begrenzingen. Ik zal mij hierover nog tot ZN wenden. </antwoord>
      <antwoord nummer="10">Met zijn circulaire van 7 november 1996 heeft de Ziekenfondsraad de ziekenfondsen geïnformeerd over de juiste uitvoering van de eigen-bijdrageregeling. Ten aanzien van de incasso van eigen bijdragen heeft de Raad erop gewezen dat, indien de betaling door middel van automatische incasso plaatsvindt, de verzekerde daarvoor voorafgaand een afzonderlijke machtiging dient te verstrekken. Tevens is daarbij opgemerkt dat van een zogenoemde «negatieve optie» (automatische incasso, tenzij de verzekerde daar niet mee instemt) geen sprake kan zijn. Tot op heden hebben mij geen signalen bereikt waaruit blijkt dat de ziekenfondsen de regeling op dit punt niet conform de circulaire van de Ziekenfondsraad uitvoeren. </antwoord>
      <antwoord nummer="11">De Ziekenfondsraad heeft de bedrijfsverenigingen verzocht de uitkeringsgerechtigden met een uitkering op grond van de Toeslagenwet erop te wijzen, dat zij in aanmerking komen voor de verlaagde maximum eigen bijdrage van f 100 en dat zij zich hiertoe tot het ziekenfonds dienen te wenden. Ik ga ervan uit dat de regeling ook op dit onderdeel goed wordt uitgevoerd. Uit de eerste evaluatiegegevens, juli 1997, zal blijken in hoeverre zich hierbij knelpunten voordoen. </antwoord>
      <noten afkomstig="antwoord"/>
   </antwoorden>
</kvr>
