<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over tabaksreclame (Ingezonden 17 januari 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1154
</item>
         <item attribuut="Inhoud">Betreft vragen over de afspraken met de tabaksindustrie over zelfregulering en de toegenomen reclamecampagnes onder jeugdigen.</item>
         <item attribuut="Rubriek">Communicatie, media en informatievoorziening (Reclame) Consument (Overig) Gezondheidszorg (Ziekten en ziektepreventie)</item>
         <item attribuut="Trefwoorden">Reclame Tabak</item>
         <item attribuut="Vindplaats">Kamervragen met antwoord 1994-1995, nr. 516, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1995-03-07</item>
         <item attribuut="Datum_indiening">1995-01-17</item>
         <item attribuut="Document-id">KVR1154</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1053" allpagenumbers="1053 1054" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="516" onderwerp="" indiendatum="1995-01-17">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="7 maart 1995) Zie ook Aanhangsel handelingen nr. 434, vergaderjaar 1994–1995">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Geeft de Nederlandse tabaksindustrie thans meer dan 500 miljoen per jaar aan reclame uit? <voetnoot nummer="1"/>
      </vraag>
      <vraag nummer="2">Is de enorme toename in reclame-inspanningen van de tabaksindustrie niet in strijd met de afspraken over zelfregulering waarbij de industrie zich zou beperken tot het reclame-niveau van 1990 (200 miljoen)? </vraag>
      <vraag nummer="3">Blijkt uit internationale onderzoeken dat een belangrijk deel van de tabaksreclame gericht is op jeugdigen? </vraag>
      <vraag nummer="4">Deelt u de mening, dat de tabaksgiganten hierbij geen scrupules kennen zoals blijkt uit het recente aanbod aan producenten van video games software door Engelse tabaksindustrie om reclamefilmpjes in de spelletjes te plaatsen? </vraag>
      <vraag nummer="5">Wat is uw mening mede gezien de genoemde internationale ervaringen over de recente uitspraak van de heer Reidinga, directeur van de Nederlandse vestiging van sigarettengigant Rothmans, dat de nieuwe wijze van adverteren bedoeld is om jongeren vanaf 12 en 13 jaar op te laten groeien met deze campagne? </vraag>
      <vraag nummer="6">In hoeverre is de reclame van de Nederlandse tabaksindustrie thans gericht op jeugdigen, bijvoorbeeld reclame in periodieken met een relatief groot aantal jongeren onder hun lezerspubliek en grootscheepse evenementen waarbij de jeugd sterk is vertegenwoordigd? </vraag>
      <vraag nummer="7">Deelt u de verontrusting over de sterke stijging in het percentage rokers onder 10–14-jarige Nederlandse kinderen, met name uit het lager beroepsonderwijs? Bestaat er een verband tussen deze stijging en de toename van reclame? </vraag>
      <vraag nummer="8">Deelt u de mening, dat gezien de houding van de tabaksindustrie het ook in Nederland tijd wordt af te zien van het liberale tabaksreclamebeleid en een totaal reclameverbod voor tabak in te voeren? </vraag>
      <noten afkomstig="vraag">
         <noot nummer="1" datum="1995-01-11" bron="Trouw">Trouw, 11 januari 1995</noot>
      </noten>
   </vragen>
   <antwoorden aantal="8">
      <antwoord nummer="1">Ja, volgens de produktiestatistieken industrie van het Centraal Bureau voor de Statistiek (CBS) gaf de tabakverwerkende industrie in 1992 f 512,1 miljoen uit aan reclamekosten. Ik teken hierbij aan dat dit CBS-gegeven is gebaseerd op geconsolideerde cijfers van Nederlandse fabrikanten en importeurs, waarin ook de uitgaven zijn opgenomen voor de exportmarkten die vanuit Nederland worden bediend, alsmede een groot aantal «bureaukosten» (marktonderzoekskosten, loonkosten, kosten reclamebureaus, verleende kortingen, bonussen, et cetera). Dit CBS-cijfer mag dan ook niet zonder meer in verband worden gebracht met de op de Nederlandse consument gerichte reclame, waarover in het kader van de zelfregulering afspraken zijn gemaakt tussen de tabaksindustrie en de regering. </antwoord>
      <antwoord nummer="2">In het kader van de schriftelijke voorbereiding van het Financieel Overzicht Zorg 1995 ben ik al diepgaand op deze materie ingegaan. Hier zij herhaald dat de totale jaarlijkse tabaksreclamebestedingen in het kader van de afspraken omtrent de «Reclamecode voor tabaksprodukten» naar het oordeel van de regering behoren te zijn «bevroren» op het niveau van 1990. Of er sprake is van een toename in inspanningen van op de Nederlandse consument gerichte reclame – want daar gaat het om – moet vooralsnog ontkennend worden beantwoord. Mij is door de tabaksindustrie bericht dat de indexcijfers van de op de Nederlandse consument gerichte reclame, berekend door KPMG, zich als volgt ontwikkelen: 1990: 100; 1991: 97,0; 1992: 87,5; 1993: 85,6; 1994: 83,9. Ik voeg hieraan toe dat het indexcijfer voor 1994 een eerste, voorlopige schatting is, waarop nog geen accountantscontrole is toegepast. </antwoord>
      <antwoord nummer="3">Ons zijn enkele gevallen bekend waaruit blijkt dat tabaksreclame in bepaalde landen mede is gericht op minderjarigen. De Nieuwe «Reclamecode voor tabaksprodukten» bepaalt dat de Nederlandse tabaksindustrie zich niet zal richten op jeugdigen beneden de 18 jaar. Daarnaast heeft de tabaksindustrie toegezegd te handelen in de geest van de code en in de reclame-uitingen geen direct of indirect verband te leggen tussen het gebruik van tabaksprodukten en jeugd. Uit de komende evaluaties van de «Reclamecode voor tabaksprodukten» zal binnenkort moeten blijken of dat ook inderdaad het geval is. </antwoord>
      <antwoord nummer="4">Een zorgvuldig oordeel over de vraag of vergelijkbare activiteiten ook in Nederland plaatsvinden, vergt nader onderzoek mijnerzijds. Een en ander zal ik betrekken in het voor maart 1995 toegezegde regeringsstandpunt over de code. </antwoord>
      <antwoord nummer="5">Mocht dit inderdaad zo zijn, hetgeen ik zal onderzoeken, dan is dit naar mijn oordeel in strijd met de code. Het is mij overigens bekend dat de directie van Rothmans aan de hoofdredacteur van het dagblad Trouw heeft laten weten dat het desbetreffende artikel in bepaalde passages een onjuiste en ongelukkige weergave is van hetgeen door de heer Reidinga, geen directielid van Rothmans, is gezegd. De directie van Rothmans geeft aan alle voorgestelde reclame-uitingen te beoordelen tegen de achtergrond van de «Reclamecode voor tabaksprodukten» alvorens deze vrij te geven voor publikatie. </antwoord>
      <antwoord nummer="6">De nieuwe «Reclamecode voor tabaksprodukten» bepaalt dat de tabaksindustrie zich niet zal richten op jeugdigen beneden de 18 jaar. Daarnaast heeft de tabaksindustrie toegezegd te handelen in de geest van de code en in de reclame-uitingen geen direct of indirect verband te leggen tussen het gebruik van tabaksprodukten en jeugd. Of en in hoeverre sprake is van bedoelde gerichtheid op jeugdigen zal moeten blijken uit de komende evaluatie. Overigens is het wel zo, dat de in de code opgenomen lijst met jeugdbladen iedere 6 maanden wordt geactualiseerd. </antwoord>
      <antwoord nummer="7">Ja, deze verontrusting deel ik ten zeerste. Of er in deze een verband bestaat met de gevoerde tabaksreclame vergt nader onderzoek en zal ik betrekken in het komende regeringsstandpunt. </antwoord>
      <antwoord nummer="8">Het kabinet wil evalueren of zelfregulering een betekenisvolle bijdrage levert aan het tabaksontmoedigingsbeleid. Wanneer uit deze evaluatie blijkt dat zelfregulering niet werkt, kan en wettelijke grondslag voor een reclameverbod worden overwogen. </antwoord>
      <noten afkomstig="antwoord"/>
   </antwoorden>
</kvr>
