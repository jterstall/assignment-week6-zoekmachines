<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verburg (CDA) aan de minister van Volksgezondheid, Welzijn en Sport, de staatssecretaris van Sociale Zaken en Werkgelegenheid en de minister van Binnenlandse Zaken en Koninkrijksrelaties over grensarbeiders. (Ingezonden 28 oktober 1998); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8354
</item>
         <item attribuut="Inhoud">Betreft de vraag of ambtenaren per 25 oktober 1998 onder de EU-coördinatieverordening EU VO 1408/71 vallen, en de consequenties hiervan voor bv. de export van wachtgelduitkeringen en voor in het buitenland (EU-land) wonende post-actieve Nederlandse ambtenaren.</item>
         <item attribuut="Rubriek">Sociale zekerheid (Algemeen) Sociale zekerheid (Sociale verzekeringspremies) Sociale zekerheid (Werkloosheidsvoorzieningen (WW, WWV))</item>
         <item attribuut="Trefwoorden">Rechtspositie overheidspersoneel Sociale verzekeringspremies Volksverzekeringen Werkloosheidsverzekeringen</item>
         <item attribuut="Vindplaats">Kamervragen met antwoord 1998-1999, nr. 475, Tweede Kamer</item>
         <item attribuut="Vraagnr_bij_indiening">2989902270</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Verburg</persoon>
         </item>
         <item attribuut="Datum_reaktie">1998-12-14</item>
         <item attribuut="Datum_indiening">1998-10-28</item>
         <item attribuut="Document-id">KVR8354</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="967" allpagenumbers="967 968 969" vetnummer="2989902270" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8354" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="475" onderwerp="" indiendatum="1998-10-28">
         <vrager partij="CDA" oorsprong="parlement">Verburg</vrager>
         <vraagt-aan>de minister van Volksgezondheid, Welzijn en Sport, de staatssecretaris van Sociale Zaken en Werkgelegenheid en de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="14 december 1998), zie ook Aanhangsel Handelingen nr. 388, vergaderjaar 1998–1999">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Binnenlandse Zaken en Koninkrijksrelaties en de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Vallen ambtenaren per 25 oktober 1998 onder de EU-coördinatieverordening EU VO 1408/71? <voetnoot nummer="1"/>
      </vraag>
      <vraag nummer="2">Welke consequenties heeft dit voor verschillende regelingen (zoals bv. de export van wachtgelduitkeringen) en voor het buitenland (EU-land) wonende post-actieve Nederlandse ambtenaren? </vraag>
      <vraag nummer="3">Op welke wijze wordt aan betrokkenen voorlichting gegeven? </vraag>
      <vraag nummer="4">Is bij bv. het USZO voldoende expertise aanwezig om deze wijziging in de regelgeving uit te voeren? </vraag>
      <vraag nummer="5">Is het u bekend dat het Bundesministerium für Arbeit und Sozial Ordnung ervan uit gaat dat in Nederland wonende post-actieve Duitse ambtenaren vrijstelling kunnen krijgen van de verplichte verzekering voor de AWBZ en dus geen premie hiervoor meer hoeven te betalen per 25 oktober 1998? </vraag>
      <vraag nummer="6">Deelt u deze opvatting? Zo ja, op welke wijze zal dit uitgevoerd worden? Zo neen, wordt er op dit moment overleg gevoerd met Duitsland hierover? </vraag>
      <noten afkomstig="vraag">
         <noot nummer="1" datum="1998-07-27" bron="Zie publicatieblad EU PB L 209-1, VO 1606/89 (wijziging VO 1408/71)">Zie publicatieblad EU PB L 209-1, VO 1606/89 (wijziging VO 1408/71), 27 juli 1998</noot>
      </noten>
   </vragen>
   <antwoorden aantal="5">
      <antwoord nummer="1">Op 25 oktober 1998 is in werking getreden Verordening (EG) nr. 1606/98 van 29 juni 1998 (PbL209, 25 juli 1998). Deze Verordening heeft de werkingssfeer van Verordening (EEG) nr. 1408/71 uitgebreid met ambtenaren die verzekerd zijn ingevolge een bijzonder stelsel voor ambtenaren. Voorzover ambtenaren verzekerd waren onder een algemeen stelsel van sociale zekerheid, was de Verordening reeds van toepassing. </antwoord>
      <antwoord nummer="2">In Nederland kunnen alleen de ambtelijke wachtgeldregelingen, die een uitkering bieden bij werkloosheid, nog worden aangemerkt als een bijzondere sociale zekerheidsregeling voor ambtenaren. De bij vraag 1 genoemde Verordening nr. 1606/98 bepaalt dat bepalingen uit Verordening nr. 1408/71 met betrekking tot samentelling van tijdvakken bij werkloosheid en export van werkloosheidsuitkeringen nu ook van toepassing zijn op personen die onder een bijzonder werkloosheidsstelsel voor ambtenaren vallen. Aangezien bij de toekenning van een uitkering op grond van een wachtgeldregeling buitenlandse tijdvakken reeds in aanmerking werden genomen is voor in Nederland wonende ambtenaren met name de exportbepaling van belang. Op grond van deze bepaling kunnen zij hun wachtgeld gedurende drie maanden naar een andere EU-Lidstaat exporteren wanneer zij in die Lidstaat naar werk willen zoeken. Voor wat betreft het recht op wachtgeld van in het buitenland wonende ambtenaren die in Nederlandse overheidsdienst werkzaam waren geldt een van Verordening nr. 1408/71 afwijkend regiem. Terwijl werknemers die gedurende hun laatste werkzaamheden woonachtig waren in een andere Lidstaat, aanspraak op een werkloosheidsuitkering kunnen maken in hun woonland, geldt voor ambtenaren dat zij aanspraak op wachtgeld kunnen maken krachtens het bijzondere werkloosheidsstelsel waarbij zij waren aangesloten. Dit heeft overigens in de praktijk geen consequenties voor in het buitenland woonachtige Nederlandse ambtenaren, aangezien het op grond van de Nederlandse wachtgeldregelingen reeds mogelijk was om wachtgeld toe te kennen aan in het buitenland wonende ambtenaren. Voor wat betreft de ziektekostenverzekering is in de Verordening een uitzonderingspositie opgenomen die ertoe leidt dat het onderdeel «Ziekte en Moederschap» van de verordening niet wordt toegepast op ambtenaren die zijn aangesloten bij een bijzondere Nederlandse regeling voor ambtenaren (bv. IZA/IZR). De betrokkenen kunnen daardoor gebruik blijven maken van de, doorgaans gunstigere, dekkingsvoorwaarden van hun bijzondere regeling. Nederland neemt hiermee een overeenkomstige positie in als de overige Lidstaten behoudens Portugal. Voor het risico van invaliditeit zijn ambtenaren sinds 1 januari 1998 verzekerd ingevolge de Wet op de arbeidsongeschiktheidsverzekering (WAO). Inwerkingtreding van Verordening nr. 1606/98 heeft voor ambtenaren die na 1 januari 1998 arbeidsongeschikt zijn geworden dan ook geen gevolgen. Dit geldt niet voor postaktieve ambtenaren die voor 1 januari 1998 ABP-verzekerd zijn geweest, vervolgens als werknemer of als ambtenaar voor invaliditeit verzekerd zijn geweest in een andere Lidstaat en tijdens die verzekering arbeidsongeschikt zijn geworden. Tot de inwerkingtreding van Verordening nr. 1606/98 konden zij niet in aanmerking komen voor een (pro-rata) ABP-uitkering. Wanneer zij aan een aantal voorwaarden voldoen, kunnen zij nu alsnog aanspraak maken op een (pro-rata) WAO-uitkering. Hiervoor kan een aanvraag worden ingediend bij het Landelijk Instituut Sociale Verzekeringen. Ambtelijke pensioenen bij ouderdom en invaliditeit moeten in verband met de inwerkingtreding van de Wet privatisering ABP op 1 januari 1996, vanaf die datum worden aangemerkt als aanvullende pensioenregelingen, vergelijkbaar met de aanvullende pensioenregelingen voor werknemers. Op dit type regelingen is Verordening nr. 1408/71 niet van toepassing. </antwoord>
      <antwoord nummer="3">Omdat op het terrein van de publiekrechtelijke ambtelijke ziektekostenregelingen niets verandert, kan voorlichting aan betrokkenen achterwege blijven. Aangezien de inhoud van publiekrechtelijke wachtgeldregelingen de verantwoordelijkheid is van het publiekrechtelijk lichaam dat die inhoud bepaalt, ligt het in de rede dat de voorlichting ook bij die lichamen wordt neergelegd. Echter, dat houdt niet in dat het Ministerie van Binnenlandse Zaken en Koninkrijksrelaties een passieve houding aanneemt. Via het overlegorgaan Sectorwerkgevers Overheid zijn reeds stappen gezet om zowel de toepassing van de wachtgeldregelingen in overeenstemming te brengen met het Europese recht als om aandacht te vragen voor een stuk informatie. De verschillende overheidswerkgevers zullen daartoe strekkende informatie verschaffen aan de uitvoeringsinstellingen van hun wachtgeldregelingen en aan de centrales van overheidspersoneel. De Ziekenfondsraad heeft de uitvoeringsorganen van de Ziekenfondswet en de AWBZ met circulaire van 4 november 1998 geïnformeerd over de toepassing van de Verordening. Deze is voor ambtenaren die onder een bijzonder stelsel vallen met name van belang voor het samentellen van verzekeringstijdvakken voor de toepassing van de Ziekenfondswet (bijvoorbeeld voor ZFW-verzekering na het bereiken van de 65-jarige leeftijd) en de AWBZ (bijvoorbeeld voor de toepassing van het Besluit wachttijd bijzondere ziektekostenverzekering) en voor de verlening van medische zorg aan in Nederland wonende of verblijvende buitenlandse ambtenaren. </antwoord>
      <antwoord nummer="4">Het aantal gevallen waarin sprake is van het meetellen van tijdvakken van arbeid binnen de Europese Economische Ruimte zal ten opzichte van het totaal van het verstrekken van wachtgelduitkeringen een zeer gering deel uitmaken. De overheidswerkgevers zullen bij het instrueren van de uitvoeringsinstellingen om een uitvoeringstoets vragen. Hierdoor zullen eventuele knelpunten in de uitvoering aan het licht kunnen komen. Vooralsnog wordt er dezerzijds vanuit gegaan, gelet op het gering aantal gevallen en de reeds aanwezige expertise, dat zich bij de uitvoeringsinstellingen geen grote knelpunten in de toepassing van het Europese recht zullen voordoen. Als het gaat om coördinatie van publiekrechtelijke regelingen op het terrein van de arbeidsongeschiktheid kan er geput worden uit de ervaringen die in de marktsector zijn opgedaan. De sturing van de uitvoeringsinstellingen, dus ook van de USZO, inzake de toepassing van het Europese recht ligt bij het Lisv. </antwoord>
      <antwoord nummer="5 en 6">Voor zover het gaat om in Nederland wonende postaktieve ambtenaren met een Duits ambtenarenpensioen die als gevolg van artikel 13, lid 2, onder f, van de Verordening in verbinding met het eerste lid van dat artikel en artikel 10 ter van Verordening 574/72 uitsluitend onderworpen blijven aan de Duitse wetgeving, is de Nederlandse wetgeving niet van toepassing en zijn betrokkenen niet verzekerd ingevolge de AWBZ. Het gaat dan om ambtenaren die tot aan de pensionering in een andere lidstaat (in casu Duitsland) werkten en op grond van een bijzondere wettelijke regeling voor ambtenaren van die lidstaat na de pensionering nog aanspraak hebben op prestaties, bijvoorbeeld op geneeskundige zorg of op vergoeding van de kosten daarvan. In het geval niet Duitsland het laatste werkland van betrokkene is, maar Nederland, dan blijft de Nederlandse wetgeving van toepassing en blijft betrokkene verzekerd ingevolge de AWBZ. Echter, als betrokkene niet tevens verzekerd is ingevolge de Ziekenfondswet en hij op grond van artikel 28 van de Verordening in Nederland ten laste van een andere lidstaat recht heeft op de in de Ziekenfondswet en AWBZ geregelde verstrekkingen, dan is betrokkene gelet op artikel 23 van het Besluit uitbreiding en beperking kring verzekerden volksverzekeringen 1989 («KB 164») niet verzekerd ingevolge de AWBZ. Indien dat recht op medische zorg bestaat, hetgeen door de betrokkene wordt aangetoond door een door het ziekenfonds van het land van verzekering afgegeven formulier E-121, geeft de Ziekenfondsraad op verzoek van de betrokkene een verklaring af. Hiermee kan ten aanzien van de fiscus of een pensioenuitkerend orgaan worden aangetoond dat geen premie AWBZ verschuldigd is. Het zal hier in concreto gaan om een in Nederland wonende post-actieve Duitse ambtenaar die rechthebbende is ofwel uitsluitend op een Duits pensioen, ofwel op een Duits pensioen en één of meer pensioenen uit andere Lidstaten dan Nederland, ofwel op een Duits ambtenarenpensioen en één of meer pensioenen uit andere Lidstaten, waaronder een Nederlands pensioen, doch die niet verzekerd is ingevolge de Ziekenfondswet. De Nederlandse uitvoeringsorganisatie is door de Ziekenfondsraad hieromtrent op de hoogte gesteld en zal in voorkomend geval betrokken personen kunnen informeren. Met Duitsland is afgesproken dat ook aan die zijde de nodige informatie zal worden verstrekt. </antwoord>
      <noten afkomstig="antwoord"/>
   </antwoorden>
</kvr>
