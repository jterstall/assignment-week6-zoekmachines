<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de minister voor Vreemdelingenzaken en Integratie en de staatssecretaris van Sociale Zaken en Werkgelegenheid over het verrichten van arbeid door vreemdelingen met een medische verblijfsvergunning. (Ingezonden 23 december 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25005
</item>
         <item attribuut="Inhoud">Vragen over het feit dat vreemdelingen met een medische verblijfsvergunning geen arbeid mogen verrichten ook al laat hun fysieke gesteldheid dat wel toe.</item>
         <item attribuut="Rubriek">Arbeid (Overig) Welzijn (Vreemdelingen en asielzoekers)</item>
         <item attribuut="Trefwoorden">Arbeid Vreemdelingen</item>
         <item attribuut="Vindplaats">Kamervragen met antwoord 2005-2006, nr. 955, Tweede Kamer</item>
         <item attribuut="Vraagnr_bij_indiening">2050605500</item>
         <item attribuut="Afkomstig_van">Vreemdelingenzaken en Integratie (VI) Sociale Zaken en Werkgelegenheid (SZW)</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2006-02-27</item>
         <item attribuut="Datum_indiening">2005-12-23</item>
         <item attribuut="Document-id">KVR25005</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2023" allpagenumbers="2023 2024" vetnummer="2050605500" code="0506tkkvr955" lopendefooter="Tweede Kamer, vergaderjaar 2005–2006, Aanhangsel" filenaam="KVR25005" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="955" onderwerp="" indiendatum="2005-12-23">
         <vrager partij="D66" oorsprong="parlement">Lambrechts</vrager>
         <vraagt-aan>de minister voor Vreemdelingenzaken en Integratie en de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Klopt het dat mensen die op medische gronden een verblijfsvergunning hebben gekregen geen arbeid mogen verrichten, ook al laat hun fysieke gesteldheid dat wel toe? </vraag>
      <vraag nummer="2">Kan dit betekenen dat deze mensen de rest van hun leven niet mogen werken en dus op een uitkering zijn aangewezen? </vraag>
      <vraag nummer="3">Hoe is dit te rijmen met het in de Wet werk en inkomen naar arbeidsvermogen (WIA) vastgelegde beleid van de regering dat het niet gaat om wat men niet kan, maar om wat men wel kan? </vraag>
      <vraag nummer="4">Bent u bereid ervoor te zorgen dat de betreffende groep mensen wel arbeid mag verrichten, zodat zij niet langer afhankelijk is van een uitkering? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1, 2en 4">Er zijn twee categorieën vreemdelingen die voor een medische behandeling tot Nederland kunnen worden toegelaten. De eerste categorie betreft vreemdelingen die op grond van artikel 3:46 van het Vreemdelingenbesluit 2000 een verblijfsvergunning krijgen vanwege het ondergaan van een medische behandeling in Nederland. De verblijfsvergunning die op grond van de voornoemde bepaling wordt gegeven, kent voor de eerste drie jaar van het verblijf de arbeidsmarktaantekening «arbeid is niet toegestaan». Er is derhalve een categorisch verbod op het verrichten van arbeid. Deze vreemdelingen moeten kunnen aantonen dat de financiering van hun behandeling deugdelijk is geregeld; dit als één van de voorwaarden om voor verblijf in Nederland in aanmerking te komen. Bovendien moeten zij aantonen dat zij over voldoende eigen middelen beschikken om in hun levensonderhoud te voorzien. Omdat deze groep vreemdelingen alleen toestemming heeft om voor een bepaald doel (medische behandeling) in Nederland te verblijven, worden zij op grond van de Wet werk en bijstand niet geacht in Nederland te wonen, en hebben zij in beginsel geen recht op een bijstandsuitkering. Na drie jaar in het bezit te zijn geweest van een verblijfsvergunning (medisch regulier) komt deze categorie in aanmerking voor de arbeidsmarktaantekening «arbeid is uitsluitend toegestaan indien de werkgever beschikt over een tewerkstellingsvergunning.» Voorzover zij vanwege hun ziekte daartoe in staat zijn, kunnen zij in Nederland onder deze voorwaarde werk aanvaarden. De tweede categorie betreft vreemdelingen die vanwege hun gezondheidstoestand op grond van het beleid medische noodsituatie, welke is neergelegd in hoofdstuk B8 van de Vreemdelingencirculaire 2000, voor een verblijfsvergunning in aanmerking kunnen komen, met de arbeidsmarktaantekening «Arbeid is niet toegestaan». In de praktijk gaat het om dermate zieke vreemdelingen, dat zij in feite niet in staat zijn werk te verrichten. Aangezien deze vreemdelingen in het kader van de Wet werk en bijstand niet beschouwd kunnen worden als in Nederland woonachtig te zijn, is er in beginsel geen recht op bijstand. Thans wordt door mijn ambtenaren, in overleg met het ministerie van Sociale Zaken en Werkgelegenheid, onderzocht of en in hoeverre deze groep vreemdelingen in aanmerking kan komen voor financiële ondersteuning in het levensonderhoud. Thans kunnen wel de vreemdelingen die een aanvraag hebben ingediend voor een verblijfsvergunning voor medische behandeling/medische noodsituatie, en die zich feitelijk in dezelfde (medische) situatie bevinden als een persoon die om medische redenen uitstel van vertrek krijgt, gebruik maken van de opvangvoorzieningen voor asielzoekers (op grond van artikel 64 Vreemdelingenwet 2000). Voor de categorie vreemdelingen aan wie op basis van het beleid medische noodsituatie verblijf wordt toegestaan bestaat het voornemen de regelgeving aan te passen, zodat ook zij (en hun gezinsleden) na drie jaar in het bezit te zijn geweest van een verblijfsvergunning op grond van het vorenbedoelde beleid, het recht krijgen om met een tewerkstellingsvergunning in Nederland te werken. Hierdoor kunnen zij zelfstandig in hun eigen onderhoud voorzien. </antwoord>
      <antwoord nummer="3">De WIA is niet van toepassing op vreemdelingen die geen dienstverband hebben in Nederland. Dit geldt nu nog per definitie voor de vreemdelingen in de tweede categorie. Zodra een vreemdeling als bedoeld in de vorige vragen, wel in een dienstverband gaat werken, is hij verzekerd voor de Wet werk en inkomen naar arbeidsvermogen. Mocht hij na verloop van tijd ziek worden en daardoor niet meer kunnen werken, dan geldt de loondoorbetalingsverplichting van zijn werkgever. Na de wachttijd van twee jaar kan hij in aanmerking komen voor een WIA-uitkering. Er bestaat geen recht op uitkering of de uitkering wordt verlaagd als de gehele of gedeeltelijke arbeidsongeschiktheid al bestond bij aanvang van de verzekering of binnen een half jaar verwacht kon worden. Dit is ter beoordeling aan het UWV. </antwoord>
      <noten afkomstig="antwoord"/>
   </antwoorden>
</kvr>
