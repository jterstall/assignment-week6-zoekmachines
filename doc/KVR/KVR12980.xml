<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hermann (GroenLinks) aan de minister van Volksgezondheid, Welzijn en Sport over ziekenhuisopnamen in Amstelveen. (Ingezonden 2 januari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12980
</item>
         <item attribuut="Inhoud">Vragen over de inspanningen die Amstelveense huisartsen moeten leveren om patiënten in een ziekenhuis te plaatsen. Artsen zouden pas een ambulance mogen bellen wanneer zij een ziekenhuis bereid hebben gevonden de patiënt op te nemen.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Ziekenhuizen</item>
         <item attribuut="Vindplaats">Kamervragen met antwoord 2000-2001, nr. 570, Tweede Kamer</item>
         <item attribuut="Vraagnr_bij_indiening">2000104290</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Hermann</persoon>
         </item>
         <item attribuut="Datum_reaktie">2001-01-23</item>
         <item attribuut="Datum_indiening">2001-01-02</item>
         <item attribuut="Document-id">KVR12980</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1177" allpagenumbers="1177 1178" vetnummer="2000104290" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12980" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="570" onderwerp="" indiendatum="2001-01-2">
         <vrager partij="GroenLinks" oorsprong="parlement">Hermann</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-01-23">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het bericht «Huisarts leurt soms twee uur met patiënt in nood»? <voetnoot nummer="1"/>
      </vraag>
      <vraag nummer="2">Is het waar dat, indien Amstelveense huisartsen ziekenhuisopname noodzakelijk achten, zij pas de ambulance mogen bellen wanneer een ziekenhuis zich bereid verklaard heeft de patiënt op te nemen? </vraag>
      <vraag nummer="3">Zo ja, is dit in het gehele land het geval of is de situatie in de beschreven regio (Amstelveen) een uitzondering? </vraag>
      <vraag nummer="4">Wat is de gemiddelde tijdsinvestering voor de huisarts die met het vinden van een ziekenhuisplaats gemoeid is? </vraag>
      <vraag nummer="5">Welke factor of factoren in de ziekenhuisorganisatie zijn de oorzaak van dit probleem? </vraag>
      <vraag nummer="6">Wat voor risico’s voor patiënten brengt deze gang van zaken met zich? </vraag>
      <vraag nummer="7">Indien u niet over voldoende gegevens beschikt om deze vragen te beantwoorden, bent u dan bereid de Inspectie voor de Gezondheidszorg te verzoeken, onderzoek te verrichten teneinde antwoord op de vragen te geven? </vraag>
      <vraag nummer="8">Wilt u deze kwestie beschouwen in het perspectief van het onlangs met de Tweede Kamer gehouden overleg over de positionering van de algemene ziekenhuizen? </vraag>
      <noten afkomstig="vraag">
         <noot nummer="1" datum="2001-12-27" bron="Trouw">Trouw, 27 december 2001</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ten dele is dit juist. Voor het gebied van de gemeente Amstelveen zijn alleen bijzondere afspraken tussen huisartsen, ziekenhuizen en ambulancediensten gemaakt voor acute patiënten die rechtstreeks naar een ICU/CCU moeten. Plaatsing gaat in die gevallen via de CPA. De CPA heeft door middel van een geautomatiseerd systeem SIRENE inzicht in het aantal beschikbare plaatsen IC en CCU in de regio. In andere gevallen zal de huisarts zelf een ziekenhuis moeten zoeken ten behoeve van een opname. </antwoord>
      <antwoord nummer="3">Nee, dit is niet overal het geval. In diverse regio’s bestaan verdergaande afspraken tussen huisartsen en ziekenhuizen over het opnemen van acute patiënten in ziekenhuizen. De Amsterdamse Huisartsen Vereniging bijvoorbeeld heeft in 1997 met de ziekenhuizen in Amsterdam, verenigd in de SIGRA sectie Ziekenhuizen, een regeling voor alle acute opnamen via de huisarts getroffen. Amstelveen is evenwel niet bij die afspraken betrokken. De Amsterdamse regeling houdt het volgende in: de huisarts kan over iedere acute patiënt die moet worden opgenomen, contact opnemen met het ziekenhuis waar de patiënt voor dezelfde aandoening reeds onder behandeling is, dan wel met het zogeheten regioziekenhuis voor acute zorg. Amsterdam is daartoe ingedeeld in 7 regio’s en de ziekenhuizen zijn verantwoordelijk voor de opname. Is er in het desbetreffende ziekenhuis geen mogelijkheid om de acute patiënt op te nemen, dan belt de huisarts eerst twee omliggende ziekenhuizen. Mocht de huisarts ook daar niet slagen dan draagt het regioziekenhuis voor acute zorg verder zorg voor opname of overplaatsing van de patiënt naar elders. Elders, bijvoorbeeld in Drenthe, wordt gewerkt met zogeheten observatiebedden en is acute opname in het naburige ziekenhuis in principe altijd mogelijk. </antwoord>
      <antwoord nummer="4">Hierover zijn geen betrouwbare gegevens voorhanden. Een goede en betrouwbare meting van de gemiddelde tijdsinvestering van een huisarts met het vinden van een plek is overigens uitermate lastig. Wat mij overigens met name zorgen baart is dat er in een aantal gevallen sprake is van een heel lange tijd die de huisarts nodig heeft om een bed voor een acute patiënt te vinden. Dat acht ik echt onacceptabel. </antwoord>
      <antwoord nummer="5">Een belangrijke oorzaak is naar mijn oordeel gelegen in het ontbreken van een goede regeling van de verantwoordelijkheden van huisarts, ambulancedienst en ziekenhuizen bij acute opnames. Daardoor wordt de hulpzoekende huisarts afhankelijk van de bereidheid en mogelijkheden van ziekenhuizen om een patiënt op te vangen dan wel een opnameplaats elders te regelen. Ook hebben de ziekenhuizen in de regio niet altijd voldoende capaciteit voor acute opvang ingeruimd. Tenslotte is de informatievoorziening vanuit de ziekenhuizen aan de CPA’s over beschikbare capaciteit lang niet altijd goed geregeld. </antwoord>
      <antwoord nummer="6">Een situatie dat huisartsen pas de ambulance mogen bellen wanneer een ziekenhuis zich bereid verklaard heeft de patiënt op te nemen, is in acute, levensbedreigende situaties volstrekt onverantwoord. Acute patiënten die rechtstreeks naar een ICU/CCU moeten, moeten direct bij de CPA aangemeld kunnen worden. Het ambulancepersoneel bezit immers de vaardigheid om mensen deskundig te stabiliseren en dergelijk optreden kan levensreddend zijn. In de praktijk gebeurt dat ook. Voor patiënten die in de nacht observatie behoeven, zijn de risico’s minder groot, doch is de situatie niettemin uiterst onbevredigend. </antwoord>
      <antwoord nummer="7 en 8">In het licht van ketenzorg en transmurale zorg is het essentieel dat iedere partij in de keten haar verantwoordelijkheid neemt. Indien een ziekenhuisopname nodig is, moet het naburige ziekenhuis zich verantwoordelijk achten voor die opname. Dat geldt voor zowel patiënten die gedurende bijvoorbeeld de nacht observatie behoeven als voor patiënten in een levensbedreigende situatie die opvang op een IC of CCU behoeven. De ervaring leert dat met het inrichten van een zogeheten observatie-afdeling opnames in de avond en nachtelijke uren wordt vergemakkelijkt en dat daarmee goede resultaten worden geboekt. Het ziekenhuis moet dus hetzij zelf de patiënt opnemen, hetzij sluitende afspraken hebben in de regio dat de patiënt elders kan worden opgenomen. Daarvoor zijn goede afspraken en databases van alle ziekenhuizen vereist, on line met de CPA’s zodat deze inzicht hebben in de beschikbare capaciteit op IC, CCU en observatieafdeling. Mij staan ten behoeve van deze aanpak afspraken voor ogen tussen huisartsen, verzekeraars, ambulancezorg en ziekenhuizen met daarin een indeling van ons land in zogeheten verantwoordelijkheidsgebieden. Per ziekenhuis moeten er afspraken zijn op basis waarvan huisartsen en ambulancepersoneel zonder inspanning en snel te weten komen waar een patiënt opgenomen kan worden. In de uitvoeringstoets over de bereikbaarheidscriteria voor enkele spoedeisende functies op het gebied van spoedeisende hulp, die ik op korte termijn aan het College Bouw Ziekenhuisvoorzieningen voorleg, komt dit element uitdrukkelijk aan de orde. Ook de Inspectie voor de Gezondheidszorg betrek ik daarbij. </antwoord>
      <noten afkomstig="antwoord"/>
   </antwoorden>
</kvr>
