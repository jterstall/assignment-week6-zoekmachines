<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over spoorwegongeval in de nacht van 3 op 4 juli. (Ingezonden 11 juli 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1766
</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Ongevallen Spoorwegen</item>
         <item attribuut="Vindplaats">Kamervragen met antwoord 1994-1995, nr. 1111, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1995-08-16</item>
         <item attribuut="Datum_indiening">1995-07-11</item>
         <item attribuut="Document-id">KVR1766</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2287" allpagenumbers="2287 2288" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1111" onderwerp="" indiendatum="1995-07-11">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1995-08-16">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is de minister op de hoogte van het spoorwegongeval in de nacht van 3 op 4 juli 1995 waarbij een treinstel met materiaalwagen en grindwagens door een verkeerde wisselstand op een stootblok reed, waardoor twee mensen gewond geraakten? </vraag>
      <vraag nummer="2">Was de treindienstleiding op de hoogte van de aanwezigheid van het transport op het betreffende baanvak? </vraag>
      <vraag nummer="3">Hoe is de communicatie tussen treindienstleiding en dergelijke transporten geregeld? </vraag>
      <vraag nummer="4">Hebben de gebruikelijke veiligheidsmaatregelen gefunctioneerd? </vraag>
      <vraag nummer="5">Er was portofoon verbinding tussen twee NS’ers voorop de trein voor visuele waarneming en de machinist op de loc die het treinstel duwde. Is een dergelijke visuele waarneming, met portofoon verbinding naar een machinist, voldoende om snel genoeg te reageren? </vraag>
      <vraag nummer="6">Zijn de veiligheidsmaatregelen voor dergelijke werktransporten (het transport was op de weg voor aanpassing van een spoorwegovergang) anders geregeld dan bij reguliere transporten? Zo nee, welke veiligheidsmaatregelen bestaan er, buiten de visuele waarneming, voor dergelijke transporten? </vraag>
      <vraag nummer="7">Zijn in het algemeen de veiligheidsmaatregelen bij werktransporten en werkzaamheden aan het spoor wel voldoende? Zo nee, wat denkt de minister daaraan op korte termijn te verbeteren? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja, in de nacht van 3 op 4 juli 1995 heeft op het emplacement van het station Geldermalsen een ongeval met een werktrein plaatsgevonden. </antwoord>
      <antwoord nummer="2">Ja, het transport dat verband hield met de vernieuwing van een overweg op de lijn Geldermalsen–Tiel, werd uitgevoerd door een werktrein. Voor de werkzaamheden, waarvan het rijden van de werktrein een onderdeel vormde, was conform de voorschriften vooraf een tijdelijke stationsorder (TSO) gemaakt. Voor de werktrein was de voorgeschreven werktreininstructie gemaakt. De TSO bevatte met name de informatie voor de treindienstleider, zoals welke werktreinen er die nacht zouden rijden en welke veiligheidsmaatregelen hij moest nemen. De werktreininstructie was nodig, omdat vanaf Geldermalsen naar een buiten dienst gesteld spoor gereden moest worden en de machinist en de begeleider dan geı¨nformeerd moeten zijn over de bijzondere voorwaarden die in dat geval gelden om de trein veilig te vervoeren. </antwoord>
      <antwoord nummer="3">Bij deze werktrein vond de communicatie tussen de machinist van de trein en de treindienstleiding per telerail plaats. De werktrein bestond uit een locomotief en 4 wagens welke door de locomotief geduwd werden. Op de voorste wagen van deze werktrein stonden de twee NS’ers. Ee´n van hen fungeerde als begeleider en communiceerde per portofoon met de machinist op de locomotief. De gekozen wijze van communicatie tussen treindienstleiding en werktrein is afhankelijk van de situatie. Als het technisch mogelijk is wordt zo veel mogelijk gebruik gemaakt van de reguliere seinen langs de baan. Als niet op seinen gereden kan worden krijgt de machinist per telerail of via een machinistentelefoon bij een sein of schriftelijk een lastgeving. </antwoord>
      <antwoord nummer="4">Gelet op de gebeurtenissen in Geldermalsen hebben de gebruikelijke veiligheidsmaatregelen niet voldoende gefunctioneerd. In Geldermalsen was het technisch niet mogelijk het sein te bedienen dat leidde naar het spoor in de richting Tiel, waar de werkzaamheden moesten worden uitgevoerd. De treindienstleider, welke het emplacement Geldermalsen vanuit Utrecht bedient, heeft waarschijnlijk gedeeltelijk de handelingen verricht om de wissels in de stand te leggen voor de route richting Tiel. In de veronderstelling dat de wissels de gewenste stand hadden ingenomen heeft hij daarop de machinist een lastgeving stoptonend sein gegeven. Een lastgeving stoptonend sein autoriseert de machinist een rood tonend sein te passeren en op zicht te gaan rijden. Bij het op zicht rijden moet de machinist of – zoals in dit geval met een geduwde trein – de begeleider de stand van de wissels controleren. </antwoord>
      <antwoord nummer="5">Een portofoonverbinding tussen de voorop de trein staande begeleider van de werktrein en de machinist is in de omstandigheden zoals die in Geldermalsen bestonden niet voldoende om snel te reageren op een onverwachte situatie. In het donker werd op zicht gereden, waarbij onder meer van de te passeren wissels gecontroleerd moest worden of deze goed lagen. In feite kan dit alleen als de trein zeer langzaam rijdt en mogelijk zelfs stopt voor elk wissel. Dit geldt zeker als de trein geduwd wordt en de machinist niet zelf de af te leggen weg kan waarnemen, maar afhankelijk is van de indirecte informatie die hij via een portofoon van de begeleider krijgt. Daarbij moet bedacht worden dat de begeleider bij afwezigheid van verlichting de af te leggen weg moet controleren met een zaklamp. </antwoord>
      <antwoord nummer="6">Nee, in principe wordt een dergelijk vervoer zo veel mogelijk uitgevoerd als het reguliere treinverkeer, met de overeenkomstige mate van veiligheid. Bij het werkpunt wordt echter het spoor buiten dienst gesteld en is regulier treinverkeer daarmee niet meer toegestaan. Dit werd in het geval Geldermalsen gezekerd door de overweg te «sleutelen» en een kortsluitlans aan te brengen, waarmee ter plekke een trein nagebootst wordt, waarna de beveiligingstechniek uitsluit dat een toeleidend sein een veilige stand kan krijgen. </antwoord>
      <antwoord nummer="7">Bij werktransporten zijn de veiligheidsmaatregelen in het algemeen voldoende. Ik verwacht dat het onderzoek van Railned Spoorwegveiligheid, dat nog niet afgerond is, op het terrein van het geduwd, op zicht, met portofooncommunicatie rijden naar een werkplek voldoende concrete verbeteringsvoorstellen zal opleveren. Mocht dit niet het geval zijn, dan zal ik nader met NS in overleg treden en zonodig aan NS verzoeken maatregelen te nemen. Ten aanzien van de problematiek van de veiligheid bij werkzaamheden aan de baan verwijs ik naar de eerdere antwoorden op de kamervragen naar aanleiding van het ongeval in Mook op 31 mei 1995. </antwoord>
      <noten afkomstig="antwoord"/>
   </antwoorden>
</kvr>
