<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Wingerden (AOV) over financiële problemen in verzorgingstehuizen. (Ingezonden 21 januari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6450
</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Verzorgingshuizen</item>
         <item attribuut="Vindplaats">Kamervragen met antwoord 1997-1998, nr. 665, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="AOV">Van Wingerden</persoon>
         </item>
         <item attribuut="Datum_reaktie">1998-02-06</item>
         <item attribuut="Datum_indiening">1998-01-21</item>
         <item attribuut="Document-id">KVR6450</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1355" allpagenumbers="1355 1356" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6450" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="665" onderwerp="" indiendatum="1998-01-21">
         <vrager partij="AOV" oorsprong="parlement">Van Wingerden</vrager>
         <vraagt-aan/>
      </vraagdata>
      <antwoorddata antwoorddatum="1998-02-6">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u op de hoogte van de financiële problemen die zijn ontstaan in een derde deel van de verzorgingstehuizen in Groningen? <voetnoot nummer="1"/>
      </vraag>
      <vraag nummer="2">Deelt u de mening dat het onaanvaardbaar is dat de 65 miljoen, beschikbaar gesteld voor «meer handen aan het bed», moeten worden gebruikt om de tekorten te kunnen aanvullen, in 1998 oplopend tot f 200 000? </vraag>
      <vraag nummer="3">Deelt u de mening dat het een ongewenste ontwikkeling is dat verschillende verzorgingstehuizen gedwongen zijn om reguliere arbeidsplaatsen te vervangen voor banenpools en dat instellingen met sluiting worden bedreigd? </vraag>
      <vraag nummer="4">Zo ja, hoe bent u van plan deze ontwikkeling tegen te gaan? </vraag>
      <vraag nummer="5">Deelt u de mening dat de door het College van Ziekenhuisvoorzieningen voorziene toeneming van de tekorten van 6000 plaatsen in 2005 tot 20 000 en 2010 haaks staat op het kabinetsbeleid van substitutie, d.w.z. zwaardere vormen van zorg te vervangen door lichtere vormen van zorgverlening? </vraag>
      <vraag nummer="6">Hoe komt het dat de budgetten van respectievelijk de Provincie Friesland f 89,03 en van Zuid-Holland f 104,00 per bewoner per dag bedragen, terwijl het budget van Groningen slechts f 82,80 in 1997 en in 1998 nog maar f 78,57 bedraagt? Waar zit het verschil in? </vraag>
      <vraag nummer="7">Bent u het eens met de conclusie van het in opdracht van uw eigen departement gedane onderzoek van Van Loveren en Partners, dat er een investering in de verzorgingshuiszorg van honderden miljoenen noodzakelijk is? </vraag>
      <vraag nummer="8">Zo ja, waarom verbindt u dan geen consequenties aan het door uzelf geïnitieerde onderzoek? </vraag>
      <vraag nummer="9">Deelt u de mening dat de ontstane financiële situatie een oplossing behoeft, voordat deze sluitingen, ontslagen en wantoestanden als gevolg van onaanvaardbare wachttijden tot gevolg heeft? </vraag>
      <vraag nummer="10">Zo ja, wanneer mag de Kamer enige actie van u in die richting verwachten? </vraag>
      <noten afkomstig="vraag">
         <noot nummer="1" datum="1998-01-14" bron="Nieuwsblad van het Noorden">Nieuwsblad van het Noorden, 14 januari 1998</noot>
      </noten>
   </vragen>
   <antwoorden aantal="8">
      <antwoord nummer="1">Zoals bekend is wettelijk geregeld dat de provincies verantwoordelijk zijn voor het vaststellen van het provinciale plan. Ik ben op de hoogte van krantenberichten, waarin een problematiek inzake enkele Groninger verzorgingshuizen wordt gemeld. Volgens deze berichten zal de provincie Groningen over deze problematiek in overleg treden met een delegatie van de verzorgingshuizen. </antwoord>
      <antwoord nummer="2">Uiteraard moet een verzorgingshuis met een dreigende budgetoverschrijding maatregelen nemen om dit tegen te gaan. De inzet van de f 65 miljoen dient vertaald te worden in (ten opzichte van 31-12-1997) «meer handen aan het bed», zoals ik met de WoonZorg Federatie heb afgesproken. </antwoord>
      <antwoord nummer="3">Het is de verantwoordelijkheid van de instellingen om binnen het beschikbare budget een zodanig personeelsbeleid te voeren, dat kwalitatief goede zorg gegeven kan worden. Indien er sprake is van budgetoverschrijdingen zal er door de instelling aan gewerkt moeten worden de uitgaven weer binnen het structurele budget te brengen. </antwoord>
      <antwoord nummer="4">De provincie Groningen heeft binnen het door mij gegeven financiële kader haar plan verzorgingshuizen voor de periode 1997–2000 vastgesteld. Dit plan is tot stand gekomen op basis van overleg en inspraak in de provincie, óók met de verzorgingshuizen. </antwoord>
      <antwoord nummer="5">Het substitutiebeleid van het kabinet betekent dat rekening houdend met de maatschappelijke behoeften gestreefd wordt naar een evenwichtig aanbod van intra- en extramurale zorg. Dat betekent niet dat in het licht van de komende vergrijzing, er geen enkele groei in de intramurale capaciteit meer behoeft plaats te vinden. Er zal in de komende periode steeds opnieuw een afweging gemaakt moeten worden hoeveel intramurale capaciteit nodig is en hoeveel ouderen ook bij toenemende zorgvraag thuis kunnen verblijven. </antwoord>
      <antwoord nummer="6">De provinciale budgetten worden vanaf 1985 vastgesteld op basis van het aantal ouderen en een vereveningstraject dat in 2001 is afgerond. Iedere provincie krijgt dan per 75 plusser macro gezien een gelijk budget. De verschillen per provincie op basis van het 75 plus criterium zijn nog maar minimaal. In het kader van de WBO en de Overgangswet verzorgingshuizen hebben de provincies voor de periode 1997–2000 plannen gemaakt, die vervolgens door de Ziekenfondsraad worden uitgevoerd. De bedoelde verschillen zijn dan ook terug te voeren op provinciale beleidskeuzes in de afweging tussen aantallen verzorgingsplaatsen enerzijds en budgetten per plaats anderzijds binnen het provinciale kader. </antwoord>
      <antwoord nummer="7 en 8">In mijn brieven van 17 juni en 17 september 1997 aan de Kamercommissie heb ik mijn reactie op het rapport van Loveren en de op grond daarvan te nemen beleidsakties uitvoerig uiteengezet. In opeenvolgende debatten heb ik met de Kamer hierover mogen discussiëren. In 1998 is er naast f 65 miljoen voor handen aan het bed ook krachtens de motie-Wallage structureel f 90 miljoen extra beschikbaar gesteld voor het mitigeren van capaciteitsdaling in de verzorgingshuizen. Zoals bekend ben ik in overleg met de WoonZorg Federatie en de Nederlandse Vereniging voor Verpleeghuiszorg om tot meerjarenafspraken te komen. Zoals met de Kamer afgesproken zal ik hierover in de eerstvolgende voortgangsrapportage over de Modernisering Ouderenzorg (begin maart) uitvoerig berichten. </antwoord>
      <antwoord nummer="9 en 10">Ook hier voert het antwoord terug naar de bij wet vastgelegde verantwoordelijkheden. Het plan 1997–2000 van de provincie Groningen is door Provinciale Staten vastgesteld een uitvoerige inspraakronde. De Ziekenfondsraad financiert vanaf 1997 de verzorgingshuizen op basis van deze door de provincies en vier grote steden vastgestelde plannen. De f 65 miljoen extra middelen voor handen aan het bed gaan begin 1998 naar de verzorgingshuizen en de provincie Groningen geeft een advies over de verdeling van haar deel in de f 90 miljoen ingevolge de motie-Wallage. De verzorgingshuizen weten binnenkort welke extra bedragen beschikbaar komen in 1998 en zullen overeenkomstig kunnen handelen. Op 18 februari 1998 vindt een overleg over deze problematiek in de Statencommissie van Provinciale Staten van Groningen plaats. Dat is primair het geëigende forum om deze problematiek te bespreken. Conform de wettelijk vastgelegde verdelingssystematiek is aan de provincies en grote steden het geld voor de verzorgingshuizen toegedeeld. Teneinde een beter beeld te verkrijgen over de problematiek in Groningen heb ik de Ziekenfondsraad gevraagd mij te willen informeren. Desgewenst zal ik de Kamer de informatie van de Ziekenfondsraad na ontvangst doen toekomen. </antwoord>
      <noten afkomstig="antwoord"/>
   </antwoorden>
</kvr>
