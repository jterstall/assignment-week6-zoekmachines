<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kant en De Wit (beiden SP) aan de minister van Justitie over de kinderrechter. (Ingezonden 6 november 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12791
</item>
         <item attribuut="Inhoud">Vragen naar aanleiding van artikel 'Kinderrechter verdwijnt als specialisme' (Trouw, 31 oktober j.l.)</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Rechterlijke organisatie (Rechters) Welzijn (Jeugdigen)</item>
         <item attribuut="Trefwoorden">Jeugdhulpverlening Kinderbescherming Rechters</item>
         <item attribuut="Vindplaats">Kamervragen met antwoord 2000-2001, nr. 397, Tweede Kamer</item>
         <item attribuut="Vraagnr_bij_indiening">2000101980</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">Kant</persoon>
            <persoon partij="SP">De Wit</persoon>
         </item>
         <item attribuut="Datum_reaktie">2000-12-15</item>
         <item attribuut="Datum_indiening">2000-11-06</item>
         <item attribuut="Document-id">KVR12791</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="821" allpagenumbers="821 822" vetnummer="2000101980" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12791" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="397" onderwerp="" indiendatum="2000-11-6">
         <vrager partij="SP" oorsprong="parlement">Kant</vrager>
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="15 december 2000), zie ook Aanhangsel Handelingen nr. 308, vergaderjaar 2000–2001">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht «Kinderrechter verdwijnt als specialisme»? <voetnoot nummer="1"/>
      </vraag>
      <vraag nummer="2">Kunt u deze ontwikkeling bevestigen? Kunt u uiteenzetten welke tendens zichtbaar is in de gemiddelde aanstellingsduur van kinderrechters? Hoe lang is nu de gemiddelde aanstellingsduur? </vraag>
      <vraag nummer="3">Is het verdwijnen van de gespecialiseerde kinderrechter niet in strijd met artikel 40 van het VN-Verdrag inzake de rechten van het kind? Zo neen, waarom niet? </vraag>
      <vraag nummer="4">Deelt u de mening dat het onwenselijk is dat de gespecialiseerde kinderrechter verdwijnt? Zo neen, waarom niet? Zo ja, welke maatregelen gaat u hiertegen ondernemen? </vraag>
      <noten afkomstig="vraag">
         <noot nummer="1" datum="2000-10-31" bron="Trouw">Trouw, 31 oktober 2000</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Voor de beantwoording van deze vraag heb ik me, via het Algemeen Secretariaat Zittende Magistratuur, gewend tot de presidenten van de rechtbanken. Van 18 van de 19 aangeschreven rechtbankpresidenten mocht ik een reactie ontvangen. Op grond van deze reacties kan ik niet bevestigen dat het specialisme van kinderrechter verdwijnt. Weliswaar zijn er nog maar enkele rechtbanken waar (tenminste) één rechter sinds jaar en dag als kinderrechter fungeert. Maar in de praktijk bestaat het specialisme nog bij vrijwel alle rechtbanken in die zin dat eenzelfde rechter (of een beperkt aantal rechters) gedurende een aantal jaren civiele-jeugdzaken en/of kinderstrafzaken behandelt. De jeugdzaken zijn bij ongeveer de helft van de rechtbanken in twee sectoren ondergebracht (strafsector en civiele sector of familiesector), bij de andere helft van de rechtbanken in één sector (civiele sector of familiesector). Vrijwel steeds is een herkenbaar samenwerkingsverband van kinderrechters aanwezig in de vorm van een aparte unit of kamer. Overigens wijs ik er op dat de huidige wettelijke regeling, met name artikel 58a van de Wet op de rechterlijke organisatie, met zich brengt dat de vorming en bezetting van de enkelvoudige kamers voor de behandeling van kinderzaken een interne aangelegenheid van de rechtbanken zelf is. Op de vraag welke tendens zichtbaar is in de gemiddelde aanstellingsduur en op die naar de huidige gemiddelde aanstellingsduur is niet door alle respondenten expliciet ingegaan. Uit de ingezonden reacties valt af te leiden dat een kinderrechter nog slechts bij een klein aantal rechtbanken langdurig (circa 10 jaar) de functie uitoefent. Bij het merendeel van de rechtbanken is men tussen de drie en vijf jaar als kinderrechter werkzaam, waarbij veelal vijf jaar als gewenste duur wordt aangemerkt. Er is een tendens om het roulatiebeleid ook op de kinderrechter toe te passen. Het komt nog vrij weinig voor dat een rechter gedurende zeer lange tijd (bijna) uitsluitend jeugdzaken behandelt. Bij die rechtbanken waarbij een roulatiebeleid voor kinderrechters wordt gehanteerd, wordt er naar gestreefd dat de kinderrechter die functie in ieder geval enige jaren achtereen uitoefent. </antwoord>
      <antwoord nummer="3">Artikel 40 van het Verdrag inzake de rechten van het kind geeft waarborgen voor een eerlijke en waardige behandeling van minderjarigen die te maken krijgen met het strafrecht. De Nederlandse wetgeving die specifiek voor de behandeling van minderjarigen tot stand is gekomen, zoals het jeugdstrafrecht en het jeugdstrafprocesrecht, bevat in zijn samenhang de instrumenten die een dergelijke behandeling garanderen. Artikel 40 van het Verdrag bepaalt voorts dat – naast wet- en regelgeving – ook voldoende zorg, begeleiding, programma’s voor onderwijs en dergelijke beschikbaar dienen te zijn voor de minderjarige die met het strafrecht in aanraking is gekomen. Ook aan deze voorwaarden van het Verdrag wordt in Nederland uitvoering gegeven. De omstandigheid dat de kinderrechter zijn/haar functie niet gedurende zijn/haar gehele loopbaan als rechter uitoefent, doet geen afbreuk aan die waarborgen noch aan het instrumentarium dat daarvoor ter beschikking staat, en is derhalve niet in strijd met artikel 40 van het Verdrag. </antwoord>
      <antwoord nummer="4">Zoals hierboven onder 2 is aangegeven is van verdwijning van de gespecialiseerde kinderrechter naar mijn mening geen sprake, zij het dat sedert de wetswijziging van 1995 het specialisme vaak gedurende een beperkt aantal jaren, dus tijdelijk, wordt uitgeoefend. Ik zou het zeker ongewenst achten dat het specialisme kinderrechter als zodanig zou verdwijnen. Zoals ik reeds op 16 juni van dit jaar aan de vaste commissie voor Justitie heb medegedeeld ben ik evenwel tevens voorstander van roulerende specialiteiten en ben ik van oordeel dat dit in beginsel ook voor de kinderrechter dient te gelden. Gelet op de aanhoudende berichtgeving rond het onderwerp gespecialiseerde kinderrechter ben ik evenwel bereid om, zoals ik reeds eerder heb toegezegd, in het kader van de uitvoering van motie nr. 32 van het kamerlid De Wit, voorgesteld op 9 november 2000, de rechterlijke macht te verzoeken mij aan te geven of de huidige praktijk naar haar oordeel voldoet. Ik ben voornemens om in deze consultatieronde ook de Nederlandse Vereniging voor Rechtspraak te betrekken. </antwoord>
      <noten afkomstig="antwoord"/>
   </antwoorden>
</kvr>
