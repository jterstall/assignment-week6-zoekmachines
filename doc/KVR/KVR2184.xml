<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Nader antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duivesteijn (PvdA) over de invoering van een Nationale Woningbouwlening. (Ingezonden 26 september 1995); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2184
</item>
         <item attribuut="Inhoud">Vragen naar aanleiding van een artikel in Cobouw van 22 september 1995 over het voornemen van de Nationale Woningraad om een letter of agreement te tekenen met de Bank Nederlandse Gemeenten over de invoering van een Nationale Woningbouwlening.</item>
         <item attribuut="Rubriek">Bouw (Woningbouw) Volkshuisvesting (Overig)</item>
         <item attribuut="Trefwoorden">Kredieten Woningbouw Woningbouwverenigingen</item>
         <item attribuut="Vindplaats">Kamervragen met antwoord 1995-1996, nr. 259, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Duivesteijn</persoon>
         </item>
         <item attribuut="Datum_reaktie">1995-11-20</item>
         <item attribuut="Datum_indiening">1995-09-26</item>
         <item attribuut="Document-id">KVR2184</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="527" allpagenumbers="527 528 529 530" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="259" onderwerp="" indiendatum="1995-09-26">
         <vrager partij="PvdA" oorsprong="parlement">Duivesteijn</vrager>
         <vraagt-aan/>
      </vraagdata>
      <antwoorddata antwoorddatum="1995-11-20">
         <antwoorder functie="" ministerie="Volkshuisvesting, Ruimtelijke Ordening en Milieubeheer"/>
         <mede-antwoorder/>
      </antwoorddata>
   </meta>
   <vragen aantal="16">
      <vraag nummer="1" voetnoot="1">Kent u het voornemen van de Nationale Woningraad (NWR) om «volgende maand een letter of agreement met de Bank Nederlandse Gemeenten (BNG) te ondertekenen over de invoering van een Nationale Woningbouwlening»? <voetnoot nummer="1"/>
      </vraag>
      <vraag nummer="2">Hoe staat een en ander in relatie tot de door u toegezegde discussie inzake de verevening van de reserves van de gezamenlijke woningbouwcorporaties? </vraag>
      <vraag nummer="3">Deelt u de mening, dat woningcorporaties zich op deze wijze ontwikkelen tot een beleggingsinstituut? Welke regelgeving in het Besluit Beheer Sociale Huurwoningen legitimeert een dergelijk handelen? </vraag>
      <vraag nummer="4">Deelt u de mening, dat hiermee vooruit wordt gelopen op de politieke discussie over de verevening van de reserves van de gezamenlijke woningcorporaties en dat andere vormen van het inzetten van reserves hierdoor dreigen te worden geblokkeerd? </vraag>
      <vraag nummer="5">Bent u bereid de aangekondigde voornemens van de NWR en van eventuele afzonderlijke woningcorporaties op te schorten tot de toegezegde politieke discussie en besluitvorming aan de hand van een regeringsnota in de Kamer afgerond zijn? </vraag>
      <vraag nummer="6">Bent u bereid nog vo´o´r de plenaire behandeling van de begroting van VROM (onderdeel volkshuisvesting) inzicht te geven in de reservepositie (onderhoudsvoorzieningen en Algemene Bedrijfsreserves) van de gezamenlijke woningbouwcorporaties en in de reservepositie van de afzonderlijke corporaties? </vraag>
      <vraag nummer="7">Wat is het jaarlijks rendement op de in vraag 6 genoemde reserves? </vraag>
      <vraag nummer="8">Zijn er nog andere reserves? Zo ja, welke? Wat is de omvang hiervan? </vraag>
      <vraag nummer="9">Wat is de historische waarde (boekwaarde) van de 2.3 miljoen huurwoningen welke in het bezit zijn van de gezamenlijke woningcorporaties? </vraag>
      <vraag nummer="10">Wat is de bedrijfswaarde van de in vraag 9 genoemde woningen? </vraag>
      <vraag nummer="11">Waarom gaan de corporaties selectief om met beide waarderingsgrondslagen van het onroerend goed? Deelt u de mening, dat door deze selectiviteit het werkelijke kapitaal kunstmatig laag wordt gehouden en daarmee «verborgen» blijft? </vraag>
      <vraag nummer="12">Wat zal de toename van de huurinkomsten zijn tot en met het jaar 2000, bij het wettelijk minimum van 3,5% huurverhoging en bij de verschillende hogere percentages tot het wettelijk maximum? </vraag>
      <vraag nummer="13">Wat zijn de extra huurinkomsten tot het jaar 2000, welke ontstaan als gevolg van het optrekken van de huren van leegkomende woningen tot 80% van de «maximaal redelijke huurprijs»? </vraag>
      <vraag nummer="14">Wat wordt als gevolg van de in vraag 10 en 11 genoemde ontwikkelingen de gemiddelde huurquote? Hoe verhoudt zich dat tot andere Europese landen? </vraag>
      <vraag nummer="15">Kunt u zorgdragen voor een financie¨le doorrekening van het Nationaal Volkshuisvesting Programma en in het bijzonder de investeringen in de bouw van betaalbare huurwoningen, de opbrengsten van de verkoop van huurwoningen en de gezamenlijke som van de in vraag 10 en 11 genoemde huurstijgingen? </vraag>
      <vraag nummer="16">Wat is de rechtszekerheid voor niet financieel draagkrachtige corporaties om de beoogde betaalbare huurwoningen ook daadwerkelijk te kunnen realiseren? </vraag>
      <noten afkomstig="vraag">
         <noot nummer="1" datum="1995-09-22" bron="Cobouw">Cobouw, 22 september 1995</noot>
      </noten>
   </vragen>
   <antwoorden aantal="12">
      <antwoord nummer="1 t/m 5">De vragen 1 tot en met 5 zijn reeds beantwoord bij brief van 11 oktober 1995, Aanhangsel Handelingen nr. 75, Vergaderjaar 1995–1996. </antwoord>
      <antwoord nummer="6">Ja. Uit de gegevens die in het kader van de verantwoording op grond van het Besluit Beheer Sociale Huursector over het boekjaar 1994 worden ingediend, kan de reservepositie van de sociale huursector worden afgeleid. Van 885 instellingen van de in totaal 947 zijn de gegevens beschikbaar. Voor 62 instellingen waarvan nog geen gegevens beschikbaar zijn, heeft een bijschatting plaatsgevonden, deels met gebruikmaking van over voorgaande jaren beschikbare gegevens. De door de instellingen beschikbaar gestelde gegevens zijn opgesteld volgens de voorschriften van BBSH en Burgerlijk Wetboek. In tabel 1 wordt inzicht gegeven in de reservepositie van de gehele sociale huursektor. Uit de tabel blijkt dat de sociale huursector beschikt over een totaal eigen vermogen van circa 16,5 miljard, terwijl voor voorzieningen circa 11,5 miljard is gereserveerd. Derhalve tezamen circa 28 miljard gulden. De onderhoudsvoorziening is een ten laste van het resultaat getroffen voorziening voor toekomstig onderhoud. Het eigen vermogen vervult een bufferfunctie voor het opvangen van toekomstige risico’s in de bedrijfsuitoefening. Tabel 1. Het eigen vermogen en de voorzieningen van de sociale huursector (absoluut in miljarden guldens en gemiddeld in guldens per woning) Eigen vermogen Voorzieningen Totaal ABR overig kapitaal onder- houd overig absoluut bedrag in miljar- den guldens 13 3,5 10 1,5 28 gemiddeld in guldens per woning 5 500,– 1 500,– 4 000,– 600,– 11 600,– De positie van de afzonderlijke instellingen wordt verduidelijkt door de verdeling over de verschillende ABR-klassen (exclusief onderhoudsvoorzieningen). Tabel 2. Procentuele verdeling van de instellingen (Gemeentelijke woningbedrijven en Toegelaten instellingen) naar ABR-klasse in guldens per woning ABR per woning Percentage negatief 4% 0– 5 000 29% 5 000–10 000 34% 10 000–15 000 18% 15 000–20 000 8% &gt; 20.000 7% Totaal 100% </antwoord>
      <antwoord nummer="7">Voor de gehele sociale huursektor bedraagt het jaarresultaat over 1994 1,920 miljard gulden, dit is f 790,– gemiddeld per woning. Het jaarresultaat is de optelsom van exploitatieresultaat, financieringsresultaat en overig. Over 1994 komt het jaarresultaat grotendeels voort uit het financieringsresultaat. Het rendement op de ABR en de onderhoudsvoorziening wordt mede zichtbaar in de verhouding tussen het jaarresultaat en de reservepositie. In 1994 bedraagt deze 8,3% voor de gehele sociale huursektor. </antwoord>
      <antwoord nummer="8">Ja. Gedacht kan worden aan de stichtings- of verenigingsreserve, het zogenaamde kapitaal, en aan een mogelijke herwaarderingsreserve (indien de bedrijfswaarde wordt gehanteerd en deze hoger is dan de boekwaarde). Ik wijs erop dat deze reserves onderdeel uitmaken van tabel 1 gepresenteerde reserves (zie vraag 6). Gezamenlijk bedroegen deze reserves in 1994 circa 3,5 miljard gulden voor de gehele sociale huursektor. Er zijn ook overige voorzieningen aanwezig, zoals de pensioenvoorziening, voorziening garantie koopwoningen en egalisatierekeningen voor BWS of vruchtgebruik. Deze overige voorzieningen bedroegen in 1994 circa 1,5 miljard gulden voor de gehele sociale huursector (zie eveneens vraag 6, tabel 1). </antwoord>
      <antwoord nummer="9">De boekwaarde van het totale woningbestand kan bepaald worden uit de optelsom van de materie¨le en immaterie¨le activa. Volgens de BBSH-kerngegevens 1994 bedraagt de som van de materie¨le en de immaterie¨le activa 147,5 miljard. De boekwaarde van het bezit van corporaties en gemeentelijke woningbedrijven bedraagt derhalve 147,5 miljard. </antwoord>
      <antwoord nummer="10">De bedrijfswaarde is de som van de netto contant gemaakte verwachte toekomstige opbrengsten en uitgaven (met uitzondering van de kapitaalslasten) en heeft derhalve het karakter van een raming. Het gaat bij de bedrijfswaarde derhalve om de toekomstige verwachte verdiencapaciteit, niet om beschikbaar vermogen. De bedrijfswaarde van de genoemde 2.3 mln woningen is daarmee zeer sterk afhankelijk van de gekozen uitgangspunten. Daarom is het van groot belang deze expliciet aan te geven. Andere uitgangspunten leiden tot belangrijk afwijkende bedrijfswaarden. De belangrijkste uitgangspunten bij de door ons gemaakte berekening zijn: – een gemiddelde resterende exploitatieduur van de voorraad van 40 jaar; – een kostendekkende huurstijging tot 2010 (5% voor woningen die een bijdrage zouden ontvangen van 3% voor bijdragevrije woningen), daarna 3%; – een inflatiepercentage van 3% (idem lastenstijging); – een rentepercentage van 7% (idem disconteringsvoet); – kosten voor onderhoud en verbetering f 2 300,– per woning in 1995, jaarlijks stijgend met de bouwkostenpercentage van 4%. Gegeven deze veronderstellingen zou de gezamenlijke bedrijfswaarde van 2.3 mln. woningen uitkomen op 230 miljard gulden. Om nog eens het belang van de gehanteerde uitgangspunten te onderstrepen wordt ook bij dezelfde veronderstellingen maar bij een rente en disconteringsvoet van 8% de bedrijfswaarde gegeven. Deze bedraagt dan 190 miljard gulden, terwijl het effect op de jaarresultaten, zeker in de eerste 10 jaar niet wezenlijk anders zal zijn. </antwoord>
      <antwoord nummer="11">In principe geldt dat bij de waardering van het bezit een bestendige gedragslijn moet worden gevolgd. Indien er aanleiding bestaat om de waarderingsgrondslagen te wijzigen, zal de oorzaak daarvan alsmede de financie¨le consequenties in de jaarrekening uitgebreid dienen te worden toegelicht. Bij de traditionele waarderingsgrondslagen voor de sociale huursector werd (met uitzondering van DKPH-bezit) de boekwaarde bepaald op basis van historische kostprijs minus afschrijvingen. De hoogte van de afschrijving werd daarbij doorgaans gekoppeld aan de hoogte van de aflossingen van de desbetreffende leningen. Met het in werking treden van het BBSH is aangegeven dat de jaarrekening van woningcorporaties moeten worden opgesteld volgens het algemene jaarrekeningenrecht, zoals dit is vastgelegd in BW 2 titel 9. Door de Raad van de Jaarverslaggeving is aanvankelijk ten behoeve van de jaarrekening van bedrijfshuishoudens door middel van Richtlijnen een nadere uitwerking gegeven aan de bepaling van BW 2. Gezien het bijzondere karakter van de woningcorporaties heeft de RvdJ het noodzakelijk gevonden een afzonderlijke Richtlijn uit te vaardigen, welke overigens thans nog in de conceptfase verkeert en rond de jaarwisseling in definitieve vorm zal verschijnen. In deze Richtlijn spreekt de Raad onder andere de voorkeur uit voor waardering tegen historische kostprijs danwel (indien lager) de bedrijfswaarde. Ook andere waarderingsgrondslagen, zoals bij voorbeeld actuele waarde en indirecte-opbrengstwaarde (bedrijfswaarde) zijn aanvaardbaar. De gekozen waarderingsgrondslag zal in de toelichting bij de jaarrekening uiteengezet moeten worden. De controlerende accountant zal dienen vast te stellen of met de gekozen waarderingsgrondslag een getrouw beeld van de financie¨le positie van de corporatie wordt gegeven. </antwoord>
      <antwoord nummer="12">De toename van huursominkomsten in het jaar 2000 ten opzichte van de huursominkomsten in het jaar 1995 (verschil in huursomniveaus) bedragen ca. 3 miljard gulden bij een jaarlijkse huurverhoging na 1995 van gemiddeld 3,5%. Elke %-punt extra huurverhoging boven de 3,5% betekent een extra huursominkomst in het jaar 2000 van ca. 1 miljard gulden ten opzichte van het huursomniveau 1995. Het gaat hierbij om nominale bedragen. Een deel van de extra huursominkomsten dient derhalve ter compensatie van hogere nominale kosten als gevolg van de geldontwaarding. </antwoord>
      <antwoord nummer="13">In de vraag ligt de suggestie besloten dat de huren van alle leegkomende woningen zullen worden opgetrokken tot 80% van de maximale redelijke huurprijs. Ik acht dit een theoretisch uitgangspunt. Het is de vraag of de marktverhoudingen toelaten dat van alle leegkomende woningen de huur wordt opgetrokken tot 80% van de maximaal redelijke huur. Uit de CBS-huurenqueˆte van 1995 blijkt dat niet op grote schaal wordt geharmonisieerd! Een technische berekening van de extra huurinkomsten als gevolg van het optrekken van de huren van leegkomende woningen tot 80% van de maximaal redelijke huur voor de periode 1996 tot en met 1999 levert het volgende resultaat op: 1996 1997 1998 1999 extra huur- inkomsten (f mln.) 375 750 1125 1500 Als ook rekening wordt gehouden met het effect van de jaarlijkse huurstijging op de genoemde bedragen dan worden deze nog iets hoger. Bij 3,5% jaarlijkse huurstijging neemt het voor 1999 genoemde bedrag f 1500 miljoen toe tot bijna f 1700 miljoen. Opgemerkt wordt dat de berekeningen zuiver technisch van aard zijn. Ze zijn enerzijds gebaseerd op de CBS-huurenqueˆte, welke een gemiddeld verschil tussen de feitelijke kale huur en 80% van de maximaal redelijke huur constateert van f 165, en anderzijds op de aanname dat circa 8% van de huurders in sociale huurwoningen jaarlijks verhuist. </antwoord>
      <antwoord nummer="14">Ik wil vooropstellen dat de genoemde ontwikkelingen mij onwaarschijnlijk voorkomen. In verband met het huidige lage inflatie-niveau en de verwachting dat de inflatie de eerstkomende jaren onder de 3% zal blijven, ben ik voornemens in overleg te treden met de landelijke Centrales van de woningcorporaties om rekening houdend met de financie¨le continuı¨teit van de toegelaten instellingen te komen tot een verlaging van de wettelijke voorgeschreven minimale huursomstijging voor sociale verhuurders in 1997 (zie brief van 17 november jl.). Ten aanzien van een vergelijking wil ik benadrukken dat een internationale vergelijking van woonlasten een hachelijke zaak is. Immers in de internationale context is sprake van grote verschillen in woningmarkten, de kwaliteit van woningen, het volkshuisvestingsbeleid alsmede de methodiek van de bepaling van de netto huurquote. Als indicatie blijkt uit de in februari 1995 gepubliceerde Monitor Bouwen en Wonen, dat de macro-huurquote in Nederland overeenkomt met die in Belgie¨, Denemarken en Duitsland. In het Verenigd Koninkrijk verwonen huurders een kleiner deel van het inkomen, terwijl de Zweden relatief meer aan huur uitgeven. </antwoord>
      <antwoord nummer="15">Het NPV is bedoeld als aanzet voor prestatieafspraken over de investeringsvoornemens van de sector. Concreet noemt het NPV de bouw van 100.000 woningen in de jaren 1996 tot en met 1999 voor een (geı¨ndexeerde) stichtingskostenniveau van 150 000 gulden per woning. Naast deze investeringen in nieuwbouw dienen ook voldoende investeringen in de woningvoorraad plaats te vinden en verwacht ik van de corporaties een bijdrage aan een goed, veilig en duurzaam leef- en woonklimaat. Het NPV bevat evenwel nog geen kwantificeerbare opgave voor dergelijke investeringstaken. Een afgerond beeld van de – financie¨le – opgave waarvoor de sector zich ziet geplaatst op basis van het NPV is dus nog niet beschikbaar. Ik ben van mening, dat meer helderheid dient te bestaan over de «facts &amp; figures» over de financie¨le uitgangspositie van de sector. Vervolgens dienen de toekomstige investeringsverplichtingen duidelijk te worden, waarbij mijn uitgangspunt is dat het «revolving» van de sector voldoende moet zijn om de noodzakelijke investeringen te plegen. De resterende ruimte kan worden ingezet om een gematigde huurontwikkeling mogelijk te maken. De verdere beantwoording van deze vraag zal daarmee integraal onderdeel uitmaken van de rapportage aan de Kamer over de relatie tussen de huurontwikkeling, de investeringsopgave en de financie¨le continuı¨teit van de sector. </antwoord>
      <antwoord nummer="16">De verzelfstandiging van de sociale-huursector betekent niet dat elke corporatie een «recht» of de mogelijkheden heeft tot het bouwen van nieuwe betaalbare huurwoningen. Kenmerk van de verzelfstandiging is juist dat de financie¨le positie van een individuele corporatie bepaalt of deze in staat is woningen toe te voegen. Ik ga ervan uit dat in elke woningmarktregio in Nederland voldoende kapitaalkrachtige corporaties aanwezig zijn om de nieuwbouwtaakstelling in te vullen. </antwoord>
      <noten afkomstig="antwoord"/>
   </antwoorden>
</kvr>
