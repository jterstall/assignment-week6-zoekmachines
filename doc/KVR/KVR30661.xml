<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Agema (PVV) aan de minister van Volksgezondheid, Welzijn en Sport over misstanden bij legale adoptie. (Ingezonden 3 januari 2008); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30661
</item>
         <item attribuut="Inhoud">Vragen naar aanleiding van een bericht in het Nederlands Dagblad van 24 december 2007 over misstanden bij internationale adoptie uit India. Volgens het krantenbericht staan Indiase vrouwen hun kind niet altijd vrijwillig af, ook al gaat het om legale adoptie.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">Adoptie India</item>
         <item attribuut="Vindplaats">Kamervragen met antwoord 2007-2008, nr. 1130, Tweede Kamer</item>
         <item attribuut="Vraagnr_bij_indiening">2070807550</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">Agema</persoon>
         </item>
         <item attribuut="Datum_reaktie">2008-01-25</item>
         <item attribuut="Datum_indiening">2008-01-03</item>
         <item attribuut="Document-id">KVR30661</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2413" allpagenumbers="2413 2414" vetnummer="2070807550" code="0708tkkvr1130" lopendefooter="Tweede Kamer, vergaderjaar 2007–2008, Aanhangsel" filenaam="KVR30661" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1130" onderwerp="" indiendatum="2008-01-3">
         <vrager partij="PVV" oorsprong="parlement">Agema</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2008-01-25">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het bericht «Ook misstanden bij legale adoptie»? <voetnoot nummer="1"/>
      </vraag>
      <vraag nummer="2">Klopt het dat vrouwen in India niet altijd vrijwillig hun kind afstaan omdat in de opvanghuizen alles en iedereen gericht is op afstand doen? Zo ja, deelt u de mening dat een adoptie te allen tijde volledig vrijwillig moet zijn, en dat bij de lichtste vorm van onvrijwilligheid een adoptie aangemerkt moet worden als illegaal? Zo neen, waarom niet? </vraag>
      <vraag nummer="3">Klopt het dat opvanghuizen in India grotendeels moeten rondkomen van vergoedingen die adoptieouders betalen? Zo ja, deelt u de mening dat door deze verstrengelde belangen niet meer is vast te stellen of een adoptie vrijwillig is en dus als illegaal moet worden aangemerkt? Zo neen, waarom niet? </vraag>
      <vraag nummer="4">Van hoeveel in Nederland verblijvende adoptiekinderen is er sprake van een legale maar niet geheel vrijwillige adoptie? </vraag>
      <noten afkomstig="vraag">
         <noot nummer="1" datum="2007-12-24" bron="www.nederlandsdagblad.nl, Ook misstanden bij legale adoptie">www.nederlandsdagblad.nl, Ook misstanden bij legale adoptie, 24 december 2007</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het doen van afstand ter adoptie wordt in iedere situatie, of dat in India is of een ander land, ingegeven door de specifieke omstandigheden waarin de afstandsouder verkeert. Dikwijls is er sprake van een combinatie van persoonlijke, maatschappelijke, culturele en/of financiële aspecten die een ouder ertoe brengt zijn kind af te staan. Vanuit dit gegeven kan derhalve een vraag worden gesteld met betrekking tot de mate van vrijwilligheid bij het afstand doen. Uit het onderzoek van mevrouw Bos, welk aanleiding vormde voor uw vragen, blijkt dat ook bij de begeleiding vanuit opvangtehuizen de maatschappelijke en culturele factoren van een land een rol spelen in de advisering omtrent het al of niet doen van afstand. India is sedert 1 oktober 2003 partij bij het Haags Verdrag van 29 mei 1993 inzake internationale samenwerking en de bescherming van kinderen op het gebied van interlandelijke adoptie (hierna: Haags Adoptieverdrag). Uitgangspunt van dit verdrag is, dat met adoptie het hoogste belang van het kind is gediend. Om deze reden is het subsidiariteitsbeginsel een van de belangrijkste beginselen van het verdrag. Dit houdt in dat de bevoegde autoriteiten in het land van herkomst tot taak hebben te bezien of er andere oplossingen voor het kind zijn dan adoptie. Indien dat niet het geval is, dienen de bevoegde autoriteiten er op toe te zien: – dat personen, instellingen of autoriteiten, wier toestemming voor adoptie vereist is, zonodig voorlichting hebben ontvangen en naar behoren zijn ingelicht over de gevolgen van hun toestemming; – dat deze personen, instellingen of autoriteiten hun toestemming vrijwillig hebben gegeven; – dat deze toestemmingen niet zijn verkregen tegen betaling of in ruil voor enige andere tegenprestatie en dat zij niet zijn ingetrokken; en – dat de toestemming van de moeder eerst na de geboorte van het kind is gegeven. India heeft ten tijde van de aansluiting bij het verdrag de in 1990 ingestelde Central Adoption Resource Authority (CARA) aangewezen als centrale autoriteit. Sedertdien zijn de procedures aldaar aangescherpt en dienen de richtlijnen van CARA strikt te worden gevolgd. Ik ga er dan ook van uit dat de beginselen van het verdrag door India worden toegepast bij de vaststelling of een kind voor adoptie in aanmerking komt. Nederland is sedert 1 oktober 1998 partij bij het Haags Adoptieverdrag en ondersteunt vanzelfsprekend de beginselen ervan. </antwoord>
      <antwoord nummer="3">Mijn kennis hierover beperkt zich tot die tehuizen in India waarmee Nederlandse vergunninghouders samenwerken. Feit is dat deze tehuizen vergoeding ontvangen voor de kosten welke verband houden met adoptie. In dat opzicht verschillen Indiase tehuizen niet van tehuizen in andere landen. Daarnaast ontvangen deze tehuizen gelden uit uiteenlopende bron, onder meer via sponsoring, projecthulp giften en/of vervaardiging en verkoop van producten. Mijn beeld is derhalve niet dat deze tehuizen grotendeels moeten rondkomen van vergoedingen die ouders betalen in verband met adoptie. In dit verband wijs ik nog op het volgende. Een van de beginselen van het Haags Adoptieverdrag, waarbij ook India partij is, is dat bij adoptie geen sprake mag zijn van ongepast geldelijk voordeel voor betrokken partijen. Door de Indiase centrale autoriteit (CARA) zijn daartoe richtlijnen opgesteld en wordt toezicht op de naleving uitgeoefend. In de richtlijnen is onder meer genoemd welke kosten in verband met adoptie mogen worden berekend. Aan de berekening van kosten is een maximum verbonden. In genoemde richtlijnen van CARA is tevens bepaald dat door de plaatsingsinstanties die door de Indiase overheid zijn erkend voor het verrichten van activiteiten in het kader van interlandelijke adoptie, geen donaties mogen worden ontvangen van buitenlandse aspirant-adoptiefouders of buitenlandse vergunninghouders die verband houden met adoptie. </antwoord>
      <antwoord nummer="4" voetnoot="1 2">Naar aanleiding van berichtgeving in Netwerk-uitzendingen op 22 en 23 mei 2007 en andere media over mogelijke misstanden met betrekking tot adopties uit India heb ik bij brieven van 29 mei en 27 juni 2007 <voetnoot nummer="1"/>onderzoek aangekondigd, onder meer naar hetgeen zich in India heeft afgespeeld. In mijn brief van 27 juni 2007 heb ik aangegeven dat de Indiase autoriteiten is verzocht informatie te verschaffen over welke feiten bekend zijn in India met betrekking tot het kindertehuis Malaysian Social Service in de staat Chennai en de opneming van kinderen uit dit tehuis door tussenkomst van de Stichting Meiling. Daarnaast is ook de vraag voorgelegd of er redenen zijn om te twijfelen aan de juistheid van de aan Nederlandse vergunninghouders gepresenteerde achtergronden van kinderen die via andere tehuizen in India zijn geadopteerd door Nederlandse gezinnen. In mijn brief van 7 november 2007 <voetnoot nummer="2"/>heb ik de Kamer geïnformeerd over het feit dat de High Court of Judicature in Madras op 4 september 2007 opdracht heeft gegeven aan het Indiase Central Bureau of Investigation (CBI) om in drie internationale adoptiezaken, waaronder een Nederlandse, mogelijke onregelmatigheden te onderzoeken. Deze drie zaken worden door de High Court als exemplarisch beschouwd voor wat zich mogelijk heeft afgespeeld. De Indiase autoriteiten hebben aangegeven te verwachten dat dit onderzoek enige maanden in beslag zal nemen. Beantwoording van het Nederlandse verzoek om informatie zal pas na rapportage door het CBI kunnen plaatsvinden. Dit betekent dat de vraag of daadwerkelijk sprake is geweest van misstanden met betrekking tot adopties uit India naar Nederland op basis van de op dit moment beschikbare onderzoeksinformatie, nog niet is te beantwoorden. Ik heb toegezegd uw Kamer te zullen berichten zodra hierover meer bekend is. </antwoord>
      <noten afkomstig="antwoord">
         <noot nummer="1">Tweede Kamer, vergaderjaar 2007–2008, 28 457, nrs. 28 en 29</noot>
         <noot nummer="2">Tweede Kamer, vergaderjaar 2007–2008, 31 265, nr. 1</noot>
      </noten>
   </antwoorden>
</kvr>
