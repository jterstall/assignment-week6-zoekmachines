<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders en Santi (beiden PvdA) aan de ministers van Buitenlandse Zaken en voor Ontwikkelingssamenwerking over de overeenkomst in Malino. (Ingezonden 19 februari 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15197
</item>
         <item attribuut="Inhoud">Vragen over de 'Overeenkomst in Malino' die moslims en christenen uit de Molukken hebben ondertekend. Gevraagd wordt onder meer wat voor rol Nederland en andere landen hierbij hebben gespeeld.</item>
         <item attribuut="Rubriek">Internationale betrekkingen (Overig)</item>
         <item attribuut="Trefwoorden">Indonesië</item>
         <item attribuut="Vindplaats">Kamervragen met antwoord 2001-2002, nr. 736, Tweede Kamer</item>
         <item attribuut="Vraagnr_bij_indiening">2010206510</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
            <persoon partij="PvdA">Santi</persoon>
         </item>
         <item attribuut="Datum_reaktie">2002-03-05</item>
         <item attribuut="Datum_indiening">2002-02-19</item>
         <item attribuut="Document-id">KVR15197</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1545" allpagenumbers="1545 1546" vetnummer="2010206510" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15197" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="736" onderwerp="" indiendatum="2002-02-19">
         <vrager partij="PvdA" oorsprong="parlement">Koenders</vrager>
         <vrager partij="PvdA" oorsprong="parlement">Santi</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2002-03-5">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Hoe beoordeelt u de «Overeenkomst in Malino» die moslims en christenen uit de Molukken hebben ondertekend? Wat voor rol hebben Nederland en andere landen hierbij gespeeld? </vraag>
      <vraag nummer="2">Welke verplichtingen zijn daarbij door de Indonesische regering aangegaan ten aanzien van het onpartijdig verzorgen van de openbare orde en de wederopbouw van vernielde wijken, dorpen en openbare gebouwen? Welke ondersteunende rol kan daarbij gespeeld worden door Nederland en de EU? </vraag>
      <vraag nummer="3">Hoe beoordeelt u het rapport van de International Crisis Group ten aanzien van het probleem op de Molukken en welke ondersteunende rol ziet u daarbij voor Nederland of de EU? </vraag>
      <noten afkomstig="vraag">
         <noot nummer="1"/>
         <noot nummer="1" datum="2002-02-8" bron="" titel="The Search for Peace in Maluku">«The Search for Peace in Maluku», 8 februari 2002</noot>
      </noten>
   </vragen>
   <antwoorden aantal="3">
      <antwoord nummer="1">Ik beoordeel de uitkomst van de onder auspiciën van de Indonesische regering gehouden vredesbesprekingen tussen Molukse moslims en christenen als een belangrijke en hoopgevende stap op weg naar duurzame vrede in het gebied. Het is positief dat aan de onderhandelingen werd deelgenomen door representatieve groepen uit de bevolking, een duidelijke indicatie dat de grote meerderheid van de Molukse bevolking een einde wil zien aan het conflict. Dat de Indonesische regering zich nadrukkelijk partij heeft verklaard bij de implementatie van het elf punten akkoord is eveneens van groot belang. Zij is immers verantwoordelijk voor de verbetering van de veiligheidssituatie. Nederland noch enig ander land is bij deze onderhandelingen direct betrokken geweest. Wel heeft Nederland, net als het VK en de VS, morele steun uitgesproken voor het Malino-proces. Ook heeft de Nederlandse ambassade kort na de ondertekening van het vredesakkoord een verklaring afgegeven waarin de Nederlandse regering de uitkomst van het Malino-proces verwelkomt en de hoop uitspreekt dat het akkoord een bijdrage zal leveren aan duurzame vrede in het gebied. </antwoord>
      <antwoord nummer="2">De Indonesische regering heeft zich in het akkoord verplicht tot een onpartijdig optreden van leger en politie, het confisqueren van illegale wapens, het instellen van een onafhankelijke commissie van onderzoek naar de gewelddaden en tot het bijdragen aan wederopbouw. Voorts heeft coördinerend minister Yudhoyono bij zijn bezoek van 20 en 21 februari aan de Molukken 3 miljard rupiah toegezegd als compensatie voor de families van de slachtoffers van het conflict. Nederland steunt reeds geruime tijd wederopbouwprogramma’s in de provincies Noord-Molukken en Molukken (Kei-eilanden) en financiert hulp aan slachtoffers in de provincie Molukken. Als de situatie in de provincie Molukken in vervolg op het Malino-akkoord verder verbetert is Nederland ook bereid bij te dragen aan de wederopbouw in dat gebied. Nederland heeft in EU-verband eveneens aangedrongen op spoedige ondersteuning, in woord en daad, van het Malino-proces. </antwoord>
      <antwoord nummer="3">Het rapport van de International Crisis Group (ICG), gepubliceerd vlak voor de ondertekening van het vredesakkoord, zet nog eens helder uiteen hoe het conflict op de Molukken heeft kunnen ontstaan en welke factoren hebben bijgedragen aan het steeds weer opnieuw oplaaien van geweld. De nuttige aanbevelingen van de ICG sporen met de inzet die Nederland de afgelopen jaren heeft gekozen in de bilaterale contacten met de Indonesische overheid. De inzet van onpartijdige Indonesische politie- en legereenheden, confiscatie van wapens, neutralisatie van de Laskar Jihad en rechtshandhaving zijn cruciaal voor een vreedzame toekomst, en zijn eerste verantwoordelijkheid van de Indonesische autoriteiten. Het is hoopgevend dat deze elementen nu zijn terug te vinden in het Malino-akkoord. Naast een substantiële bijdrage aan wederopbouwactiviteiten heeft Nederland met succes gepleit voor inzet van het conflict preventie instrumentarium van de EU op de Molukken. Een recente factfinding missie van de Europese Commissie zal moeten uitmonden in concrete activiteiten, bijvoorbeeld op het gebied van versterking van het justitieel apparaat. </antwoord>
      <noten afkomstig="antwoord"/>
   </antwoorden>
</kvr>
