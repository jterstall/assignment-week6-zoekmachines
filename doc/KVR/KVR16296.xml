<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dijksma (PvdA) aan de minister van Buitenlandse Zaken en de staatssecretaris voor Ontwikkelingssamenwerking over de mensenrechtenactivist Saad Eddine Ibrahim. (Ingezonden 20 augustus 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16296
</item>
         <item attribuut="Inhoud">Vragen over de vervolging van de mensenrechtenactivist Saad Eddine Ibrahim door autoriteiten in Egypte, en de gevolgen daarvan voor bepaalde door Nederland gefinancierde programma's van de Egyptische regering op het terrein van goed bestuur en democratisering.</item>
         <item attribuut="Rubriek">Internationale betrekkingen (Algemeen) Staats- en bestuursrecht (Grondrechten)</item>
         <item attribuut="Trefwoorden">Egypte Mensenrechten</item>
         <item attribuut="Vindplaats">Kamervragen met antwoord 2002-2003, nr. 14, Tweede Kamer</item>
         <item attribuut="Vraagnr_bij_indiening">2010214130</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Dijksma</persoon>
         </item>
         <item attribuut="Datum_reaktie">2002-09-19</item>
         <item attribuut="Datum_indiening">2002-08-20</item>
         <item attribuut="Document-id">KVR16296</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="27" allpagenumbers="27 28" vetnummer="2010214130" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16296" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="14" onderwerp="" indiendatum="2002-08-20">
         <vrager partij="PvdA" oorsprong="parlement">Dijksma</vrager>
         <vraagt-aan>de minister van Buitenlandse Zaken en de staatssecretaris voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2002-09-19">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van de vervolging van de mensenrechtenactivist Saad Eddine Ibrahim in Egypte? <voetnoot nummer="1"/>
      </vraag>
      <vraag nummer="2">Wat is uw standpunt inzake de veroordeling van Saad Eddine Ibrahim tot zeven jaar gevangenisstraf op grond van activiteiten die onder meer zijn gefinancierd uit fondsen van de Europese Unie? </vraag>
      <vraag nummer="3">Heeft u uw bezorgdheid uitgesproken bij de regering van Egypte over deze vervolging? Indien er overleg heeft plaatsgevonden, wat is daarvan de uitkomst? </vraag>
      <vraag nummer="4">Heeft de Nederlandse regering met partners in de Europese Unie overleg gevoerd over deze affaire? Zo ja, wat is daarvan het resultaat? </vraag>
      <vraag nummer="5">Welke consequenties heeft de vervolging van Saad Eddine Ibrahim voor de voortgang van het samenwerkingsprogramma inzake mensenrechten, dat deel is van de door Nederland gefinancierde innovatieve activiteiten van de Egyptische regering en NGO’s op het terrein van goed bestuur en democratisering? </vraag>
      <noten afkomstig="vraag">
         <noot nummer="1" datum="2002-08-16" bron="Volkskrant, 1 en">Volkskrant, 1 en, 16 augustus 2002</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Zoals ook in een recente EU demarche naar voren komt, vindt Nederland dat een actief maatschappelijk middenveld van belang is voor de sociale en economische ontwikkelingen in Egypte. Het verontrust Nederland derhalve in hoge mate dat Dr Saad Eddine Ibrahim wederom is veroordeeld tot zeven jaar gevangenisstraf. Voorwerp van bijzondere zorg is dat de rechtzaak heeft gediend bij het State Security Court, onderdeel van de op grond van de noodwet bestaande bijzondere Gerechtshoven. De Openbare Aanklager voerde vier gronden aan voor vervolging in het proces tegen Dr Saad Eddine Ibrahim en zijn medewerkers. Op de eerste plaats zou Dr Saad Eddine Ibrahim zonder toestemming van de Egyptische overheid geld aangenomen hebben van de Europese Commissie voor uitvoering van een project. Ten tweede zou hij fraude gepleegd hebben met projectfondsen. Ten derde zou Dr Saad Eddine Ibrahim stemkaarten hebben vervalst (kiezersregistratie was een onderdeel van het project, waarvoor steun werd gegeven door de Europese Commissie). Daarnaast werd Dr Saad Eddine Ibrahim beschuldigd van het in diskrediet brengen van de reputatie van Egypte. Ten aanzien van de tweede aanklacht kan worden vermeld dat accountants van de Europese Commissie het project hebben onderzocht. Daarbij zijn geen onregelmatigheden aan het licht gekomen. Dit is ook officieel door het hoofd van de Delegatie van de Europese Commissie in Kairo aan de rechtbank en andere Egyptische autoriteiten meegedeeld en hierover is een publieke verklaring afgegeven. Het is betreurenswaardig dat de rechtbank tot twee keer toe heeft besloten geen gewicht toe te kennen aan de bevindingen van de Commissie. </antwoord>
      <antwoord nummer="3 en 4">De zaak van Dr Saad Eddine Ibrahim is meermalen op hoog niveau aan de orde gesteld bij de Egyptische autoriteiten, zowel in EU-verband als bilateraal, zoals vorige week in een gesprek met mijn Egyptische ambtgenoot Maher en marge van de 57e Algemene Vergadering van de Verenigde Naties te New York. De Nederlandse Ambassade te Kairo heeft de rechtzaken actief gevolgd en regelmatig de zittingen bijgewoond. Bij de eerste veroordeling in 2001 heeft de Europese Unie een verklaring afgegeven, waarin de Unie haar bezorgdheid uitsprak. In april 2002 stond Dr Saad Eddine Ibrahim opnieuw terecht, nadat het Hof van Cassatie het voorgaande vonnis vernietigde en de zaak opnieuw naar hetzelfde State Security Court verwees. Nadat eind juli 2002 Dr Saad Eddine Ibrahim wederom veroordeeld werd tot een gevangenisstraf van 7 jaar heeft de EU, mede op aandringen van Nederland, opnieuw een verklaring uitgegeven. In de verklaring spreekt de Unie haar ernstige teleurstelling uit over het vonnis en benadrukt haar zorg over de gevolgen die de uitspraak kan hebben voor de positie van het maatschappelijk middenveld in Egypte. Voorts heeft het Voorzitterschap op hoog niveau bij de Egyptische autoriteiten gedemarcheerd. De Egyptische autoriteiten reageerden hierop door te stellen dat inmenging in de rechtsgang onacceptabel is. Naar het zich laat aanzien zal Dr Saad Eddine Ibrahim in cassatie gaan tegen het laatste vonnis. In voorkomend geval zal Nederland de zaak nauwlettend volgen. Tevens zal Nederland met de Europese partners bezien welke vervolgstappen thans nog kunnen worden genomen. </antwoord>
      <antwoord nummer="5">Onder de huidige programma’s worden met beperkte fondsen enkele projecten op het gebied van mensenrechten uitgevoerd in Egypte. Alle hiervoor beschikbare fondsen zijn inmiddels grotendeels gecommitteerd tot en met 2004. De veroordeling van Dr. Saad Eddine Ibrahim heeft geen gevolgen voor de voortgang van deze projecten. In de loop van 2004 zal bezien worden of Egypte vanaf 1 januari 2005 op de lijst zal voorkomen van landen die steun ontvangen voor projecten in het kader van mensenrechten en goed bestuur. </antwoord>
      <noten afkomstig="antwoord"/>
   </antwoorden>
</kvr>
