<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Volksgezondheid, Welzijn en Sport over voedselinfecties in rund- en varkensvlees. (Ingezonden 21 februari 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13779
</item>
         <item attribuut="Inhoud">Vragen over salmonellabesmettingen veroorzaakt door het eten van besmette varkens of runderen. De consument wordt alleen gewaarschuwd voor salmonellabesmetting via pluimvee.</item>
         <item attribuut="Rubriek">Consument (Levensmiddelenkeuring) Gezondheidszorg (Ziekten en ziektepreventie) Veeteelt (Vlees)</item>
         <item attribuut="Trefwoorden">Vleeskeuring Ziekten</item>
         <item attribuut="Vindplaats">Kamervragen met antwoord 2000-2001, nr. 1271, Tweede Kamer</item>
         <item attribuut="Vraagnr_bij_indiening">2000106860</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2001-06-01</item>
         <item attribuut="Datum_indiening">2001-02-21</item>
         <item attribuut="Document-id">KVR13779</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2653" allpagenumbers="2653 2654 2655" vetnummer="2000106860" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13779" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1271" onderwerp="" indiendatum="2001-02-21">
         <vrager partij="SP" oorsprong="parlement">Poppe</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1 juni 2001), zie ook Aanhangsel Handelingen nrs. 893 en 1012, vergaderjaar 2000–2001">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het artikel «Oorsprong, omvang en kosten van humane salmonellose» <voetnoot nummer="1"/>, waaruit blijkt dat naast pluimveeproducten ook varkensvlees en rundvlees een grote bron vormen voor salmonellabesmettingen bij mensen (tussen 1994 en 1998 is 35.9% van de menselijke salmonella-infecties afkomstig van besmette varkens en runderen)? </vraag>
      <vraag nummer="2">Is het percentage salmonella-infecties afkomstig van besmette runderen en varkens in de afgelopen twee jaar gestegen? Zo ja, hoeveel? Wat is de oorzaak van deze besmetting? Kunnen de pathogenen door mest verspreid worden? Welke maatregelen gaat u nemen om de aanwezigheid van salmonella bij runderen, varkens en andere besmette dieren te voorkomen? Heeft u het voornemen om dit vlees, net als pluimveeproducten, besmettingsvrij te krijgen? Zo ja, per wanneer? Welke specifieke bezwaren heeft u tegen het gebruik van melkzuur voor decontaminatie? </vraag>
      <vraag nummer="3" voetnoot="2">Veroorzaken salmonella-infecties bij de mens door besmette varkens en runderen, relatief ernstiger problemen bij patiënten dan de van besmet pluimvee afkomstige infecties? Zo ja, welke problemen ontstaan er door dergelijke infecties? Kunt u aangeven hoeveel mensen er jaarlijkse sterven aan salmonella- en andere voedselinfecties? Welke maatregelen gaat u nemen om de onderrapportage van sterfte door voedselinfecties die door de Gezondheidsraad wordt gesignaleerd, tegen te gaan? <voetnoot nummer="2"/>
      </vraag>
      <vraag nummer="4" voetnoot="3">Kent u het artikel «An outbreak of multi-drug resistant, quinolone-resistant Salmonella enterica serotype typhimurium DT 104» <voetnoot nummer="3"/>, waaruit blijkt dat een multiresistent type salmonella ernstige complicaties bij patiënten veroorzaakt, in Denemarken al resulterende in twee doden? </vraag>
      <vraag nummer="5">Is dit «DT 104» ook in Nederland in varkens en runderen aangetroffen? Zo ja, hoe vaak? Hoeveel van de salmonella-infecties in Nederland zijn afkomstig van dit type? Welke problemen ontstaan er bij patiënten door dergelijke infecties? </vraag>
      <vraag nummer="6">Bent u bereid in Nederland onderzoek te laten doen naar het voorkomen van dit type salmonella, naar het voorkómen van infecties bij mensen door dit type salmonella, naar de complicaties bij patiënten en de mogelijkheden om ervan af te komen? Zo neen, waarom niet? Is er een budget vrijgemaakt voor dergelijk onderzoek? Zo ja, is dit genoeg om een intensief onderzoek naar dit type salmonella mee te doen? Zo neen, bent u bereid hier een budget voor vrij te maken of het bestaande budget te verruimen? </vraag>
      <vraag nummer="7" voetnoot="2">Heeft u de aanbevelingen van de Gezondheidsraad <voetnoot nummer="2"/>(salmonella bestrijden in de varkenssector en besmetting van runderen en rundvlees met verocytotoxine-producerende Escherichia coli (VTEC) serotype O157 voorkomen) opgevolgd? Zo ja, hoe? Zo neen, waarom niet? </vraag>
      <vraag nummer="8">Deelt u de mening van de heer Rombouts (Adviescommissie Gezondheidsraad) dat al het rauwe vlees dat voor consumptie wordt aangeboden voorzien zou moeten zijn van een waarschuwing? Zo neen, waarom niet? Waarom kiest u er momenteel voor om mogelijk besmette pluimveeproducten wel en mogelijk besmet rundvlees en varkensvlees niet te voorzien van een waarschuwing? </vraag>
      <noten afkomstig="vraag">
         <noot nummer="4"/>
         <noot nummer="1">Infectieziekten Bulletin nr. 12 1999 – Rijksinstituut voor Volksgezondheid en Milieu</noot>
         <noot nummer="2">Gezondheidsraad mei 2000 rapport 9 Voedselinfecties</noot>
         <noot nummer="3">England Journal of Medicine 1999 nr. 341</noot>
         <noot nummer="4" datum="2001-02-16" bron="Radio 1">Radio 1, 16 februari 2001</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Nee dit percentage is niet gestegen. Wel is het aandeel van infecties afkomstig van besmette varkens gedaald en is het aandeel van infecties afkomstig van besmette runderen gestegen: – Het percentage humane patiënten dat een voedselinfectie heeft opgelopen ten gevolge van met Salmonella typhymurium besmet rundvlees is gestegen: 2.6% (1998), 3.4% (1999). Het percentage humane patiënten dat een voedselinfectie heeft opgelopen ten gevolge van met Salmonella typhymurium besmet varkensvlees is gedaald: 14.3% (1998), 12.7% (1999). – In het surveillanceprogramma «zoönotische agentia» werd bij gezonde koppels runderen respectievelijk varkens, eenzelfde tendens vastgesteld: 1.9% (’98), 2.7% (’99) wat betreft de runderen en 34.2% (’98), 12.1% (’99) wat betreft de varkens. De oorzaak van deze besmetting is in hoofdzaak de darmflora van de slachtdieren. Er bestaan «bedrijfseigen» kringlopen die moeilijk te doorbreken zijn. Om tot een effectieve aanpak in de diverse sectoren te komen is het noodzakelijk om door de gehele productieketens heen risicofactoren zo veel mogelijk uit te sluiten. Salmonella’s kunnen onder meer door mest verspreid worden. Daarom dient men voor een aanpak die gericht is op het minimaliseren van salmonellabesmettingen ook de verspreiding van mest als risicofactor in ogenschouw te nemen. Om de aanwezigheid van salmonella bij runderen, varkens en andere dieren te voorkómen en het vlees van deze diersoorten, net als pluimveeproducten, besmettingsvrij te krijgen is alles gericht op het maximaal terugdringen van de infecties. De volgende maatregelen worden daarom genomen: – boerderijfase: met betrekking tot de varkenssector: implementatie van een Plan van Aanpak door de Productschappen, Vee, Vlees en Eieren in de loop van dit jaar. Daartoe treft het PVE momenteel voorbereidingen. Indien het Plan van Aanpak onvoldoende perspectief biedt op verlaging van de besmettingen zullen wij ons beraden op wettelijke maatregelen. – monitoring: de genoemde surveillance «zoönotische agentia in mest van productiedieren» fungeert als «early warning» bij runderen en varkens. – transport: voor varkens geldt een programma van reiniging en desinfectie van transportmiddelen. – slachthuis: voor runderen geldt een nultolerantie met betrekking tot faecale bezoedeling van karkassen. Bij een recente controle door de Keuringsdienst van Waren op de naleving van de nultolerantie, bleek een zeer duidelijke verbetering te hebben plaatsgevonden. In beginsel zijn wij tegen de mogelijkheid van decontaminatie met een stof als melkzuur. Tegen decontaminatie pleit dat het bezoedeling tijdens het slachtproces kan verdoezelen. Indien decontaminatie overwogen moet worden dan zijn samenhangende maatregelen die een optimale hygiënische productiewijze door de gehele productieketen waarborgen, een eerste randvoorwaarde. </antwoord>
      <antwoord nummer="3">Nee, de rundvee- en varkenstypen veroorzaken qua aard en intensiteit gelijksoortige problemen. Omdat het aandeel van Salmonella typhymurium DT104 in varkens en runderen relatief groter is dan bij pluimvee, zijn de symptomen gemiddeld ernstiger. Salmonella typhimurium DT104 kan namelijk therapeutische problemen opleveren door antimicrobiële resistentie. Dit geldt nog in meerdere mate voor een complicerende septicaemie. Het sterftepercentage ten gevolge van Salmonellosis is 0.3% bij mensen met een bevestigde salmonella infectie. Aan alle voedselinfecties in totaal zijn ongeveer 30 sterfgevallen per jaar te wijten. Op de onderrapportage van sterfte door voedselinfecties die door de Gezondheidsraad wordt gesignaleerd zal nader worden ingegaan in het Regeringsstandpunt op het Rapport over Voedselinfecties van de Gezondheidsraad. Het Regeringsstandpunt zal binnenkort aan de Tweede Kamer worden aangeboden. </antwoord>
      <antwoord nummer="4">Ja. </antwoord>
      <antwoord nummer="5">Ja. Het percentage Salmonella typhimurium DT104 dat tegen meer dan 1 antibioticum resistent is bedraagt 85%. Van het totaal aantal Salmonella typhimurium bij runderen behoort 35,3% tot Salmonella typhimurium DT104 (’99) en bij varkens 12,8% (’99). Eind 2000 en begin 2001 is een toename vastgesteld. In Nederland zijn ongeveer 10% van de humane Salmonella typhimurium infecties waarbij typering heeft plaats gevonden wordt ongeveer 10% veroorzaakt door Salmonella typhimurium DT104. </antwoord>
      <antwoord nummer="6">Het voorkomen van het type salmonella S. Typhimurium DT104 bij de mens (en deels ook bij dieren en in voedsel) wordt gemonitored met behulp van de database van het Nationaal referentie Centrum Salmonella bij het RIVM. In april van dit jaar is het RIVM gestart met een onderzoek naar de complicaties bij patiënten in Nederland. Dit wordt gedaan door het type S. Typhimurium DT104 qua klinisch beloop te vergelijken met andere salmonellatypen. Naast inzicht in de complicaties bij patiënten die besmet zijn met het type S. Typhimurium DT104, geeft dit onderzoek inzicht in de vraag of de oorzaak van de klinische verschijnselen is gelegen in het serotype of in resistentie van de bacterie. Het onderzoek wordt eind augustus afgerond en de bevindingen zullen worden verwerkt in een publicatie over de stand van zaken van S. Typhimurium DT104, die voor september dit jaar staat gepland. Binnen het RIVM is capaciteit beschikbaar voor onderzoek naar voedselinfecties. Ik zal in overleg met het RIVM bezien of intensivering van het huidige onderzoek naar S. Typhimurium DT104 noodzakelijk is. Indien dit gewenst is zal ik bezien hoe hiervoor, middels herprioritering, ruimte kan worden geschapen binnen de huidige capaciteit. </antwoord>
      <antwoord nummer="7">De aanbevelingen van de Gezondheidsraad worden opgevolgd middels het hanteren van de nultolerantie bij het slachtproces van runderen en controle op de naleving daarvan. Met betrekking tot het varken wordt gestreefd naar een snelle implementatie van een Plan van Aanpak door de Productschappen Vee, Vlees en Eieren. </antwoord>
      <antwoord nummer="8">Doordat de doelstellingen van het plan van aanpak van de Productschappen Vee, Vlees en Eieren om de besmetting met met name Campylobacter en in mindere mate Salmonella in de pluimveesector terug te dringen niet werden gehaald, is wettelijk voorgeschreven dat mogelijk besmet pluimveevlees voorzien moet zijn van een waarschuwing. Deze verplichting wordt op 1 augustus a.s. van kracht. Bij de aanvang van het Plan van Aanpak door de Productschappen Vee, Vlees en Eieren waren reeds wettelijke maatregelen in het vooruitzicht gesteld indien de besmetting niet binnen de afgesproken termijn drastisch zou worden teruggedrongen. De etiketteringverplichting is dan ook een actie gericht op het terugdringen van besmetting met Campylobacter en Salmonella bij pluimveevlees. Campylobacter bij runderen en varkens speelt voor de volksgezondheid een minder grote rol. Zoals reeds is aangegeven worden momenteel door het bedrijfsleven middels programma’s van hygiënisch slachten grote inspanningen geleverd om besmetting van rund- en varkensvlees te voorkómen. Mocht dit uiteindelijk onvoldoende effect sorteren op de besmetting van rund- en varkensvlees dan valt etikettering van deze vleessoorten ook te overwegen. </antwoord>
      <noten afkomstig="antwoord"/>
   </antwoorden>
</kvr>
