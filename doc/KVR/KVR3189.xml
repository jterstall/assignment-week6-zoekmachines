<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leerkes (Unie 55+) over percolaat-water. (Ingezonden 22 mei 1996); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3189
</item>
         <item attribuut="Inhoud">Vraag betreft met name het inbrengen van percolaat-water in de Maas in Limburg, via de diverse Water Zuiverings Installaties, wat het meten van schadelijke micro-verontreinigingen beïvloedt.</item>
         <item attribuut="Rubriek">Milieu (Waterverontreiniging)</item>
         <item attribuut="Trefwoorden">Waterverontreiniging</item>
         <item attribuut="Vindplaats">Kamervragen met antwoord 1995-1996, nr. 1229, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="Unie 55+">Leerkes</persoon>
         </item>
         <item attribuut="Datum_reaktie">1996-06-03</item>
         <item attribuut="Datum_indiening">1996-05-22</item>
         <item attribuut="Document-id">KVR3189</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2499" allpagenumbers="2499 2500" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1229" onderwerp="" indiendatum="1996-05-22">
         <vrager partij="Unie 55+" oorsprong="parlement">Leerkes</vrager>
         <vraagt-aan/>
      </vraagdata>
      <antwoorddata antwoorddatum="1996-06-3">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Wordt in Limburg via de diverse Water Zuiverings Installaties percolaat-water in de Maas gebracht, met als doel dit water zo te verdunnen dat de al of niet schadelijke micro-verontreinigingen niet meer kunnen worden gemeten? </vraag>
      <vraag nummer="2">Kan dit percolaat-water uiterst schadelijke stoffen en of vele nog andere onbekende micro-verontreinigingen bevatten? </vraag>
      <vraag nummer="3">Zijn de Nederlandse bedrijven, die uit het Maaswater drinkwater bereiden op de hoogte gebracht van deze lozingen? </vraag>
      <vraag nummer="4">Acht u deze lozingen een verantwoorde oplossing van het probleem van het percolaat-water? </vraag>
      <vraag nummer="5">Zijn er andere methoden om het percolaat-water te verwerken die minder risico’s inhouden voor de gezondheid en het milieu? Zo ja, waarom wordt aan deze verwerkingsmogelijkheden niet de voorkeur gegeven? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Er zijn in Limburg 6 rioolwaterzuiveringsinrichtingen (rwzi’s), die percolaatwater van stortplaatsen behandelen. Dit zijn de rwzi’s Venray (stortplaats Venray’s Broek, niet meer in gebruik), Venlo (stortplaats Zuringspeel Horst, niet meer in gebruik), Weert (stortplaats Weert), Susteren (stortplaats Montfort), Hoensbroek (stortplaats Schinnen) en Rimburg (stortplaats Landgraaf). De rwzi Venlo loost op de Maas, de rwzi Weert op de Zuid-Willemsvaart, de overige rwzi’s lozen op zijbeken van de Maas. Het percolaat van de stortplaatsen Schinnen en Landgraaf ondergaat bij de stortplaats een eerste (biologische) zuivering. De stortplaatsen Weert en Montfort zullen binnenkort ook beschikken over een zuiveringsinstallatie. Pas na deze voorzuivering wordt het percolaat op de rwzi gebracht. Dit gebeurt niet met het doel dit water te verdunnen, maar om het verder te zuiveren alvorens het in oppervlaktewater te brengen. </antwoord>
      <antwoord nummer="2">Het percolaatwater kan inderdaad een groot scala aan (schadelijke) microverontreinigingen bevatten, waaronder ook onbekende verbindingen. De hoeveelheden hiervan zijn echter laag ten opzichte van ander afvalwater, dat op de rwzi’s behandeld wordt. </antwoord>
      <antwoord nummer="3">De stortplaatsen en de rwzi’s hebben alle een vergunning op grond van de WVO. Deze is openbaar. Daarenboven worden derden via de publicatieplicht in de vergunningprocedure op de hoogte gebracht van de terinzagelegging van de aanvraag, de ontwerpbeschikking en de definitieve beschikking met mogelijkheden tot inspraak. Er is geen aanleiding om de drinkwaterbedrijven separaat te informeren over de behandeling van percolaat op rwzi’s. Ook in het halfjaarlijks overleg RWS Limburg en RIWA over voor de drinkwaterbereiding relevante lozingen is de lozing van het gezuiverde percolaat tot op heden niet aan de orde geweest. </antwoord>
      <antwoord nummer="4">Ja. De gekozen zuiveringstechniek (biologische zuivering) is erop gericht dergelijke verontreinigingen terug te houden. De controle daarop gebeurt via zogenaamde somparameters. Na zuivering in de rwzi zijn de gehalten dermate laag, dat lozing op oppervlaktewater verantwoord is. De behandeling van percolaat door middel van biologische zuivering is vigerend beleid, dat in 1987 is vastgelegd in CUWVO-aanbevelingen («Zuivering van percolatiewater van stortplaatsen voor voornamelijk huishoudelijke afvalstoffen»). </antwoord>
      <antwoord nummer="5">Er zijn nog wel andere methoden om het percolaat-water te verwerken, maar daarbij zijn de kosten in verhouding tot het extra zuiveringsrendement onevenredig hoog. Daarbij is getoetst aan de beleidsuitgangspunten met betrekking tot de emissieaanpak. Deze afwegingen hebben plaatsgevonden bij het opstellen van de eerder genoemde CUWVO-aanbevelingen uit 1987. Er zijn na het verschijnen van de CUWVO-aanbevelingen geen nieuwe technieken ontwikkeld die kunnen leiden tot een andere afweging en herziening van de aanbevelingen. </antwoord>
      <noten afkomstig="antwoord"/>
   </antwoorden>
</kvr>
