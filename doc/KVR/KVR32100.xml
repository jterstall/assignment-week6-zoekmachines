<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid Roemer (SP) aan de minister van Verkeer en
Waterstaat over het enorme tekort aan fietsenstallingen bij stations.
(Ingezonden 25 april 2008); Antwoord</item>
         <item attribuut="Bestand">16Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32100</item>
         <item attribuut="Inhoud">Vragen naar aanleiding bericht van Prorail (NOS teletekst, 23 april
2008) over groeiend tekort aan fietsenstallingen op NS-stations in Nederland.
Indiener vraagt naar oorzaak toename en wijst nogmaals op rapport 'Ga toch
fietsen' van zijn partij (juni 2007), waarin uitbreiding van capaciteit van
fietsenstallingen al aanbevolen werd. Welke maatregelen worden genomen om het
gesignaleerde tekort terug te dringen? [aanvulling op eerdere vragen terzake
van het lid Duyvendak (GroenLinks), eveneens
ingezonden 25 april 2008].</item>
         <item attribuut="Rubriek">Verkeer, vervoer en waterstaat (Fietsen)
Verkeer, vervoer en waterstaat (Spoorwegen)</item>
         <item attribuut="Trefwoorden">Fietsen
Spoorwegen</item>
         <item attribuut="Vindplaats">Kamervragen met antwoord 2007-2008, nr. 2468, Tweede Kamer</item>
         <item attribuut="Vraagnr_bij_indiening">2070818960</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Roemer</persoon>
         </item>
         <item attribuut="Datum_reaktie">2008-05-20</item>
         <item attribuut="Datum_indiening">2008-04-25</item>
         <item attribuut="Document-id">KVR32100</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5061" allpagenumbers="5061 5062" vetnummer="2070818960" code="0708tkkvr2468" lopendefooter="Tweede Kamer, vergaderjaar 2007–2008, Aanhangsel" filenaam="KVR32100" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2468" onderwerp="" indiendatum="2008-04-25">
         <vrager partij="SP" oorsprong="parlement">Roemer</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2008-05-20">
         <antwoorder functie="staatssecretaris" ministerie="Verkeer en Waterstaat">Huizinga-Heringa</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw mening over het enorme tekort aan fietsenstallingen bij stations dat door spoorbeheerder ProRail wordt geconstateerd? <voetnoot nummer="1"/>
      </vraag>
      <vraag nummer="2">Kunt u aangeven hoe het tekort aan fietsenstallingen zich de afgelopen jaren ontwikkeld heeft en wat de oorzaken van de toename hiervan zijn? Hoe ziet u deze ontwikkeling voor de toekomst? </vraag>
      <vraag nummer="3">Bent u bereid nogmaals te kijken naar het rapport van de SP «Ga toch fietsen» van juni 2007 en deze aanbevelingen – waaronder het uitbreiden van de capaciteit van de fietsenstallingen – alsnog op te volgen? </vraag>
      <vraag nummer="4">Welke maatregelen gaat u nemen om ook met een reizigerstoename op het spoor, het tekort aan fietsenstallingen bij de stations terug te dringen? Toelichting Deze vragen dienen ter aanvulling op eerdere vragen terzake van het lid Duyvendak (GroenLinks), ingezonden 25 april 2008 (vraagnummer 2070818920). </vraag>
      <noten afkomstig="vraag">
         <noot nummer="1" datum="2008-04-23" bron="NOS Teletekst">NOS Teletekst, 23 april 2008</noot>
      </noten>
   </vragen>
   <antwoorden aantal="4">
      <antwoord nummer="1">Het is goed dat ProRail de tekorten in kaart heeft gebracht. Op basis van deze inzichten kan ik een strategie ontwikkelen om deze tekorten aan te pakken. </antwoord>
      <antwoord nummer="2">In 1988 koos 45% van de reizigers de fiets om naar het station te reizen. In 2000 was dit aandeel gedaald tot 27%. Sindsdien is het fietsgebruik weer gestegen tot de huidige 40%. De geconstateerde toename heeft verschillende oorzaken: de reizigersgroei, wijzigingen in de OV-studentenkaart en wijzigingen in het aanbod van stads- en streekvervoer. De combinatie van deze factoren heeft geleid tot de huidige tekorten. Dit was niet te voorzien. De verwachting is dat – zonder maatregelen – in 2010 het tekort zal toenemen tot circa 90.000 stallingsplaatsen. Ik zal de komende jaren stevig inzetten op het wegwerken van de tekorten. Het is echter niet te verwachten dat dit binnen enkele jaren gerealiseerd zal zijn. Veel stations in Nederland te maken hebben met ruimtebeperkingen. Daardoor is het tekort aan stallingsplaatsen niet eenvoudig op te lossen door rekken bij te plaatsen, maar moeten meer complexe oplossingen bedacht worden, zoals (gedeeltelijk) ondergrondse stallingen. Deze oplossingen zijn niet alleen duurder dan conventionele fietsenstallingen, maar het duurt ook veel langer om ze te realiseren. </antwoord>
      <antwoord nummer="3">In bijlage 2 bij de brief van 11 oktober (Kamerstuk 31 031 XII, nr. 8) van de minister van Verkeer en Waterstaat is de reactie op het rapport «ga toch fietsen» opgenomen. De in die reactie beschreven koers heb ik ingezet. De recent gepubliceerde «monitor Fietsenstallingen» is de eerste stap. Nu duidelijk is hoe groot de tekorten zijn, kan een capaciteitsvergrotingsplan worden gemaakt. Hierbij wordt cofinanciering het uitgangspunt. Ik ben van mening dat het tekort aan fietsenstallingen bij stations niet alleen mijn zorg is. Voor gemeenten en provincies is daar ook een rol weggelegd. </antwoord>
      <antwoord nummer="4">In de onbewaakte fietsenstallingen bij (middel)grote stations wordt een aanzienlijk deel van de stallingscapaciteit ingenomen door fietsen die langdurig gestald worden (langer dan vier weken) of helemaal niet meer door hun eigenaar opgehaald worden. Het aandeel van deze zogenoemde weesfietsen bedraagt soms meer dan 20% van de totale stallingscapaciteit. Door het verwijderen van deze weesfietsen kan op korte termijn veel stallingsruimte gewonnen worden. Het verwijderen van weesfietsen is een taak van de gemeenten. Ik heb aangekondigd dat ik, zoals aangegeven in het actieplan «Groei op het spoor», een impuls wil geven aan gemeenten om het aanpakken van het weesfietsenprobleem op te pakken. Op dit moment ben ik samen met onder andere NS en ProRail aan het kijken hoe ik dit het beste kan doen. Ik zal u hierover binnen enkele maanden informeren. In het kader van het actieplan «Groei op het spoor» is ook 20 miljoen extra gereserveerd voor aanpak van de stallingsproblematiek. Daarnaast werk ik aan een vervolg op «Ruimte voor de fiets». Hierbij staat het vergroten van de stallingscapaciteit centraal. Per station zal een maatwerkoplossing gezocht worden, waarbij cofinanciering door decentrale overheden één van de uitgangspunten zal zijn. </antwoord>
      <noten afkomstig="antwoord"/>
   </antwoorden>
</kvr>
