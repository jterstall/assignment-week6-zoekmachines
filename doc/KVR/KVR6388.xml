<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over het arbeidsomstandighedenbeleid in onderwijsinstellingen (Ingezonden 16 december 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6388
</item>
         <item attribuut="Rubriek">Arbeid (Arbeidsomstandigheden)</item>
         <item attribuut="Trefwoorden">Arbeidsomstandigheden Onderwijs</item>
         <item attribuut="Vindplaats">Kamervragen met antwoord 1997-1998, nr. 621, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1998-01-30</item>
         <item attribuut="Datum_indiening">1997-12-16</item>
         <item attribuut="Document-id">KVR6388</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1267" allpagenumbers="1267 1268" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6388" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="621" onderwerp="" indiendatum="1997-12-16">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="30 januari 1998). Zie ook Aanhangsel Handelingen nr. 574, Vergaderjaar 1997–1998">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de rapporten van de Arbeidsinspectie over het arbeidsomstandighedenbeleid in onderwijsinstellingen? <voetnoot nummer="1"/>
      </vraag>
      <vraag nummer="2">Wat is uw mening over de navolgende uit het rapport «Meesterlijk Managen» blijkende onderzoeksgegevens; a. dat in 83% van de onderzochte onderwijsinstellingen variërend van basisschool tot universiteit in Limburg, Noord-Brabant, Zuid-Holland en Utrecht er geen risicoinventarisatie en -evaluatie bestaat, en in 89% van de gevallen geen plan van aanpak; b. dat het op terrein van het arbobeleid schort aan de management-vaardigheden van de schoolleiding; c. dat in 52% van de onderzochte scholen er geen preventiebeleid psychische belasting is? </vraag>
      <vraag nummer="3">Wat is uw mening over de navolgende uit het rapport «Van bovenmeester tot manager» blijkende onderzoeksgegevens; a. dat 93% van de onderzochte basisscholen in Noord-Holland geen of een gebrekkige risicoinventarisatie en -evaluatie heeft; b. dat de hygiëne onvoldoende is; c. dat ruim de helft van de onderzochte scholen geen beleid heeft ontwikkeld op het gebied van agressie, en iets minder dan de helft niets heeft geregeld over seksuele intimiteiten? </vraag>
      <vraag nummer="4">Deelt u de opvatting van de Arbeidsinspectie dat het gebrekkige arbo-beleid in het onderwijs niet zozeer het gevolg is van geldgebrek maar van een (te) lage prioriteit voor een goed arbobeleid? </vraag>
      <vraag nummer="5">Welke stappen gaat u ondernemen om te bereiken dat het arbobeleid binnen het onderwijs wel de juiste prioriteit krijgt? </vraag>
      <noten afkomstig="vraag">
         <noot nummer="1" titel="Van bovenmeester tot manager">«Meesterlijk Managen», december 1997 en «Van bovenmeester tot manager» december 1997</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">a. Het rapport «Meesterlijk managen» is gebaseerd op een inspectieproject, uitgevoerd in de periode 1994–1996. De aangehaalde onderzoeksgegevens vatten het onvoldoende presteren samen van de onderzochte onderwijsinstellingen in genoemde periode, bij het maken van een risicoinventarisatie en -evaluatie (ri&amp;e) en bij het opstellen van een plan van aanpak. Twee gegevens zijn in dit verband van belang. Zoals bekend geldt de verplichting een schriftelijke ri&amp;e uit te voeren vanaf 1 januari 1994. Sinds 1 januari 1998 moeten alle onderwijsinstellingen aangesloten zijn bij een gecertificeerde arbodienst. Het onderwijs verschilt in die zin niet van andere vergelijkbare bedrijfstakken. Het invoeren van de ri&amp;e en het opstellen van een plan van aanpak vinden ook daar langzaam maar gestaag plaats. Ondanks diverse stimulerende activiteiten gericht op het onderwijs is de bekendheid van de ri&amp;e-verplichting in het onderwijs aanvankelijk beperkt gebleven. Net als in andere bedrijfstakken begint zich echter ook in het onderwijs een positieve ontwikkeling af te tekenen. Een indicatie hiervoor zijn de nog voorlopige inspectieresultaten uit 1997. Van de 148 geïnspecteerde basisscholen blijken er 84 (57%) een ri&amp;e te hebben en 64 scholen (43%) nog niet. De arbodiensten waarbij alle onderwijsinstellingen nu aangesloten dienen te zijn, zullen verder een impuls geven aan deze positieve ontwikkeling. b. Inmiddels zijn er door de Stichting Vervangingsfonds (de organisatie voor bedrijfsgezondheidszorg in het onderwijs) instrumenten ontwikkeld, die de schoolleiding kan gebruiken om de aandacht voor de arbeidsomstandigheden te vergroten. De Algemene Schoolverkenning, waarbij een rondgang door de school plaatsvindt en vragenlijsten worden beantwoord, kan een aanzet zijn tot de ri&amp;e. Bij een goed gebruik van de Algemene Schoolverkenning door een arbodienst kan deze zelfs ook samenvallen met de ri&amp;e. Daarnaast zijn de opleidingen voor schoolleiders, ook voor zittende schooldirecteuren, verder ontwikkeld. In toenemende mate wordt hierin aandacht gegeven aan arbeidsomstandigheden. c. Psychische belasting is een belangrijk risico in het onderwijs. In de ri&amp;e van een onderwijsinstelling kan dit risico dan ook niet ontbreken. Het plan van aanpak zal moeten aantonen welke maatregelen worden getroffen om de (eventuele) psychische belasting te beperken dan wel te voorkomen. Gezien het gestelde onder a is het te begrijpen dat ook de preventie van psychische belasting, als onderdeel van het arbobeleid, langzaam maar gestaag in het onderwijs van de grond komt. </antwoord>
      <antwoord nummer="3">a. Zie 2a. b. De bij de inspectie betrokken scholen hebben te kennen gegeven dat het budget onvoldoende is om een optimaal schone school te realiseren. Vooral overdag is er vaak niemand die de toiletten tussentijds schoonmaakt. Andere afspraken met de schoonmaakbedrijven en meer controle op de werkzaamheden moeten hier verandering in kunnen brengen. De desbetreffende scholen zijn hierop aangesproken. c. Vele scholen hebben te maken met agressie en seksuele intimidatie. Beide onderwerpen zouden dan ook deel moeten uitmaken van de ri&amp;e en het plan van aanpak. De voorlopige resultaten uit bovenvermelde 148 inspecties van basisscholen in 1997 geven een ander, positiever, beeld dan de onderzoeksresultaten uit het rapport «Van bovenmeester tot manager». Ongeveer 123 scholen van de 148 blijken inmiddels een aanpak van agressie en seksuele intimidatie te kennen en ongeveer 25 scholen (17%) nog niet. </antwoord>
      <antwoord nummer="4">Bij eerder uitgevoerde projecten tussen 1992 en 1995 heeft het ministerie van OC&amp;W aangegeven dat de kosten voor arbeidsomstandigheden uit het normale budget van de school bekostigd moeten worden. De inspecteurs van de Arbeidsinspectie krijgen van veel scholen te horen dat de middelen daarvoor ontoereikend zijn. Ook op het Arbocongres van 10 december 1997 hebben schoolleiders en vertegenwoordigers van het bevoegd gezag aangegeven dat er te weinig geld is om de arbeidsomstandigheden te verbeteren. De Arbeidsinspectie zal het vraagstuk van de financiën in haar overleg met OC&amp;W naar voren brengen. Overigens ben ik van mening dat ook in het onderwijs zonder al te hoge kosten de eerste stappen in de aanpak van de arbeidsomstandigheden gezet kunnen worden. Aandacht in het personeelsbeleid en de organisatie van de school kunnen al belangrijke verbeteringen teweegbrengen. Bovendien kunnen betere arbeidsomstandigheden ook scholen geld opleveren door een daling van het ziekteverzuim en van de instroom in de WAO. </antwoord>
      <antwoord nummer="5">In eerste instantie is het de verantwoordelijkheid van de sector zelf om een goed arbobeleid van de grond te tillen. Daarnaast is er contact tussen de Arbeidsinspectie en het ministerie van OC&amp;W over de beide inspectierapporten. De Arbeidsinspectie voert ook overleg met de Stichting Vervangingsfonds en de vakorganisaties. Binnenkort zal er tevens overleg plaatsvinden tussen de Arbeidsinspectie en Onderwijsinspectie. Deze contacten beogen de positieve ontwikkeling die zich nu in het onderwijs aftekent, verder te stimuleren. De Arbeidsinspectie zal blijven inspecteren om te volgen of deze tendens zich doorzet. </antwoord>
      <noten afkomstig="antwoord"/>
   </antwoorden>
</kvr>
