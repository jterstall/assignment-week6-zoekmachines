<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rijpstra (VVD) over de breedtesport. (Ingezonden 26 januari 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2464
</item>
         <item attribuut="Inhoud">Gevraagd wordt naar effecten van sponsoring, subsidiëring en het contract tussen KNVB en de zendgemachtigden.</item>
         <item attribuut="Rubriek">Vrijetijdsbesteding (Sport)</item>
         <item attribuut="Trefwoorden">Sponsoring Sport</item>
         <item attribuut="Vindplaats">Kamervragen met antwoord 1995-1996, nr. 520, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Rijpstra</persoon>
         </item>
         <item attribuut="Datum_reaktie">1996-01-30</item>
         <item attribuut="Datum_indiening">1996-01-26</item>
         <item attribuut="Document-id">KVR2464</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1055" allpagenumbers="1055 1056" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="520" onderwerp="" indiendatum="1996-01-26">
         <vrager partij="VVD" oorsprong="parlement">Rijpstra</vrager>
         <vraagt-aan/>
      </vraagdata>
      <antwoorddata antwoorddatum="1996-01-30">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Dient, naar uw mening, het bevorderen van de breedtesport in Nederland krachtig door de overheid ondersteund te worden? </vraag>
      <vraag nummer="2">Deelt u de zorg, uitgesproken door NOC*NSF, dat door het mogelijk afsluiten van een contract tussen KNVB en zendgemachtigden de aandacht en de ontwikkeling van de breedtesport in het geding kunnen komen? </vraag>
      <vraag nummer="3">Verwacht u door het contract tussen KNVB en zendgemachtigden een geforceerde scheiding tussen het produkt voetbal en alle andere sporten? </vraag>
      <vraag nummer="4">Moet de KNVB een deel van de opbrengsten uit dit contract aanwenden voor het dragen van een aantal kosten die nu voor rekening van de overheid komen (vandalismebestrijding, stewards, pasjessysteem, supportersverenigingen)? </vraag>
      <vraag nummer="5">Wat is uw standpunt ten aanzien van het verwerven van sponsorgelden door sportbonden naast subsidie die het ministerie van VWS verstrekt? </vraag>
      <vraag nummer="6">Waar ligt voor u de grens voor het subsidie¨ren van sportbonden in relatie tot gerealiseerde sponsor-opbrengsten? </vraag>
      <vraag nummer="7">In hoeverre zou het wenselijk zijn om middels afspraken tussen media – sportbonden – NOC*NSF en de overheid een deel van de opbrengsten te gebruiken voor een extra stimulans voor de breedtesport en de gehandicaptensport en/of projecten als Jeugd in Beweging en Tolerance &amp; Fair Play? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ik kan begrip opbrengen voor die zorg. Ik teken daarbij evenwel aan, dat bij een samenhangende programmering ook andere takken van sport blijken mee te profiteren van de verhoogde aandacht voor de voetbalsport. Naar ik van de KNVB heb begrepen is dit gegeven ook voor de KNVB een belangrijk criterium bij de afweging van de verschillende aanbiedingen en zal in de uiteindelijke besluitvorming van de KNVB worden meegewogen. Ik juich dit van harte toe. </antwoord>
      <antwoord nummer="3">Gelet op het antwoord op vraag 2 verwacht ik dat niet. Gegevens en ervaringen van de publieke omroep steunen mij in de verwachting dat een verhoogde aandacht voor het voetbal bij de omroep gepaard zal blijven gaan met een nog grotere aandacht voor de andere sporten. </antwoord>
      <antwoord nummer="4">Ja. Overigens is deze ontwikkeling voor mij reeds eerder aanleiding geweest mijn bijdrage aan het veiligheidsbeleid van de KNVB terug te brengen. Ik ga er dan ook van uit dat de KNVB in versterkte mate in deze haar verantwoordelijkheid gestalte zal geven en een versnelde invoering van de genoemde maatregelen zal bevorderen. Daarbij denk ik bijvoorbeeld aan het supportersbeleid, het pasjessysteem met automatisch toegangssysteem en stadionverbetering. Na het sluiten van het contract zal ik bezien of er over het voorgaande nog een gesprek met de KNVB nodig is. </antwoord>
      <antwoord nummer="5">In beginsel hebben de sportbonden, naast de subsidie van VWS, sponsorgelden hard nodig voor bepaalde activiteiten. Het betreft hier vooral topsportactiviteiten en ondersteuning van bepaalde evenementen. Deze gelden zijn doorgaans aan een bepaalde korte termijn c.q. een beperkt aantal evenementen gebonden. De subsidie van VWS heeft een structureel karakter en is met name gericht op de instandhouding van de landelijke sportinfrastructuur. Uiteraard zal steeds een afweging plaatsvinden tussen de bijdrage van de overheid en anderen maar er is in deze geen sprake van een automatisch stelsel van «communicerende vaten». </antwoord>
      <antwoord nummer="6">Ik verwijs hier naar het antwoord op vraag 4 en 5. In het algemeen kan niet worden aangegeven waar die grens ligt. Daarvoor is de situatie m.b.t. de mogelijkheid van het verkrijgen van sponsorgelden van bond tot bond te veel verscheiden. M.b.t. de KNVB kan daaraan worden toegevoegd dat deze organisatie, mede in het licht van bedoelde ontwikkelingen, sinds 1992 geen structurele subsidie meer ontvangt. </antwoord>
      <antwoord nummer="7">In beginsel betreft het sluiten van sponsor-contracten een verantwoordelijkheid van de bonden zelf. Daarnaast is de opbrengst daarvan meestal direct gerelateerd aan specifieke activiteiten. Dat er mogelijkheden denkbaar zijn, blijkt bijvoorbeeld uit het feit dat ik binnenkort met de KNVB een convenant sluit waarin wordt geregeld dat het voordeel van de BTW-verlaging op toegangskaartjes voor de helft wordt ingezet voor de bevordering van het jeugd- en amateur-voetbal. Ik vind de suggestie in deze kamervraag dan ook een interessante gedachte die het waard is om nader te bezien. Ik zal hierover met NOC*NSF, en in dit geval ook met de KNVB, spreken. </antwoord>
      <noten afkomstig="antwoord"/>
   </antwoorden>
</kvr>
