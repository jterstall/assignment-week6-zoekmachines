<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kamp en De Vries (beiden VVD) aan de minister van Onderwijs, Cultuur en Wetenschappen en de staatssecretaris van Justitie over inschrijving van illegalen. (Ingezonden 23 maart 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13535
</item>
         <item attribuut="Inhoud">Vragen over het inschrijven van illegalen als studenten aan ROC-instellingen, HBO-instellingen an universiteiten.</item>
         <item attribuut="Rubriek">Beroepsonderwijs en volwasseneneducatie (Leerlingen) Hoger onderwijs (Studenten) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Studenten Vreemdelingen</item>
         <item attribuut="Vindplaats">Kamervragen met antwoord 2000-2001, nr. 1060, Tweede Kamer</item>
         <item attribuut="Vraagnr_bij_indiening">2000108500</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Kamp</persoon>
            <persoon partij="VVD">De Vries</persoon>
         </item>
         <item attribuut="Datum_reaktie">2001-04-18</item>
         <item attribuut="Datum_indiening">2001-03-23</item>
         <item attribuut="Document-id">KVR13535</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2205" allpagenumbers="2205 2206" vetnummer="2000108500" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13535" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1060" onderwerp="" indiendatum="2001-03-23">
         <vrager partij="VVD" oorsprong="parlement">Kamp</vrager>
         <vrager partij="VVD" oorsprong="parlement">De Vries</vrager>
         <vraagt-aan>de minister van Onderwijs, Cultuur en Wetenschappen en de staatssecretaris van Justitie</vraagt-aan>
      </vraagdata>
      <antwoorddata antwoorddatum="2001-04-18">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Is het de Nederlandse ROC-instellingen, HBO-instellingen en universiteiten toegestaan illegaal in ons land verblijvende personen als student in te schrijven en onderwijs te laten volgen? Beschikt u over aanwijzingen dat men illegalen inschrijft? Hoe wordt dit gecontroleerd? </vraag>
      <vraag nummer="2">Komen illegaal in ons land verblijvende personen die bij deze instellingen onderwijs volgen voor studiefinanciering in aanmerking? Beschikt u over aanwijzingen dat studiefinanciering aan illegalen wordt toegekend? Hoe wordt dit gecontroleerd? </vraag>
      <vraag nummer="3">Kunt u bevestigen dat het in strijd is met de Koppelingswet als (niet-leerplichtige) illegalen onderwijs volgen en studiefinanciering ontvangen? </vraag>
      <vraag nummer="4">Welke maatregelen neemt u of laat u nemen om te voorkomen dat illegalen onderwijs volgen en studiefinanciering ontvangen? Hoe beoordeelt u de effectiviteit van deze maatregelen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Niet-Nederlanders van 18 jaar of ouder dienen bij de inschrijving aan een ROC-instelling, hogeschool of universiteit aan te tonen dat zij rechtmatig in Nederland verblijven. Dit is geregeld in de Wet Educatie en Beroepsonderwijs (WEB) in artikel 8.1.1 en in de Wet op het Hoger Onderwijs en Wetenschappelijk Onderzoek (WHW) in artikel 7.32. Is dat niet het geval, dan mag hij niet worden toegelaten tot het onderwijs. Elke inwoner van Nederland jonger dan 18 jaar moet wel – ongeacht zijn verblijfsstatus – tot het onderwijs worden toegelaten. Eenmaal toegelaten, heeft hij het recht de gestarte opleiding af te maken, ook al is hij intussen 18 jaar geworden. Dit laatste heeft tot gevolg dat het voor kan komen dat onrechtmatig hier verblijvenden ingeschreven staan als student aan een ROC-instelling of HO-instelling. Immers, als zij voor hun 18e jaar zijn begonnen aan de opleiding, mogen zij deze afronden. Dit laat onverlet dat aan een inschrijving aan een instelling in geen enkel opzicht verblijfsrechtelijke aanspraken kunnen worden ontleend, de vertrekplicht blijft bestaan en in voorkomend geval de uitzetting niet achterwege zal blijven. Bovenstaand beleid is een uitvloeisel van de zogenaamde Koppelingswet (wet van 26 maart 1998, Stb. 203) en is aan de onderwijsinstellingen bekend gemaakt met een voorlichtende mededeling in Uitleg Gele Katern van 17 juni 1998. In het najaar van 1999 heeft de Inspectie van het onderwijs mij gerapporteerd over de uitvoering van de Koppelingswet door de onderwijsinstellingen. Voor de sectoren BVE en het hoger onderwijs blijkt uit dit rapport dat de onderwijsinstellingen bij de aanmelding controleren op officiële documenten. Als de gegevens niet in orde zijn, stopt de inschrijvingsprocedure, zij het dat sommige ho-instellingen overgaan tot voorwaardelijke inschrijving. Op grond van het rapport zijn er geen aanwijzingen dat niet rechtmatig in Nederland verblijvende vreemdelingen blijvend worden ingeschreven. </antwoord>
      <antwoord nummer="2">Illegaal in ons land verblijvende personen, die onderwijs volgen, komen niet in aanmerking voor studiefinanciering. In de WSF 2000 zijn bepalingen opgenomen, waarin expliciet wordt aangegeven welke groepen van niet-Nederlanders in aanmerking komen voor studiefinanciering. Bij een aanvraag dient de niet-Nederlander aan te geven welke verblijfsstatus hij heeft en moet hij een afschrift overleggen van zijn verblijfsdocument. Er wordt vooraf en op basis van bewijsstukken beoordeeld of recht op studiefinanciering bestaat. Ik heb op dit moment geen aanwijzingen dat aan niet rechtmatig in dit land verblijvende vreemdelingen studiefinanciering wordt toegekend. Er bestaat één uitzondering. Zoals bij vraag 1 is aangegeven, kunnen illegalen, als zij voor het bereiken van de leeftijd van 18 jaar onderwijs volgden, deze opleiding na het bereiken van de leeftijd van 18 jaar afronden. In deze uitzonderlijke situatie kan het voorkomen dat ook recht op studiefinanciering bestaat. Dit echter alleen in de situatie dat de rechtmatig in Nederland verblijvende wettelijk vertegenwoordiger vòòr het bereiken van de leeftijd van 18 jaar van de studerende in aanmerking kwam voor een tegemoetkoming in de studiekosten. Personen van wie de wettelijk vertegenwoordiger recht had op een tegemoetkoming studiekosten, maar die zelf onrechtmatig in Nederland verblijven, hebben dus recht op studiefinanciering na het bereiken van de leeftijd van 18 jaar. Bedoelde personen mogen immers de opleiding afronden. Bij het beëindigen van de opleiding vervalt het recht op studiefinanciering, terwijl een nieuwe opleiding niet mag worden gestart. </antwoord>
      <antwoord nummer="3 en 4">Niet de Koppelingswet, maar de Vreemdelingenwet schrijft voor dat niet-Nederlanders moeten beschikken over een verblijfsdocument. In de bij vraag 1 genoemde artikelen uit de WEB en WHW wordt geregeld dat niet-Nederlanders ouder dan 18 jaar bij inschrijving aan dienen te tonen dat zij rechtmatig in Nederland verblijven. Zoals ik hierboven heb beschreven, zijn mij geen signalen bekend dat niet rechtmatig in Nederland verblijvende personen ouder dan 18 jaar ten onrechte onderwijs volgen en studiefinanciering ontvangen. Aangezien er geen strijdigheid bestaat met de Koppelingswet, zie ik geen noodzaak om de reeds genomen maatregelen te verscherpen. Op dit moment vindt de evaluatie van de Koppelingswet plaats. Als het rapport mij daartoe aanleiding geeft, zal ik mij, in overleg met de instellingen, beraden over de vraag of wellicht maatregelen moeten worden getroffen. </antwoord>
      <noten afkomstig="antwoord"/>
   </antwoorden>
</kvr>
