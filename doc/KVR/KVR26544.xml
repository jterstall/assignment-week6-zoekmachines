<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ten Hoopen (CDA) aan de minister van Economische Zaken over de recente verlaging van boetes voor bouwbedrijven door de Nederlandse Mededingingsautoriteit. (Ingezonden 20 september 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26544
</item>
         <item attribuut="Inhoud">Vragen naar aanleiding van een bericht op de website van het Financieele Dagblad van 18 september 2006 over het verlagen van boetes voor bouwbedrijven door de NMa. Op basis van welke bevoegdheid en op welke gronden is dit gebeurd? Gevraagd wordt of de minister bereid is om beleidsregels op te stellen ten aanzien van het boetebeleid.</item>
         <item attribuut="Rubriek">Bouw (Algemeen) Handel en economie (Mededinging) Strafrecht en strafprocesrecht (Straffen)</item>
         <item attribuut="Trefwoorden">Bouwnijverheid Geldboetes Mededinging</item>
         <item attribuut="Vindplaats">Kamervragen met antwoord 2006-2007, nr. 134, Tweede Kamer</item>
         <item attribuut="Vraagnr_bij_indiening">2060700060</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Ten Hoopen</persoon>
         </item>
         <item attribuut="Datum_reaktie">2006-10-09</item>
         <item attribuut="Datum_indiening">2006-09-20</item>
         <item attribuut="Document-id">KVR26544</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="287" allpagenumbers="287 288" vetnummer="2060700060" code="0607tkkvr134" lopendefooter="Tweede Kamer, vergaderjaar 2006–2007, Aanhangsel" filenaam="KVR26544" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="134" onderwerp="" indiendatum="2006-09-20">
         <vrager partij="CDA" oorsprong="parlement">Ten Hoopen</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2006-10-9">
         <antwoorder functie="minister" ministerie="Economische Zaken">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «NMa matigt oude boetes bouwbedrijven»? <voetnoot nummer="1"/>
      </vraag>
      <vraag nummer="2">Op basis van welke bevoegdheid kan de NMa boetes verlagen? </vraag>
      <vraag nummer="3">Kunt u een uitputtend overzicht geven van de gronden op basis waarvan de NMa boetes heeft verlaagd? Deelt u de mening dat het afgeven van een «duidelijk signaal» door een bouwonderneming schoon schip te willen maken een reden is om een opgelegde boete te verlagen? </vraag>
      <vraag nummer="4">Deelt u de mening dat de nu opgelegde boetes, die in sommige gevallen meerdere keren om uiteenlopende redenen verlaagd zijn, voldoende hoog zijn in relatie tot de zware overtredingen van de Mededingingswet ten koste van consumenten, belastingbetalers en bedrijven? </vraag>
      <vraag nummer="5">Bent u bereid de vrijheid van de NMa met betrekking tot het boetebeleid te beperken door zelf beleidsregels op te stellen? </vraag>
      <noten afkomstig="vraag">
         <noot nummer="1" datum="2006-09-18" bron="Website Financieele Dagblad, www.fd.nl">Website Financieele Dagblad, www.fd.nl, 18 september 2006</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Op grond van art. 56 Mededingingswet heeft de Raad van Bestuur van de NMa een zelfstandige bevoegdheid om boetes op te leggen. De Raad van Bestuur van de NMa kan op basis van deze bevoegdheid opgelegde boetes ook wijzigen, bijvoorbeeld wanneer zich nieuwe feiten of omstandigheden voordoen of een nadere juridische beoordeling dat opportuun maakt. Dit kan door middel van het wijzigen van een eerder genomen besluit, zoals dat in kwestie is gebeurd. Dit kan daarnaast in het kader van een bestuursrechtelijke bezwaarprocedure, waarin een volledige heroverweging van een eerder genomen besluit, inclusief de evt. opgelegde boete, plaatsvindt. In dit verband kan worden gewezen op de door de NMa vastgestelde Richtsnoeren met betrekking tot de toepassing van de bevoegdheid ex 56 art. Mw. Hierin is neergelegd dat de NMa boeteverhogende of boeteverlagende omstandigheden in aanmerking (kan) nemen. Eén van de genoemde boeteverlagende omstandigheden is «de omstandigheid dat de betrokken onderneming uit eigen beweging degene(n) aan wie door de overtreding schade is berokkend, schadeloos heeft gesteld.» De betrokken ondernemingen hebben bijgedragen aan de zogenoemde Collectieve Regeling Bouwnijverheid. </antwoord>
      <antwoord nummer="3">De verlaging van de boetes in de bouwzaken uit 2003 is al aangekondigd in een brief van de Minister van Economische zaken aan de Tweede Kamer van februari 2005. De NMa heeft op 24 januari 2005 een brief gestuurd aan de Minister van Economische Zaken. Deze brief heeft de Minister de Tweede Kamer doen toekomen op 4 februari 2005 (Tweede Kamer, 2004/2005, 28244 nr. 89). In de brief gaf de toenmalige d-g NMa aan dat: «een aantal van de eerder (in 2003) door de NMa opgelegde boetes ook betrekking (had) op de activiteiten in de GWW-sector. Daardoor is sprake van een bepaalde mate van samenloop van boetes. Naar aanleiding van de bij de NMa kenbaar gemaakte zienswijzen van de betreffende beboete bouwbedrijven neem ik de hoogte van die eerder opgelegde boetes in heroverweging indien zij bijdragen aan het aan de overheid te betalen bedrag. Ik ben voornemens de opgelegde boetes in die zin aan te passen, dat in de eerste plaats 10 procent van het door een bouwbedrijf betaalde bedrag in mindering op de oude boete wordt gebracht. Voorts zal op de resterende boete een vermindering van 45 procent worden toegepast.» De NMa heeft thans de boetes in een aantal bouwzaken uit 2003 verlaagd conform de inhoud van bovengenoemde brief. De volgende (nieuwe) omstandigheden hebben daarbij een rol gespeeld. Ten eerste is op 24 juni 2005 het Akkoord Collectieve Regeling Bouwnijverheid tot stand gekomen, dat werd gesloten tussen vertegenwoordigers van Bouwend Nederland en de overheid. De bouwbedrijven die thans een herzien besluit hebben ontvangen, hebben allen bijgedragen aan deze Regeling. Voorts hebben de betrokken bouwondernemingen ervoor gekozen om deel te nemen aan de zogenoemde versnelde procedures in latere bouwzaken, waarin aan elk van deze ondernemingen (meerdere) boetes zijn opgelegd. In die zin is er sprake van samenloop van meerdere procedures en boetes, zoals bedoeld in de eerder genoemde brief, waarmee bij de beboeting in de bouwzaken uit 2003 nog geen rekening kon worden gehouden. Het is in juridische procedures in Nederland gangbaar om in de boetetoemeting rekening te houden met samenloop. De betrokken ondernemingen hebben ten slotte de procedures in deze zaken beëindigd, waardoor jarenlange procedures tussen de NMa en de betrokken ondernemingen van de baan zijn. Deze aanpak heeft hoge kosten voorkomen en kan leiden tot een terugkeer naar een normale toezichtsrelatie. In het licht van het voorgaande heeft de NMa het wijzigen van de boetes in een aantal bouwzaken uit 2003, op de wijze zoals reeds aangekondigd in de eerdergenoemde brief, redelijk geacht. De betrokken ondernemingen hebben, gezien het voorgaande, niet enkel een signaal gegeven om «schoon schip» te willen maken, maar ook in daden laten zien dat zij daadwerkelijk «schoon schip» willen maken jegens de samenleving en de blik vooruit willen richten. Dit is een juiste redeneerwijze van de NMa. </antwoord>
      <antwoord nummer="4">De boetes die in de betrokken bouwzaken uit 2003 zijn opgelegd, zijn slechts eenmalig verlaagd conform de inhoud van de eerdergenoemde brief, en vormen nog steeds zeer forse bedragen, tezamen ruim EUR 53 miljoen. De NMa acht deze boetes redelijk in relatie tot de gepleegde overtredingen, dit is een juiste conclusie. Hierbij dient mede in acht te worden genomen dat de betrokken bouwbedrijven, via deelname aan de Collectieve Regeling Bouwnijverheid, overheidsopdrachtgevers (en daarmee indirect belastingbetalers) financieel tegemoet zijn gekomen. Bij de afwikkeling van verschillende bouwzaken, waarin evenredige en rechtvaardige boetes zijn opgelegd, heeft de NMa rekening gehouden met de samenloop van de verschillende procedures en in dat licht (in zijn totaliteit) evenredige en rechtvaardige boetes opgelegd, zonder daarbij faillissementen van onderneming waarschijnlijk te maken. (Dit laatste is ook uitdrukkelijk overwogen in de Memorie van Toelichting bij de Mededingingswet, Tweede Kamer, 1995/96, 24 707, nr. 3, p. 88). </antwoord>
      <antwoord nummer="5">De wetgever heeft in artikel 56 van de Mededingingswet aan de NMa de bevoegdheid gegeven om sancties op te leggen. In aanvulling op artikel 56 geeft artikel 57 een wettelijk maximum van de bestuurlijke boete. Het is aan de NMa deze wettelijke bepalingen toe te passen. In de richtsnoeren boetetoemeting heeft zij hieraan invulling gegeven. Daarbij geldt dat de NMa rekening moet houden met de ernst en de duur van de overtreding, zoals vastgelegd in artikel 57. Het is, zoals u terecht ook al eerder aangaf, niet de bedoeling dat de NMa beleid maakt. Dat is voorbehouden aan de Minister van Economische Zaken. De NMa werkt in haar praktijk met de open normen uit de Mededingingswet. Deze normen zijn echter omgeven door duidelijke kaders. Het EG-mededingingsrecht, de EG-vrijstellingen en de EG-beschikkingenpraktijk enjurisprudentie bepalen in belangrijke mate het speelveld. Om die kaders duidelijk te maken publiceert de NMa richtsnoeren over de belangenafweging, over hoe feiten worden vastgesteld of hoe voorschriften moeten worden uitgelegd, gelijk de Europese Commissie dat doet. Richtsnoeren van de NMa zijn vooral gebaseerd op bestaand (Europees) beleid en jurisprudentie, daarmee maakt de NMa zelf geen beleid. Tijdens de behandeling van het wetsvoorstel AMEW (Aanpassing van de Mededingingswet naar aanleiding van Evaluatie van die Wet) is aangegeven dat zal worden onderzocht of in richtsnoeren die de NMa tot nu toe heeft gemaakt ook sprake is van beleid. Dat onderzoek zal nu plaatsvinden, daarbij is ruimte voor eventuele suggesties van de Tweede Kamer. Vooralsnog is er geen aanleiding de boetepraktijk van de NMa nader te beperken door zelf beleidsregels op te stellen. </antwoord>
      <noten afkomstig="antwoord"/>
   </antwoorden>
</kvr>
