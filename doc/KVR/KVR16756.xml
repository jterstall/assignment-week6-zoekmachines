<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vergeer-Mudde (SP) aan de staatssecretaris van Onderwijs, Cultuur en Wetenschappen, mevr. Nijs, over een private master. (Ingezonden 29 oktober 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16756
</item>
         <item attribuut="Inhoud">Vragen over de bekostiging van de private master, naar aanleiding van artikelen in Academia en Elsevier Thema van oktober 2002.</item>
         <item attribuut="Rubriek">Hoger onderwijs (Bekostiging hoger onderwijs)</item>
         <item attribuut="Trefwoorden">Bekostiging hbo Bekostiging wetenschappelijk onderwijs</item>
         <item attribuut="Vindplaats">Kamervragen met antwoord 2002-2003, nr. 416, Tweede Kamer</item>
         <item attribuut="Vraagnr_bij_indiening">2020302330</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Vergeer-Mudde</persoon>
         </item>
         <item attribuut="Datum_reaktie">2002-11-27</item>
         <item attribuut="Datum_indiening">2002-10-29</item>
         <item attribuut="Document-id">KVR16756</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="873" allpagenumbers="873 874" vetnummer="2020302330" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16756" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="416" onderwerp="" indiendatum="2002-10-29">
         <vrager partij="SP" oorsprong="parlement">Vergeer-Mudde</vrager>
         <vraagt-aan>de staatssecretaris van Onderwijs, Cultuur en Wetenschappen, mevr. Nijs,</vraagt-aan>
      </vraagdata>
      <antwoorddata antwoorddatum="2002-11-27">
         <antwoorder functie="staatssecretaris" ministerie="Onderwijs, Cultuur en Wetenschappen">Nijs</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw oordeel over het bericht: «Private master»? <voetnoot nummer="1"/>
      </vraag>
      <vraag nummer="2">Wat verstaat u onder initieel onderwijs? </vraag>
      <vraag nummer="3">Is de overheid verantwoordelijk voor de bekostiging van het initiële onderwijs? Kunt u uw antwoord toelichten? </vraag>
      <vraag nummer="4">Is de eenjarige masteropleiding: «International Business Transactions &amp; Law», een vorm van initieel onderwijs? </vraag>
      <vraag nummer="5">Deelt u de mening dat collegegelddifferentiatie niet van toepassing is op het initiële onderwijs? </vraag>
      <vraag nummer="6">Deelt u de mening dat de Universiteit van Amsterdam (UvA) als publiek bekostigde instelling geen middelen in de private master dient te investeren? Zo ja, wat gaat u doen als de UvA met publieke middelen bijdraagt aan de bekostiging van de private masteropleiding? Zo nee, hoe ziet u toe op de geldstromen tussen de publieke en de private instellingen? </vraag>
      <vraag nummer="7">Kunt u toelichten wat u bedoelt met: «ook aan de universiteiten hoeven niet alle masters bekostigd te worden»? Is het juist dat alle masteropleidingen aan bekostigde universiteiten tenminste één jaar gefinancierd dienen te worden? </vraag>
      <noten afkomstig="vraag">
         <noot nummer="2"/>
         <noot nummer="1">Academia, oktober 2002</noot>
         <noot nummer="2">Elsevier Thema, oktober 2002</noot>
      </noten>
   </vragen>
   <antwoorden aantal="7">
      <antwoord nummer="1">Het bericht betreft de aanbieding in het komende academisch jaar van de éénjarige master «International Business Transactions &amp; Law» aan de Amsterdam Nyenrode Law School, een samenwerkingsverband van de Universiteit van Amsterdam en de Universiteit Nyenrode. Ik vind dit een interessant initiatief, dat op dit moment buiten het huidige hogeronderwijsbestel tot stand is gekomen. </antwoord>
      <antwoord nummer="2">Onder initieel onderwijs wordt ingevolge de definitie in de Wet op het hoger onderwijs en wetenschappelijk onderzoek (artikel 1.1 WHW) verstaan: hoger onderwijs dat aansluit op de tweede fase van het voortgezet onderwijs. De aanduiding «initieel onderwijs» heeft dus betrekking op het ingangsniveau, niet op het eindniveau. Vervolgens is de term «initieel» verbonden aan het onderwijs dat onder het bereik van de WHW valt. Dat was tot aan de invoering van de bachelor-master-structuur dit jaar het initiële onderwijs dat werd verzorgd door de bekostigde en aangewezen instellingen. Ook voortgezette opleidingen en lerarenopleidingen vallen in die termen onder «initieel onderwijs». Dit betekent dat de term «initieel» niet een term is, die eenduidig kan worden uitgelegd of gehanteerd. Voorlopig versta ik onder «initieel onderwijs» in de zin van de WHW – HBO-opleidingen tot en met het niveau van de bachelor (duur: vier jaar) en een aantal voortgezette HBO-opleidingen: lerarenopleidingen speciaal onderwijs, lerarenopleiding hogere pedagogiek, voortgezette opleidingen bouwkunst (drie disciplines) en 21 voortgezette kunstopleidingen (bron: CROHO). – WO-opleidingen tot en met het niveau van de master (duur: vier of vijf jaar, behoudens enkele uitzonderingen). </antwoord>
      <antwoord nummer="3">In principe hebben alleen de bekostigde instellingen – en dus niet de aangewezen instellingen – aanspraak op een rijksbijdrage voor het verzorgen van initieel onderwijs (en waar het de universiteiten betreft voor het verrichten van wetenschappelijk onderzoek). Een en ander vloeit voort uit artikel 1.9 juncto artikel 1.3 van de WHW. Het is dus niet het onderwijs, dat wordt bekostigd, maar de bekostigde instelling, die aanspraak heeft op een rijksbijdrage. De instellingen moeten daarvoor voldoen aan in de WHW aan het onderwijs gestelde eisen. Maar ook aan eisen die in de wet zijn neergelegd met betrekking tot de kwaliteitszorg, de accreditatie, de registratie van het onderwijs, de bestuursstructuur, de medezeggenschap e.d. </antwoord>
      <antwoord nummer="4">De éénjarige masteropleiding «International Business Transactions &amp; Law» kan weliswaar aangeduid worden als een vorm van initieel onderwijs, maar het is geen opleiding in de zin van de WHW en valt dus niet onder het bereik van de wet. De Universiteit van Amsterdam ontvangt ook geen rijksbijdrage voor het verzorgen van dit onderwijs. Verder verwijs ik naar de beantwoording bij vraag 3. </antwoord>
      <antwoord nummer="5">Het is niet zo dat collegegelddifferentiatie niet van toepassing is op het initiële onderwijs. De WHW kent immers naast het wettelijk collegegeld het door de instelling vastgesteld collegegeld. Dat laatste geldt thans voor studenten ingeschreven aan deeltijdse of duale opleidingen, voor studenten ouder dan 30 jaar die geen studiefinanciering genieten en voor studenten afkomstig van buiten de Europese Economische Ruimte. In de toekomst zal collegegelddifferentiatie meer mogelijk worden gemaakt. In de lijn van het strategisch akkoord 2002 zal dit gaan om het collegegeld voor specifieke opleidingen met een erkende, evidente meerwaarde. Nadere uitwerking hiervan zal plaatsvinden op basis van de rapportage van het Interdepartementaal Beleidsonderzoek naar collegegelddifferentiatie (afronding april 2003). </antwoord>
      <antwoord nummer="6">Ik ben van mening dat de UvA als bekostigde instelling geen middelen uit de rijksbijdrage in de private master zou dienen te investeren. De verantwoording van de besteding van de rijksbijdragen is recentelijk aangescherpt in die zin dat de instellingen in hun jaarrekening helder en inzichtelijk verantwoording moeten afleggen over enerzijds de van de overheid ontvangen rijksbijdrage, anderszijds de uit andere bronnen verkregen middelen (scheiding publiek-privaat) </antwoord>
      <antwoord nummer="7">Ik bedoel met de in vraag 7 aangehaalde opmerking, dat er sprake moet zijn van duidelijke voorwaarden voor overheidsbekostiging. Naast kwaliteit, die blijkt uit accreditatie, is dat onder andere de doelmatigheid van het onderwijsaanbod. Dit geldt dus ook voor universitaire masteropleidingen. Een breed opleidingenaanbod op landelijk niveau betekent mijns inziens niet dat elke universiteit een gelijk pakket aan opleidingen moet hebben. Beter is het als een instelling zich concentreert op de sterke punten in haar opleidingenaanbod. Omdat thans geen opleidingen, maar instellingen worden bekostigd, doet de vraag zich voor of in het toekomstige bekostigingsmodel ruimte moet bestaan voor bekostiging van de werkzaamheden van de instellingen op dit punt. </antwoord>
      <noten afkomstig="antwoord"/>
   </antwoorden>
</kvr>
