<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de minister van Justitie over zogenaamde «doe-het-zelf huwelijken». (Ingezonden 19 mei 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23236
</item>
         <item attribuut="Inhoud">Vragen naar aanleiding van een bericht in NRC Handelsblad van 14 mei 2005 dat in Roermond huwelijken kunnen worden gesloten waarbij gewone burgers louter voor die gelegenheid als ambtenaar van de burgerlijke stand worden aangewezen.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Staats- en bestuursrecht (Gemeenten) Welzijn (Burgerlijke stand)</item>
         <item attribuut="Trefwoorden">Burgerlijke stand Gemeenten Huwelijksrecht</item>
         <item attribuut="Vindplaats">Kamervragen met antwoord 2004-2005, nr. 1846, Tweede Kamer</item>
         <item attribuut="Vraagnr_bij_indiening">2040515010</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2005-06-10</item>
         <item attribuut="Datum_indiening">2005-05-19</item>
         <item attribuut="Document-id">KVR23236</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3927" allpagenumbers="3927 3928" vetnummer="2040515010" code="0405tkkvr1846" lopendefooter="Tweede Kamer, vergaderjaar 2004–2005, Aanhangsel" filenaam="KVR23236" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1846" onderwerp="" indiendatum="2005-05-19">
         <vrager partij="SGP" oorsprong="parlement">Van der Staaij</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2005-06-10">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het bericht waar, dat in Roermond zogenaamde «doe-het-zelf huwelijken» kunnen worden gesloten, waarbij «gewone burgers» louter voor de desbetreffende gelegenheid als ambtenaar van de burgerlijke stand worden aangewezen? <voetnoot nummer="1"/>
      </vraag>
      <vraag nummer="2">Hoe beoordeelt u deze ontwikkeling? </vraag>
      <vraag nummer="3" voetnoot="2">Wordt hiermee de geest en strekking van de wettelijke regel <voetnoot nummer="2"/>, dat in Nederland alleen huwelijken kunnen worden gesloten ten overstaan van de ambtenaar van de burgerlijke stand uitgehold? </vraag>
      <vraag nummer="4">Impliceert deze handelwijze een ongewenste uitholling van het publieke karakter van de huwelijkssluiting? </vraag>
      <vraag nummer="5">Welke inhoudelijke criteria gelden voor de aanwijzing van een burger als ambtenaar van de burgerlijke stand? Kan iedere burger op ieder willekeurig moment hiervoor in aanmerking komen? Zo ja, is dit een wenselijke zaak? </vraag>
      <vraag nummer="6">Kan deze handelwijze leiden tot een toename van het aantal schijnhuwelijken, dan wel leiden tot vertoningen die de gewenste waardigheid rond de huwelijkssluiting kunnen ondermijnen? </vraag>
      <vraag nummer="7">Bent u bereid u in te zetten voor het handhaven van de huidige, wettelijke praktijk rond huwelijkssluitingen en derhalve de gemeente Roermond te vragen om af te zien van de doorgevoerde wijziging? </vraag>
      <noten afkomstig="vraag">
         <noot nummer="1" datum="2005-05-14" bron="NRC Handelsblad">NRC Handelsblad, 14 mei 2005</noot>
         <noot nummer="2">Burgerlijk Wetboek boek 1, afdeling 4</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Een benoeming tot buitengewoon ambtenaar van de burgerlijke stand met het oog op de voltrekking van een bepaald huwelijk is niet in strijd met de wet. Voor een dergelijke benoeming gelden de gebruikelijke voorschriften, waarop ik in het antwoord op vraag 5 nader inga. Van belang is verder dat een dergelijke benoeming omgeven wordt door waarborgen ten aanzien van de waarde en betekenis van de huwelijksvoltrekking en de voor de betrokkenen daaraan verbonden juridische consequenties. Om deze redenen acht ik het van belang dat een gemeente duidelijke beleidsregels opstelt voor de benoeming, waarbij o.a. te denken valt aan de overlegging van een verklaring van goed gedrag door de te benoemen persoon. </antwoord>
      <antwoord nummer="3">Nee. Het uitgangspunt blijft dat huwelijken uitsluitend voltrokken kunnen worden door daartoe benoemde ambtenaren of buitengewoon ambtenaren van de burgerlijke stand, waarbij het volgende geldt ten aanzien van hun bevoegdheden: ambtenaren van de burgerlijke stand hebben op grond van artikel 16a, eerste lid, van Boek 1 van het Burgerlijk Wetboek tot taak het opnemen in de onder hen berustende registers van de burgerlijke stand van akten en de daaraan toe te voegen latere vermeldingen, alsmede al datgene wat de instandhouding van de registers en de zorg voor de toegankelijkheid van de daarin neergelegde gegevens betreft. Voor buitengewoon ambtenaren van de burgerlijke stand geldt dat hun taken beperkt zijn tot het voltrekken van huwelijken, het registreren van partnerschappen en het omzetten van een huwelijk in een geregistreerd partnerschap c.q. van een geregistreerd partnerschap in een huwelijk (art. 16a, tweede lid, Boek 1 van het Burgerlijk Wetboek). Verder is hun benoeming in het algemeen beperkt in de tijd; zij plegen namelijk hooguit voor enkele jaren benoemd te worden. Bij de zogeheten «doe-het-zelf huwelijken» is sprake van de benoeming van een buitengewoon ambtenaar van de burgerlijke stand, met dien verstande dat diens bevoegdheden in de tijd nog verder zijn ingeperkt, namelijk tot één dag en feitelijk tot de voltrekking van één huwelijk. </antwoord>
      <antwoord nummer="4">Deze handelwijze impliceert op zich geen ongewenste uitholling van het publieke karakter van de huwelijkssluiting. Immers, alle werkzaamheden voorafgaand aan een huwelijksvoltrekking, waaronder met name de beoordeling van de huwelijksbevoegheid van de aanstaande echtgenoten, worden uitgevoerd door de beroepsambtenaar van de burgerlijke stand. De rol van de buitengewoon ambtenaar van de burgerlijke stand voor één dag blijft uitsluitend beperkt tot de huwelijksvoltrekking zelf. Overigens plegen de werkzaamheden van de ambtenaar van de burgerlijke stand voor één dag plaats te vinden onder de directe supervisie van een beroepsambtenaar van de burgerlijke stand. </antwoord>
      <antwoord nummer="5">Voor de benoeming van een ambtenaar van de burgerlijke stand geldt, dat hiervoor slechts personen in aanmerking kunnen komen die reeds als ambtenaar in dienst zijn van de desbetreffende gemeente, dan wel van een andere gemeente. Zij worden benoemd door burgemeester en wethouders, waarbij hun vakkennis uiteraard een belangrijk element vormt voor de benoeming. Als buitengewoon ambtenaar van de burgerlijke stand, kunnen ook personen benoemd worden die geen ambtenaar in gemeentelijke dienst zijn. Zij komen onder begeleiding van de ambtenaar van de burgerlijke stand. Voor zowel de ambtenaar als de buitengewoon ambtenaar van de burgerlijke stand, geldt dat zij niet tot de uitoefening van hun functie worden toegelaten dan na voor de bevoegde rechtbank de in art. 16, vierde lid, van Boek 1 van het Burgerlijk Wetboek vermelde eed of belofte te hebben afgelegd. Het is dus bepaald niet zo dat iedere burger op elk willekeurig moment tot ambtenaar van de burgerlijke stand c.q. buitengewoon ambtenaar van de burgerlijke stand benoemd kan worden. </antwoord>
      <antwoord nummer="6">Nee. Zoals ik in het antwoord op vraag 4 aangaf, wordt de huwelijksbevoegdheid van de aanstaande echtgenoten – zoals gebruikelijk – aan de hand van de geldende wettelijke bepalingen beoordeeld door de beroepsambtenaar van de burgerlijke stand. Hij is ook degene die beslist of het huwelijk kan plaatsvinden. De gewenste waardigheid ter gelegenheid van de huwelijkssluiting zelf wordt in de gemeente Roermond eveneens gewaarborgd, daar de gemeente aan een zodanige huwelijksvoltrekking de voorwaarde verbindt dat de beroepsambtenaar van de burgerlijke stand persoonlijk aanwezig is. </antwoord>
      <antwoord nummer="7">Zoals ik eerder aangaf, is de praktijk in Roermond op zich niet in strijd met de wet. Voorts is de gemeente Roermond m.i. doordrongen van het belang om deze huwelijksvoltrekkingen met voldoende waarborgen te omgeven en heeft zij hiertoe passende maatregelen genomen in de vorm van het opstellen van een werkprotocol. Uiteraard zal ik de ontwikkelingen op dit terrein nauwlettend volgen en niet nalaten om in te grijpen, indien daartoe aanleiding bestaat. </antwoord>
      <noten afkomstig="antwoord"/>
   </antwoorden>
</kvr>
