<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rietkerk en Stroeken (beiden CDA) aan de minister van Binnenlandse Zaken en Koninkrijksrelaties en de staatssecretaris van Sociale Zaken en Werkgelegenheid, dhr. Hoogervorst over de arbeidsomstandigheden bij de Politie. (Ingezonden 20 oktober 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8307
</item>
         <item attribuut="Inhoud">Betreft de uitkomsten van een onderzoek van de Arbeidsinspectie.</item>
         <item attribuut="Rubriek">Arbeid (Arbeidsbescherming) Criminaliteit en openbare orde (Politie)</item>
         <item attribuut="Trefwoorden">Arbeidsbescherming Politie Arbeidsomstandigheden</item>
         <item attribuut="Vindplaats">Kamervragen met antwoord 1998-1999, nr. 435, Tweede Kamer</item>
         <item attribuut="Vraagnr_bij_indiening">2989901950</item>
         <item attribuut="Afkomstig_van">Binnenlandse Zaken (BIZA)</item>
         <item attribuut="Indiener">
            <persoon partij="CDA">Rietkerk</persoon>
            <persoon partij="CDA">Stroeken</persoon>
         </item>
         <item attribuut="Datum_reaktie">1998-12-04</item>
         <item attribuut="Datum_indiening">1998-10-20</item>
         <item attribuut="Document-id">KVR8307</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="887" allpagenumbers="887 888" vetnummer="2989901950" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8307" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="435" onderwerp="" indiendatum="1998-10-20">
         <vrager partij="CDA" oorsprong="parlement">Rietkerk</vrager>
         <vrager partij="CDA" oorsprong="parlement">Stroeken</vrager>
         <vraagt-aan>de minister van Binnenlandse Zaken en Koninkrijksrelaties en de staatssecretaris van Sociale Zaken en Werkgelegenheid, dhr. Hoogervorst</vraagt-aan>
      </vraagdata>
      <antwoorddata antwoorddatum="4 december 1998), zie ook Aanhangsel Handelingen nr. 295, vergaderjaar 1998–1999">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hebt u kennisgenomen van het bericht over het onderzoek van de Arbeidsinspectie waarin geconstateerd wordt dat de Arbeidsomstandighedenwet door de politie veelvuldig overtreden wordt? <voetnoot nummer="1"/>
      </vraag>
      <vraag nummer="2">Is het waar dat in sommige politiebureaus en auto’s geen kogelvrije vesten aanwezig zijn? Zo ja, op welke wijze en op welke termijn denkt u dit zo snel mogelijk te verhelpen? </vraag>
      <vraag nummer="3">Is het waar dat gebruik gemaakt wordt van schietbanen die afgekeurd zijn? Zo ja, op welke wijze en op welke termijn denkt u hieraan een eind te maken? </vraag>
      <vraag nummer="4">Is het waar dat op sommige politiebureaus vluchtwegen ontbreken en geen ontruimingsplannen gemaakt waren? Zo ja, op welke wijze en op welke termijn denkt u aan deze praktijk een eind te maken? </vraag>
      <vraag nummer="5">Is het waar dat in veel regio’s de verplichte risico-inventarisatie en -evaluatie niet gemaakt is? Zo ja, wanneer en op welke wijze denkt u te bereiken dat deze wel gemaakt wordt? </vraag>
      <vraag nummer="6">Is het waar dat in werkplaatsen van de Technische Recherche gevaarlijke situaties ontstaan door het ontbreken van beschermende kleding en de onjuiste opslag van gevaarlijke chemicaliën? Zo ja, op welke wijze en op welke termijn denkt u hieraan een eind te maken? </vraag>
      <vraag nummer="7">Welke veiligheidsrisico’s worden gelopen door het niet naleven van de Arbeidsomstandighedenwet? </vraag>
      <vraag nummer="8">Is er een verband tussen het hoge ziekteverzuim bij de politie en de naleving van de Arbeidsomstandighedenwet? Zo ja, welk? </vraag>
      <vraag nummer="9">Welke maatregelen neemt de Arbeidsinspectie op grond van de geconstateerde overtredingen? </vraag>
      <vraag nummer="10">Wat is uw oordeel over het arbeidsomstandighedenbeleid bij de politie? </vraag>
      <noten afkomstig="vraag">
         <noot nummer="1" datum="1998-10-19" bron="Algemeen Dagblad">Algemeen Dagblad, 19 oktober 1998</noot>
      </noten>
   </vragen>
   <antwoorden aantal="10">
      <antwoord nummer="1">Ja, het onderzoek betreft de rapportage van het inspectieproject van de Arbeidsinspectie dat heeft plaatsgevonden in de periode 1996–1997. Voor de goede orde zij opgemerkt dat de rol van de Arbeidsinspectie in dit soort onderzoeken geen andere is dan bij de reguliere inspecties in de private sector: inspecteren of en in hoeverre werkgevers zorg dragen voor adequate arbeidsomstandigheden. Het is vervolgens niet aan de Arbeidsinspectie maar aan de desbetreffende werkgever om ervoor te zorgen dat eventuele tekortkomingen worden opgeheven. Wel is het gebruikelijk dat de Arbeidsinspectie afspraken maakt met de verantwoordelijke werkgever over het vervolgtraject. De Arbeidsinspectie heeft ook in dit geval afspraken gemaakt met het management van de desbetreffende politieregio’s met betrekking tot de opheffing van de aangetroffen tekortkomingen. De korpsbeheerders zijn zelf verantwoordelijk voor de arbeidsomstandigheden. </antwoord>
      <antwoord nummer="2">Kogelvrije vesten zijn wel in alle politiebureaus, maar niet in alle politiewagens aanwezig. Er bestaat geen wettelijk voorschrift dat bepaalt dat kogelwerende vesten aanwezig moeten zijn in de politiewagens. In de Arbeidsomstandighedenwet is wel sprake van een verplichting tot het dragen van persoonlijke beschermingsmiddelen (waaronder kogelwerende vesten). De korpsbeheerder bepaalt wanneer wordt overgegaan tot de aanschaf van kogelwerende vesten, in welke gevallen de ambtenaren deze dienen te dragen, en op welke plaats de vesten worden opgeslagen. </antwoord>
      <antwoord nummer="3">Met de totstandkoming van de Politiewet 1993 is de verantwoordelijkheid voor de huisvesting van de politie, inclusief de schietaccommodaties, overgedragen aan de politieregio’s. De kwaliteitseisen waaraan de binnenschietaccommodaties van de politie moeten voldoen, zijn eind 1995 door het ministerie van Binnenlandse Zaken vastgelegd in een richtlijn. Doel daarvan was een kader te scheppen waarbinnen de regio’s in eigen verantwoordelijkheid de realisatie van de benodigde accommodaties kunnen uitwerken. Tijdens het inspectieproject van de Arbeidsinspectie (1996–1997) werd geconstateerd dat schietbanen die niet voldeden aan voornoemde kwaliteitseisen toch werden gebruikt, hetgeen niet automatisch betekent dat de Arbeidsomstandighedenwet werd overtreden. Schietbanen die niet voldeden aan de normen van de Arbeidsomstandighedenwet zijn inmiddels (1998) aangepast aan de normen van deze wet of definitief buiten gebruik gesteld. </antwoord>
      <antwoord nummer="4">Ja. Op basis van hun eigen verantwoordelijkheid voor de inrichting van de politiebureaus hebben de politieregio’s de aangetroffen tekortkomingen inmiddels hersteld. </antwoord>
      <antwoord nummer="5">De Arbeidsinspectie heeft geconstateerd dat er in het algemeen in de politieregio’s begonnen is met het maken van een risico-inventarisatie en -evaluatie (RI&amp;E). De inspecteurs van de Arbeidsinspectie hebben met het management van de politieregio’s afspraken gemaakt over de verplichtingen c.q. tekortkomingen in het door de werkgever te voeren Arbo-beleid, waaronder het opstellen van RI&amp;E’s. </antwoord>
      <antwoord nummer="6">Ja. De Arbeidsinspectie heeft in de helft van de bezochte korpsen geconstateerd dat de opslag van gevaarlijke stoffen niet in orde was. Ten aanzien van twee korpsen wordt aangegeven dat er geen of onvoldoende persoonlijke beschermingsmiddelen aanwezig waren. Zoals in het antwoord op vraag 1 al is aangegeven zijn de politieregio’s verantwoordelijk voor de arbeidsomstandigheden. De Arbeidsinspectie heeft, afhankelijk van de ernst van de aangetroffen situatie, termijnen van in het algemeen twee tot drie maanden gesteld voor het opheffen van de tekortkomingen. Voor zover binnen deze termijnen de tekortkomingen niet waren opgeheven volgde een waarschuwing. Alle aangetroffen tekortkomingen zijn inmiddels hersteld. </antwoord>
      <antwoord nummer="7">Eventuele veiligheidsrisico’s zijn, gezien de aard van de werkzaamheden, zeer divers en kunnen, afhankelijk van de omstandigheden, bij daadwerkelijke ongevallen lichte tot zware gevolgen hebben voor de betrokkenen. </antwoord>
      <antwoord nummer="8">Ziekteverzuim wordt door verschillende factoren beïnvloed. In het inspectieproject is het verband tussen arbeidsomstandigheden en ziekteverzuim niet specifiek onderzocht. </antwoord>
      <antwoord nummer="9">De Arbeidsinspectie heeft het vigerende handhavingsbeleid toegepast: bij constatering van tekortkomingen werden schriftelijk vastgelegde afspraken gemaakt over de opheffing daarvan. Hierna volgde hercontrole, waarna zonodig een waarschuwing werd gegeven of een eis tot naleving werd gesteld. Afhankelijk van de aard van de tekortkomingen verschillen de termijnen voor opheffing daarvan. Sommige handhavingstrajecten lopen nog. Tot nu toe is niet verbaliserend opgetreden. Door de Arbeidsinspectie zijn met een vertegenwoordiger van de Raad van Hoofdcommissarissen en het Korpsbeheerdersberaad inmiddels afspraken gemaakt om binnen een halfjaar te komen tot een plan omtrent de structurele aanpak van de zorg voor goede arbeidsomstandigheden. </antwoord>
      <antwoord nummer="10">De Arbeidsomstandighedenwet dient ook in de sector Politie te worden nageleefd. Thans bestaan er diverse verbeterpunten. De verantwoordelijkheid voor de naleving van deze wet ligt bij de korpsbeheerders. Het overleg van de Arbeidsinspectie met vertegenwoordigers van de Raad van Hoofdcommissarissen en het Korpsbeheerdersberaad heeft geresulteerd in de afspraak, dat het Nederlands Politie Instituut zal werken aan de ontwikkeling van een aantal speerpunten ter verbetering van de arbeidsomstandigheden bij de politie op landelijk niveau. Gezien het belang dat ik hecht aan naleving van de Arbeidsomstandighedenwet, ben ik voornemens om informatie over de naleving van voornoemde wet op te nemen in de beheers- en beleidscyclus. </antwoord>
      <noten afkomstig="antwoord"/>
   </antwoorden>
</kvr>
