<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eijsink (PvdA) aan de staatssecretaris van Defensie over mogelijke zelfdoding bij uitgezonden militairen in actieve dienst en na afloop van hun dienstverband. (Ingezonden 27 november 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19149
</item>
         <item attribuut="Inhoud">Vragen naar aanleiding van een onderzoeksrapport van het Veteraneninstituut waaruit blijkt dat uitgezonden militairen tijdens of na hun actieve dienst een verhoogd risico zouden hebben op gewelddadig of zelfbeschadigend gedrag, zoals zelfdoding.</item>
         <item attribuut="Rubriek">Arbeid (Arbeidsbescherming) Veiligheidsbeleid en defensie (Militairen)</item>
         <item attribuut="Trefwoorden">Arbeidsbescherming Militairen</item>
         <item attribuut="Vindplaats">Kamervragen met antwoord 2003-2004, nr. 535, Tweede Kamer</item>
         <item attribuut="Vraagnr_bij_indiening">2030403800</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Eijsink</persoon>
         </item>
         <item attribuut="Datum_reaktie">2003-12-19</item>
         <item attribuut="Datum_indiening">2003-11-27</item>
         <item attribuut="Document-id">KVR19149</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1143" allpagenumbers="1143 1144" vetnummer="2030403800" code="0304tkkvr535" lopendefooter="Tweede Kamer, vergaderjaar 2003–2004, Aanhangsel" filenaam="KVR19149" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="535" onderwerp="" indiendatum="2003-11-27">
         <vrager partij="PvdA" oorsprong="parlement">Eijsink</vrager>
         <vraagt-aan>de staatssecretaris van Defensie</vraagt-aan>
      </vraagdata>
      <antwoorddata antwoorddatum="2003-12-19">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u de onderzoeksgegevens van Dr. Meijer van het Veteraneninstituut naar gewelddadig of zelfbeschadigend gedrag bij veteranen na afloop van hun uitzendingen? <voetnoot nummer="1"/>
      </vraag>
      <vraag nummer="2">Hoe beoordeelt u de aanwijzingen in deze onderzoeksgegevens voor een sterk verhoogd risico op zelfdoding bij BBT’ers? Is dit voor u reden om zelf een onderzoek in te stellen naar dit verhoogde risico en daar zowel BBT’ers in actieve dienst als BBT’ers die de actieve dienst (na uitgezonden geweest te zijn) reeds verlaten hebben, bij te betrekken? </vraag>
      <vraag nummer="3">Welke conclusies verbindt u aan onderzoeksgegevens van het Veteraneninstituut waaruit blijkt dat de afgelopen 6 jaar bij uitzendingen naar onder andere Bosnië, Afghanistan en Cambodja vijftien keer zelfmoord is gepleegd in actieve dienst? </vraag>
      <vraag nummer="4">Zijn uitgezonden militairen die na terugkomst psychiatrisch behandeld zijn, opnieuw uitgezonden zonder dat de leiding en de directe collega’s van de betreffende eenheid op de hoogte waren of zijn gebracht van het psychiatrisch verleden van de militair? Zo ja, welke maatregelen neemt u om herhaling hiervan tegen te gaan? </vraag>
      <vraag nummer="5">Bent u op de hoogte van het aantal zelfdodingen en pogingen tot zelfdoding in actieve dienst en vindt daar, ook na beëindiging van de actieve dienst, onderzoek naar plaats door Defensie? Zo ja, welke conclusies trekt u zelf uit deze gegevens en kunt u die ook naar de Kamer sturen? Zo neen, waarom niet? </vraag>
      <vraag nummer="6">Bent u bekend met andere landen die op dit punt een sluitende monitoring van uitgezonden militairen hebben, zowel in actieve dienst als daarna? Zo ja, zijn daarvan nadere gegevens bekend en heeft u overwogen een dergelijke complete monitoring zelf op te zetten? </vraag>
      <vraag nummer="7">Is er na eerdere pogingen tot zelfdoding en gevallen van zelfdoding actie ondernomen om militairen extra te trainen met het oog op het opvangen en op waarde schatten van signalen die duiden op verhoogd risico op zelfdoding? </vraag>
      <vraag nummer="8">Worden uitgezonden militairen die niet meer in dienst zijn bij Defensie, in het algemeen nog gevolgd? Zijn ze nog bij Defensie bekend en weet Defensie waar ze zijn? </vraag>
      <vraag nummer="9">Is er op uitzenddagen voor familie en vrienden van uitgezonden militairen geen sprake van voorlichting over (het herkennen van) signalen die duiden op post-traumatisch stresssyndroom en verhoogd risico op gewelddadig of zelfbeschadigend gedrag? Zo neen, bent u bereid dit te veranderen, zodat op deze dagen voor familie en vrienden aandacht kan worden besteed aan voorlichting over dit onderwerp? </vraag>
      <noten afkomstig="vraag">
         <noot nummer="1" titel="Mortaliteit onder actief dienende militairen van de Koninklijke Landmacht">Onderzoeksrapport Veteraneninstituut 2003, «Mortaliteit onder actief dienende militairen van de Koninklijke Landmacht», Dr. Meijer</noot>
      </noten>
   </vragen>
   <antwoorden aantal="6">
      <antwoord nummer="1">Hoewel het factsheet van Dr. Meijer over zelfdoding onder personeel van de Koninklijke landmacht mij niet is aangeboden, heb ik er inmiddels kennis van genomen. </antwoord>
      <antwoord nummer="2 en 3">Het factsheet heeft betrekking op alle BBT-militairen van de Koninklijke landmacht in de periode 1996 tot en met 2002. De cijfers hebben dus betrekking op zowel uitgezonden als niet uitgezonden militairen. Bij nadere beschouwing is onder andere gebleken dat van de 15 BBT-militairen die zelfmoord hebben gepleegd, minder dan de helft (6) uitgezonden is geweest. Het causale verband tussen uitzending en zelfdoding valt op basis hiervan niet te leggen. Tevens bestaat op grond van uitsluitend deze cijfers geen reden om aan te nemen dat dit aantal afwijkt van een vergelijkbare groep (qua leeftijd, opleiding, sociaal-economische achtergronden, etc) in de Nederlandse bevolking. Desalniettemin wil ik duidelijk stellen dat Defensie het verschijnsel zeer serieus neemt. Op dit moment wordt onderzoek gedaan naar de gezondheidseffecten en psychosociale problemen die kunnen voortvloeien uit uitzending, waarbij ook suïcide wordt meegenomen. Tevens heb ik al tijdens de begrotingsbehandeling aangegeven dat er een breed onderzoek komt naar de eventuele effecten op gedrag en gezondheid bij uitgezonden militairen. In het algemeen kan worden gesteld dat naar aanleiding van elk onnatuurlijk overlijden bij actief dienende militairen een onderzoek wordt uitgevoerd. </antwoord>
      <antwoord nummer="4">Nee. </antwoord>
      <antwoord nummer="5 en 8">Van elk overlijden in actieve dienst wordt een rapportage opgesteld. Mocht het een suïcide betreffen, dan wordt dat vermeld in het rapport. Als er pogingen tot en dreiging met zelfmoord plaatsvinden, zijn deze niet te allen tijde bij Defensie bekend. Indien deze incidenten wel in de verschillende echelons ter sprake komen (militaire arts, geestelijke verzorger, commandant, etc) wordt dit genoteerd. Het aantal zelfdodingen na beëindiging van de actieve dienst kan niet worden bijgehouden, omdat de nabestaanden niet verplicht zijn – of verplicht kunnen worden – om dit aan Defensie of het Veteraneninstituut door te geven. Verder worden de veteranen alleen op vrijwillige basis gevolgd door het Veteraneninstituut. Derhalve kunnen hieruit geen conclusies worden getrokken ten aanzien van aantallen. </antwoord>
      <antwoord nummer="6 en 7">Voor zover mij bekend is er ook in andere landen geen sluitende monitoring van uitgezonden militairen op dit gebied. Defensie heeft kennis van de (na)zorgsystematiek van andere krijgsmachten en participeert in diverse nationale en internationale fora. Mede op grond daarvan wordt onze monitoring voortdurend aangepast. In de zorg vóór en tijdens de uitzending is er reeds aandacht voor preventie van psychosociale problemen. In de uitzendgerichte opleiding wordt psycho-educatie geboden, die erop gericht is symptomen van stress bij henzelf en bij collega’s te leren herkennen en hierop adequaat te reageren. Tijdens de uitzending is professionele zorg en begeleiding aanwezig. Aan het einde van de uitzending worden militairen en hun thuisfront voorbereid op de terugkeer. Dit bevat onder meer de psychologische debriefing, voorlichting en medische zorg. Na uitzending volgt een reïntegratiegesprek en na circa 6 maanden wordt een psychologische nazorgvragenlijst ingevuld. Voorts zijn er terugkomdagen en reünies. Op deze manier houdt Defensie toezicht en probeert het pro-actief hulp te bieden en beleidsinformatie te verzamelen. Voor veteranen geldt tevens dat zij van de psychosociale zorginstellingen van Defensie gebruik kunnen maken, direct of via het Veteraneninstituut. Bij een geval van zelfdoding zal er in de groep waarbinnen dit heeft plaats gevonden nog eens extra aandacht worden besteed aan de mogelijkheid om eventuele signalen van andere collega’s met suïcidale neigingen op te vangen. In het algemeen wordt in de opleiding van militairen en in de periode voor een uitzending uitgebreid aandacht besteed aan het herkennen van en het omgaan met «afwijkend» gedrag (niet goed in zijn vel zitten) van een collega. Binnen Defensie bestaat tevens het zogenaamde buddysysteem. Daarbij wordt binnen de uitgezonden groep gewerkt met koppels militairen, die niet alleen elkaar blindelings kunnen vertrouwen, maar tevens op elkaar letten. </antwoord>
      <antwoord nummer="9">De voorlichting aan het thuisfront bevat ook informatie over het signaleren van eventueel ander/afwijkend gedrag van de militair na uitzending. Nadrukkelijk wordt hierbij gewezen op het belang van het tijdig inroepen van hulp. Deze voorlichting wordt regelmatig aangepast naar aanleiding van ervaringen tijdens uitzendingen. </antwoord>
      <noten afkomstig="antwoord"/>
   </antwoorden>
</kvr>
