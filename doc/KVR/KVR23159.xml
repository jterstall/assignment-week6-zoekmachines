<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Verkeer en Waterstaat over een mogelijke toeslag voor busreizigers in Friesland. (Ingezonden 23 mei 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23159
</item>
         <item attribuut="Inhoud">In Friesland is een systeem ingevoerd van een A-, B-, en C-busnet. Voor een C-bus (onrendabele lijn) moet een toeslag van 2 euro worden betaald.</item>
         <item attribuut="Rubriek">Verkeer, vervoer en waterstaat (Openbaar vervoer)</item>
         <item attribuut="Trefwoorden">Friesland Openbaar vervoer</item>
         <item attribuut="Vindplaats">Kamervragen met antwoord 2004-2005, nr. 1777, Tweede Kamer</item>
         <item attribuut="Vraagnr_bij_indiening">2040515170</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2005-05-31</item>
         <item attribuut="Datum_indiening">2005-05-23</item>
         <item attribuut="Document-id">KVR23159</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3785" allpagenumbers="3785 3786" vetnummer="2040515170" code="0405tkkvr1777" lopendefooter="Tweede Kamer, vergaderjaar 2004–2005, Aanhangsel" filenaam="KVR23159" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1777" onderwerp="" indiendatum="2005-05-23">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2005-05-31">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Is het waar dat bewoners van Friesland die van onrendabele buslijnen gebruik maken een toeslag moeten betalen van 2 euro per rit? <voetnoot nummer="1"/>
      </vraag>
      <vraag nummer="2">Wat vindt u van het systeem van een A-, B-, en C-busnet, waarbij bewoners geconfronteerd kunnen worden met het besluit dat de bus in hun dorp of stad een C-bus is waarvoor een toeslag geldt? </vraag>
      <vraag nummer="3">Deelt u de mening dat je hiermee A-, B- en C-burgers creëert? Zo neen, waarom niet? </vraag>
      <vraag nummer="4">Is het ingevolge de Regeling nationale vervoerbewijzen openbaar vervoer en/of het Besluit personenvervoer 2000 toegestaan om voor regulier busvervoer bovenop het tarief, dat via de strippenkaart wordt voldaan, een toeslag te vragen? Zo ja, waar blijkt dat uit? Zo neen, bent u bereid ervoor te zorgen dat deze toeslag niet wordt geheven? </vraag>
      <vraag nummer="5">Wat is uw oordeel over de motivatie van Gedeputeerde Staten van Friesland dat «voorkomen moet worden dat er misbruik gemaakt wordt van de bussen op onrendabele lijnen, bijvoorbeeld door fietsers die een taxi bellen als het regent»? </vraag>
      <vraag nummer="6">Vindt u het passen binnen het beleid van de overheid ten aanzien van het openbaar vervoer dat reizigers op deze manier ontmoedigd worden om de bus te pakken? Zo ja, waarom? </vraag>
      <vraag nummer="7">Deelt u de mening dat de provincie Friesland met dit bussysteem inclusief toeslagen op een goede manier omgaat met de aan haar toegekende rijkssubsidie van €26 miljoen per jaar om het stads- en streekvervoer vorm te geven? </vraag>
      <vraag nummer="8">Deelt u de mening dat deze toeslag voor busreizigers in Friesland een ongewenste negatieve invloed heeft op de reizigersaantallen in het stads- en streekvervoer en daarmee op het geheel aan openbaar vervoerlijnen, waaronder het treinvervoer, die gevoed wordt door de «onrendabele lijn»? </vraag>
      <vraag nummer="9">Deelt u de mening dat dit leidt tot verdere groei van de automobiliteit in de regio, met alle gevolgen voor de leefbaarheid en de doorstroming op de Friese wegen? </vraag>
      <vraag nummer="10">Werpen de plannen van Gedeputeerde Staten van Friesland nog een ander licht op uw conclusie dat aanbesteding en marktwerking in het stads- en streekvervoer leidt tot reizigersgroei en een betere kostendekkingsgraad? </vraag>
      <vraag nummer="11">Bent u bereid deze vragen te beantwoorden vóór het AO over aanbesteding van het stads- en streekvervoer op 26 mei a.s.? </vraag>
      <noten afkomstig="vraag">
         <noot nummer="1" datum="2005-05-19" bron="ANP">ANP, 19 mei 2005</noot>
      </noten>
   </vragen>
   <antwoorden aantal="11">
      <antwoord nummer="1">Nee, het besluit van Gedeputeerde Staten van Friesland houdt in dat onrendabele buslijnen worden vervangen door CVV-achtige systemen (CVV is collectief vraag-afhankelijk vervoer, ook wel regiotaxi genoemd). Het vaststellen van de tarieven voor deze regiotaxi-systemen waain de € 2 is opgenomen, is een bevoegdheid van Gedeputeerde Staten. De verplichting om reizigers met nationale vervoerbewijzen (zoals strippenkaarten) te accepteren zijn op het CVV niet van toepassing. </antwoord>
      <antwoord nummer="2">Gedeputeerde Staten van Friesland hebben een eigen verantwoordelijkheid als het gaat om de inrichting en financiering van hun openbaar vervoer. Dit op basis van de in de Wet personenvervoer 2000 aan hen overgedragen bevoegdheden. Er is door Provinciale Staten gekozen voor een basisnet van bussen (het A-net genoemd), een uitbreiding van dit net gedurende de drukke uren (het B-net genoemd) en CVV voor het ontsluitend net (het C-net genoemd). Het is een pakket van maatregelen waarin naast de invoering van CVV-achtige systemen ook op onderdelen verbeteringen in de frequentie van de buslijnen zijn opgenomen. </antwoord>
      <antwoord nummer="3">Nee, de keuzes die de provincie heeft gemaakt zorgen ervoor dat in Friesland openbaar vervoer wordt geboden dat zoveel mogelijk aansluit bij de ideeën en randvoorwaarden die daarover leven bij de door de burgers gekozen Provinciale Staten. </antwoord>
      <antwoord nummer="4">Ja, zie het antwoord op vraag 1. </antwoord>
      <antwoord nummer="5">Gedeputeerde Staten van Friesland gaan er vanuit dat de haltes van het zogenaamde A- en B-net op fietsafstand van de woningen liggen. Reizigers die een WVG-indicatie hebben kunnen naar verwachting gebruik maken van het C-net (het CVV) tegen een tarief dat overeenkomt met het huidige strippenkaarttarief. Andere reizigers die er voor kiezen om gebruik te maken van het C-net betalen een hoger tarief. Dat is overigens ook elders in Nederland een gebruikelijke situatie. Het is de bevoegdheid van Provinciale Staten om deze keuzes te maken. Het is niet aan mij om daarin te treden. </antwoord>
      <antwoord nummer="6">Ik vind dat Gedeputeerde Staten van Friesland handelen binnen de aan hen overgedragen bevoegdheden. De provincie kan het beste beoordelen wanneer, waar, welk openbaar vervoer beschikbaar moet zijn. </antwoord>
      <antwoord nummer="7">De provincie ontvangt subsidie op basis van de Wet Brede Doeluitkering en het is aan de Gedeputeerde Staten om het geld te besteden binnen de kaders van deze wetgeving. </antwoord>
      <antwoord nummer="8">Of de keuzes die Gedeputeerde Staten hebben gemaakt een negatieve invloed hebben op de reizigersaantallen in het stads- en streekvervoer in deze provincie is maar zeer de vraag. De geboden mogelijkheden zouden ook kunnen leiden tot een beter gebruik van het openbaar vervoer in de regio. </antwoord>
      <antwoord nummer="9">Ook hier geldt dat dit een regionale afweging is. </antwoord>
      <antwoord nummer="10">Nee. Feitelijk is het vervoersaanbod voor de reiziger hier in hoge mate afhankelijk van de keuzes van de Gedeputeerde Staten. Het gaat hier eerder om effecten van de decentralisatie en niet van die van de aanbestedingen en marktwerking. </antwoord>
      <antwoord nummer="11">Ja. </antwoord>
      <noten afkomstig="antwoord"/>
   </antwoorden>
</kvr>
