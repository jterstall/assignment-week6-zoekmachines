<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de staatssecretaris van Onderwijs, Cultuur en Wetenschappen, mw. Adelmund, en de staatssecretaris van Volksgezondheid, Welzijn en Sport, over onveiligheid van homojongeren op school. (Ingezonden 22 juni 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13953
</item>
         <item attribuut="Inhoud">Vragen naar aanleiding van de resultaten van het onderzoek van Empowerment Lifestyle Services en Expreszo waarin onder andere wordt geconcludeerd dat homo-, lesbische- en biseksuele tieners zich op school twee- tot drie keer zo onveilig voelen als de gemiddelde scholier.</item>
         <item attribuut="Rubriek">Beroepsonderwijs en volwasseneneducatie (Leerlingen) Hoger onderwijs (Studenten) Voortgezet onderwijs (Leerlingen) Welzijn (Jeugdigen)</item>
         <item attribuut="Trefwoorden">Homoseksuelen Leerlingen</item>
         <item attribuut="Vindplaats">Kamervragen met antwoord 2000-2001, nr. 1427, Tweede Kamer</item>
         <item attribuut="Vraagnr_bij_indiening">2000112690</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2001-07-02</item>
         <item attribuut="Datum_indiening">2001-06-22</item>
         <item attribuut="Document-id">KVR13953</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2975" allpagenumbers="2975 2976" vetnummer="2000112690" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13953" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1427" onderwerp="" indiendatum="2001-06-22">
         <vrager partij="D66" oorsprong="parlement">Dittrich</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund, en de staatssecretaris van Volksgezondheid, Welzijn en Sport,</vraagt-aan>
      </vraagdata>
      <antwoorddata antwoorddatum="2001-07-2">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Heeft u kennisgenomen van de resultaten van het onderzoek van Empowerment Lifestyle Services en Expreszo waarin onder andere wordt geconcludeerd dat homo-, lesbische- en biseksuele tieners zich op school twee- tot drie maal zo onveilig voelen als de gemiddelde scholier, dat 35% van deze scholieren zich nooit of alleen soms veilig voelen op school en dat 61% zich nooit of alleen soms veilig voelt om uit te komen voor hun homoseksualiteit? Hoe reageert u daar beleidsmatig op? </vraag>
      <vraag nummer="2">Bent u bereid om, anders dan in de Nota homo-emancipatiebeleid wordt voorgesteld, voor het ministerie van Onderwijs, Cultuur en Wetenschappen een expliciet eigen beleid te ontwikkelen waarmee homovijandigheid in het onderwijs systematisch wordt aangepakt bijvoorbeeld: door pilot-projecten op te starten en models of good practice te ontwikkelen waarmee homovijandigheid op scholen wordt bestreden en een veiliger klimaat ontstaat, door Onderwijs, Cultuur en Wetenschappen te laten meewerken aan kennisuitwisseling tussen de verschillende actoren op het gebied van homo-emancipatie in het onderwijs (homogroepen van vakbonden, emancipatiebureau’s, gemeenten, etc.) en door een helpdesk in te stellen die jongeren (en leerkrachten) die slachtoffer zijn van homovijandigheid ondersteunt? </vraag>
      <vraag nummer="3">Zo nee, waarom niet? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ik heb kennisgenomen van de resultaten van het onderzoek. De steekproef bevat ook niet-scholieren en het onderzoek is verricht onder een groep jongeren die via zelfselectie deelnamen aan het onderzoek. Het ITS-onderzoek, waarmee de Expreszo-onderzoeksresultaten worden vergeleken, is gebaseerd op een representatieve steekproef. Een vergelijking van de resultaten ligt niet voor de hand. Dit laat overigens onverlet, dat homo-discriminatie en -intimidatie op scholen niet toelaatbaar is. OCenW zal daarom beleidsmatig aandacht besteden aan dit probleem. </antwoord>
      <antwoord nummer="2">Homo-emancipatie is op diverse terreinen van het onderwijsbeleid aan de orde. Homo-emancipatie is thans onderdeel van verschillende beleidstrajecten. Met name geldt dit voor het Transferpunt Jongeren, School en Veiligheid, het Platform Veiligheid en Geweld, het Project Preventie Seksuele Intimidatie, de onderwijstelefoon en de klachtenregeling. Het transferpunt Jongeren, School en Veiligheid (voor primair- en voortgezet onderwijs en beroeps- en volwasseneneducatie) dat in april 2000 bij het Algemeen Pedagogisch Studiecentrum van start is gegaan is erop gericht de school tot een veilige plek te maken. Binnen een veilig en positief klimaat is ook een plek voor homoseksuele docenten en scholieren. Het transferpunt zet in op de volgende activiteiten: 1. verbindingen leggen tussen wat rijk, provincies en gemeenten willen bereiken en wat binnen scholen voor po en vo en bij bve-instellingen mogelijk is 2. scholen en ondersteuners de weg wijzen naar materialen, werkwijzen, trainingen en andere vormen van ondersteuning 3. vragers in contact brengen met aanbieders 4. lokale ontwikkelingen entameren en inventariseren waar scholen en gemeenten concreet aan werken 5. knelpunten in de uitvoering signaleren, daarover rapporteren aan de overheden en adviseren over mogelijke oplossingen. Ik ben overigens met het Transferpunt «Jongeren, School en Veiligheid» in gesprek over de wijze waarop binnen het Transferpunt meer specifiek aandacht kan komen voor de discriminatie en intimidatie van homoseksuele scholieren en leerkrachten. Het transferpunt regelt tevens in samenhang met de preventie seksuele intimidatie (PPSI), de onderwijstelefoon en activiteiten op het gebied van veiligheid. De BVE-sector kent een vergelijkbaar Platform Veiligheid en Geweld, dat verantwoordelijk is voor de veiligheid op ROC’s. Het PPSI besteedt expliciet aandacht aan homoseksualiteit. In 1996 is het boekje «preventie van homoseksuele intimidatie» uitgebracht voor het voortgezet onderwijs, waarin is opgenomen wat seksuele intimidatie is en hoe scholen aandacht kunnen geven aan de problematiek. Het boekje bevat veel achtergrondinformatie, tips en literatuurverwijzingen. PPSI werkt in zijn presentaties standaard met casuïstiek en afbeeldingen waarin homoseksuele intimidatie van leerlingen en personeelsleden te herkennen is. PPSI wijdt in zijn jaarlijkse VO-conferenties (die jaarlijks bezocht worden door 300 schoolleiders) een workshop aan homo-intimidatie. In oktober 2001 zal dat gebeuren onder de titel: Homo’s gaan via de achteruitgang; (on)veiligheid op school voor homoseksuele leerlingen en personeelsleden. Bij de onderwijstelefoon worden medewerkers systematisch op de hoogte gehouden over onveiligheid voor homoseksuele leerlingen en personeelsleden op school. De medewerkers verwijzen bellers desgewenst door naar één van de klachtencommissies. Scholen zijn sinds 1-8-1998 verplicht een klachtenregeling te hebben, waarin ook seksuele intimidatie en discriminatie zijn opgenomen. Onder intimidatie wordt ook intimidatie van homoseksuelen en lesbiennes verstaan. Om scholen beter te instrumenteren op het gebied van lesmateriaal over homoseksualiteit heeft het APS (in samenwerking met het COC) in opdracht van OCenW in 1997 een programma ontwikkeld voor het voortgezet onderwijs. De Rutgers Stichting en de Stichting voor Leerplanontwikkeling hebben voor basisscholen het lesprogramma «relaties en seksualiteit» ontwikkeld. Dit programma is geheel door OCenW gefinancierd. Uit onderzoek in opdracht van FORUM naar de mate van intolerantie van allochtone jongeren tegenover homoseksualiteit («Verschillen verkend», 1998) bleek dat allochtone jongeren vooral uit gebrekkige kennis over homoseksualiteit een intolerante houding aannemen tegenover homoseksuelen. Om aan het kennishiaat iets te doen, heeft FORUM in samenwerking met het COC, de Rutgersstichting, NIGZ en de AoB (met medefinanciering van OCenW) lesmateriaal en een docentenhandleiding ontwikkeld bij de programmareeks Burger-Inn van de IKON. Dit lesprogramma is gericht op leerlingen in het VO in multi-culturele klassen. Het lesprogramma en de videoreeks zijn op een congres in september 1999 aangeboden aan staatssecretaris Vliegenthart. Het lesprogramma wordt niet alleen gebruikt bij VO-scholen, maar ook bij HBO’s (o.a. sociaal-cultureel werk). Vanuit de onderkenning van de problematiek zal het komende schooljaar systematischer ingezet worden op voorlichten en methodenverbetering. Tevens zal het toezicht van de onderwijsinspectie op dit aspect verscherpt worden. </antwoord>
      <antwoord nummer="3">Zie het antwoord op vraag 2. </antwoord>
      <noten afkomstig="antwoord"/>
   </antwoorden>
</kvr>
