<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verkerk (AOV) over chemisch afval van XTC-productie. (Ingezonden 26 september 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3940
</item>
         <item attribuut="Inhoud">Betreft vervuiling van bodem of oppervlaktewater door lozing van dit afval in Midden- en West-Brabant.</item>
         <item attribuut="Rubriek">Milieu (Afvalverwerking) Milieu (Bodemverontreiniging) Milieu (Gevaarlijke stoffen) Milieu (Waterverontreiniging)</item>
         <item attribuut="Trefwoorden">Afvalverwerking Bodemverontreiniging Gevaarlijke afvalstoffen Waterverontreiniging</item>
         <item attribuut="Vindplaats">Kamervragen met antwoord 1996-1997, nr. 273, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="AOV">Verkerk</persoon>
         </item>
         <item attribuut="Datum_reaktie">1996-11-11</item>
         <item attribuut="Datum_indiening">1996-09-26</item>
         <item attribuut="Document-id">KVR3940</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="563" allpagenumbers="563 564" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="273" onderwerp="" indiendatum="1996-09-26">
         <vrager partij="AOV" oorsprong="parlement">Verkerk</vrager>
         <vraagt-aan/>
      </vraagdata>
      <antwoorddata antwoorddatum="11 november 1996), zie ook Aanhangsel Handelingen nr. 178, vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de ministers van Binnenlandse Zaken, Volksgezondheid, Welzijn en Sport, Volkshuisvesting, Ruimtelijke Ordening en Milieubeheer en Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Lijdt de natuur in Midden- en West- Brabant grote schade door illegale lozing van chemisch afval van XTC-productie? <voetnoot nummer="1"/>
      </vraag>
      <vraag nummer="2">Is de milieuvervuiling door vaten met chemisch afval van XTC-productie ook in het Noorden en Zuid-Oosten van Brabant aangetroffen? Verwacht de politie ook elders in ons land dit vuil? Bent u bereid tot instelling van een landelijk meldpunt voor deze vervuiling? </vraag>
      <vraag nummer="3">Beschikken de regiokorpsen over voldoende kwalitatieve en kwantitatieve mankracht voor opsporing van chemisch afval? </vraag>
      <vraag nummer="4">Bent u bereid voor het onderzoek naar de herkomst van XTC-afval in Noord-Brabant extra manschappen in te zetten? </vraag>
      <vraag nummer="5">Staan kleine en middelgrote gemeenten in Noord-Brabant voor hoge kosten om chemisch afval van XTC te verwijderen? Beschikt u over cijfers wat dit betreft, of bent u bereid dit te inventariseren? </vraag>
      <vraag nummer="6">Wilt u de getroffen gemeenten tegemoetkomen in de kosten van vernietiging van dit afval, omdat anders de burger er voor opdraait? </vraag>
      <vraag nummer="7">Wat zijn de directe gevaren voor de volksgezondheid bij beschadigde vaten met chemisch afval? </vraag>
      <vraag nummer="8">Dient de burger niet worden voorgelicht over de mogelijke gevaren van deze illegale chemisch afvaldumpingen? </vraag>
      <noten afkomstig="vraag">
         <noot nummer="1" datum="1996-09-25" bron=", Algemeen Dagblad" titel="XTC-gif bedreigt natuur">«XTC-gif bedreigt natuur», Algemeen Dagblad, 25 september 1996</noot>
      </noten>
   </vragen>
   <antwoorden aantal="8">
      <antwoord nummer="1">De schade die aan de natuur wordt toegebracht, hangt af van de stoffen die daadwerkelijk in het milieu terecht komen. Bij dumping van gesloten vaten is er in het algemeen op korte termijn geen sprake van grote milieuschade. Dit kan wel het geval zijn wanneer chemische stoffen in de bodem of het oppervlaktewater zijn gekomen. </antwoord>
      <antwoord nummer="2">Blijkens ambtsberichten van de politie en het openbaar ministerie zijn in de gehele provincie Noord-Brabant illegale stortingen van reststoffen van de productie van synthetische drugs aangetroffen. Het betreft zowel dumping van vaten als lozing op het oppervlaktewater en op het riool. Het ligt in de rede dat indien en voor zover zich illegale productie van synthetische drugs elders in het land voordoet, dit ook tot illegale ontdoening van reststoffen zal leiden. In geval van strafrechtelijke opsporingsonderzoeken vindt registratie plaats van illegale lozingen via landelijke recherchesystemen. De divisie Centrale Recherche Informatie van het Korps landelijke politiediensten beschikt over een landelijk meldpunt milieucriminaliteit, waar het illegaal dumpen van alle soorten chemisch afval of restanten daarvan kan worden aangemeld. </antwoord>
      <antwoord nummer="3">Illegale dumping van chemisch afval wordt in de regel tijdens surveillancediensten of milieuvluchten van de politie geconstateerd. Wanneer chemisch afval wordt aangetroffen en opsporingsindicaties aanwezig zijn, vindt recherche-onderzoek plaats. De regiokorpsen beschikken – mede dankzij samenwerking van milieuspecialisten en recherche – kwantitatief en kwalitatief over voldoende capaciteit om deze zaken aan te pakken. </antwoord>
      <antwoord nummer="4">De bestrijding van de productie van en handel in XTC, amfetaminen en andere synthetische drugs vormt een specifiek aandachtspunt voor het IRT-Zuid-Nederland. Hiermee wordt ook het ontstaan van afvalstoffen en de dumping daarvan bestreden. Er ligt een initiatief van de politieregio’s Midden- en West-Brabant en Brabant Zuid-Oost om samen met het IRT-Zuid-Nederland ook de milieu-aspecten van de synthetische drugsproductie nader te onderzoeken en indien mogelijk te komen tot een strafrechtelijke vervolging van daders en vervuilers. </antwoord>
      <antwoord nummer="5">De kosten die gemoeid zijn met het verwijderen van chemisch afval hangen af van de aard van de stoffen, de hoeveelheid en de vraag of tevens de bodem verontreinigd is. Deze kosten kunnen aanzienlijk zijn. Exacte cijfers zijn niet bekend. Wij zien thans geen aanleiding om hier nader onderzoek naar te doen. </antwoord>
      <antwoord nummer="6">Wij achten het niet noodzakelijk dat het Rijk maatregelen treft ter verevening van de kosten die gemeenten moeten maken voor de verwijdering van illegaal gestort afval. Op regionaal niveau kunnen hiervoor adequate afspraken worden gemaakt. Een voorbeeld hiervan is de regeling die door de gemeenten in de regio Eindhoven is getroffen. Via een opslag op de tarieven van de stortplaatsen in die regio wordt een «calamiteitenpotje» gevuld waar gemeenten een beroep op kunnen doen, als verhaal van de kosten op de dader niet mogelijk blijkt te zijn. </antwoord>
      <antwoord nummer="7">De reststoffen die afkomstig zijn van de productie van synthetische drugs zijn onder andere vervuild aceton, ammoniak en ether. Deze stoffen kunnen een gevaar opleveren voor de volksgezondheid. Bij direct contact werkt ammoniak prikkelend op de ogen, huid en ademhalingswegen. Aceton en ether hebben een narcotiserend effect. Keelpijn, hoofdpijn, duizeligheid, sufheid, kortademigheid en ernstige brandwonden kunnen van contact met deze stoffen het gevolg zijn. Tevens zijn deze stoffen zeer brandgevaarlijk. </antwoord>
      <antwoord nummer="8">Wij achten specifieke voorlichting over de gevaren van de illegale storting van gevaarlijk chemisch afval dat vrijkomt bij de bereiding van XTC niet noodzakelijk. Wij gaan ervan uit dat de burger in het algemeen weet dat men onbeheerd aangetroffen (afval-)stoffen beter kan melden bij enig bevoegd gezag dan dat men er zelf iets mee doet. </antwoord>
      <noten afkomstig="antwoord"/>
   </antwoorden>
</kvr>
