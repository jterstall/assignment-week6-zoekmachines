<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de minister en de staatssecretaris van Volkshuisvesting, Ruimtelijke Ordening en Milieubeheer en de staatssecretaris van Verkeer en Waterstaat over de baggerstort op locatie «Zevenhuizen» in Amersfoort en het baggerbeleid in Nederland. (Ingezonden 29 augustus 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16420
</item>
         <item attribuut="Inhoud">Vragen over het voornemen van de provincie Utrecht om de gemeente Amersfoort te verplichten tot het inrichten van een baggerdepot en het daartoe aanpassen van het bestemmingsplan locatie Zevenhuizen.</item>
         <item attribuut="Rubriek">Milieu (Afvalstoffen) Milieu (Afvalverwerking)</item>
         <item attribuut="Trefwoorden">Afvalverwerking Slib</item>
         <item attribuut="Vindplaats">Kamervragen met antwoord 2002-2003, nr. 123, Tweede Kamer</item>
         <item attribuut="Vraagnr_bij_indiening">2010214630</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2002-10-08</item>
         <item attribuut="Datum_indiening">2002-08-29</item>
         <item attribuut="Document-id">KVR16420</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="253" allpagenumbers="253 254" vetnummer="2010214630" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16420" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="123" onderwerp="" indiendatum="2002-08-29">
         <vrager partij="D66" oorsprong="parlement">Van der Ham</vrager>
         <vraagt-aan>de minister en de staatssecretaris van Volkshuisvesting, Ruimtelijke Ordening en Milieubeheer en de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-10-8">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer en de staatssecretaris van Verkeer en Waterstaat</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Bent u bekend met het voornemen van de provincie Utrecht om door middel van een aanwijzing de gemeente Amersfoort te verplichten tot het inrichten van een baggerdepot en het daartoe aanpassen van het bestemmingsplan locatie Zevenhuizen? </vraag>
      <vraag nummer="2">Bent u bekend met het protest van de gemeenteraad en het gemeentebestuur van Amersfoort tegen het voornemen van de provincie Utrecht? </vraag>
      <vraag nummer="3">Welke houding neemt u aan in dit conflict tussen deze overheden? </vraag>
      <vraag nummer="4">Is het huidige baggerstortbeleid, dat de verantwoordelijkheid voor het opslaan van bagger uitsmeert over de provincies vanuit kosten- en veiligheidsoverwegingen, nog wel efficiënt genoeg? </vraag>
      <vraag nummer="5">Wilt u informeren of de ontwikkeling en het beheer van de toekomstige stortlocatie «Zevenhuizen» wel voldoende efficiënt is vanuit kosten- en veiligheidsoverwegingen, gezien de relatief geringe omvang van de stortlocatie? </vraag>
      <vraag nummer="6">Bent u bevoegd en zo ja, welke acties treft u om de baggerstort in Nederland te beperken en alternatieve verwerkingsmethoden te ontwikkelen en toe te passen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Er dient een oplossing te worden gevonden die recht doet aan de betrokken belangen en verantwoordelijkheden. Dit betekent enerzijds dat ik niet treed in het onderhavige geschil, anders dan door middel van de wettelijke geregelde advisering of toetsing door de VROM-inspectie van in de procedure te nemen stappen. In dat kader heeft de inspectie ingestemd met de voorgenomen aanwijzing, in lijn met een eerder ingenomen positief standpunt over de verankering van de baggerstortlokatie in het streekplan. Het betekent anderzijds dat de Staatssecretaris van Verkeer en Waterstaat en ik samen met de betrokken andere overheden met voortvarendheid uitwerking zullen geven aan het landelijke Tienjarenscenario waterbodems, dat beoogt de Nederlandse baggerproblematiek op termijn beheersbaar te maken. Verwezen zij naar de kabinetsreactie Tienjarenscenario waterbodems, die het vorige kabinet op 23 april 2002 heeft uitgebracht en waarin de voorgenomen aanpak op hoofdlijnen is aangegeven (Kamerstuk 26 401, nr. 28). </antwoord>
      <antwoord nummer="4 en 5">De ontwikkeling van stort- en verwerkingscapaciteit voor verontreinigde baggerspecie moet primair een verantwoordelijkheid worden geacht van het ingevolge de regelgeving voor ruimtelijke ordening en milieu bevoegde gezag. In de onderhavige situatie zijn dat de provincie Utrecht en de gemeente Amersfoort. Vooralsnog is er geen reden om, bijvoorbeeld op grond van de in de vraag genoemde efficiëntie-overwegingen, veranderingen aan te brengen in desbetreffende bevoegdhedenverdelingen. Dit laat onverlet, dat een nadere analyse van de uitvoering van het beleid zinvol is. Het zogenaamde basisdocument Tienjarenscenario waterbodems (Bagger in beeld, december 2001) laat immers zien, dat in verschillende regio’s te weinig stort- en/of verwerkingscapaciteit voorhanden is. Het Bestuurlijk advies Tienjarenscenario waterbodems (Worden we de bagger de baas?, februari 2002) heeft op dit punt een aantal beleidsaanbevelingen gedaan. In voornoemde kabinetsreactie Tienjarenscenario waterbodems is aangegeven dat het kabinet het in gang gezette beleid met betrekking tot de realisatie van voldoende depot- en verwerkingscapaciteit, inclusief afspraken over de benutting van bestaande en te realiseren capaciteit, met kracht zal voortzetten. Tevens is aangegeven dat in de nabije toekomst uitwerking gegeven wordt aan bovenbedoelde beleidsaanbevelingen. Verschillende aspecten spelen daarbij een rol, zoals verbetering van de programmering van baggeractiviteiten van de verschillende actoren (bijvoorbeeld uit een oogpunt van veiligheid, bevaarbaarheid, milieu) en – daarmee samenhangend – verbetering van het inzicht in het voor verwerken of storten te verwachten aanbod van baggerspecie, verbetering van de sturingsmogelijkheden, financiële mogelijkheden van betrokken partijen en mogelijkheden tot vergroting van efficiency in de aanwending van schaarse middelen voor onderhoud en sanering van waterwegen, een en ander inclusief relevante bestuurlijke aspecten. In overleg tussen alle betrokken partijen wordt momenteel in kaart gebracht welke specifieke acties gewenst zijn. </antwoord>
      <antwoord nummer="6">Het kabinetsbeleid is gericht op het bevorderen van de verwerking van baggerspecie. Het wegnemen van belemmeringen voor de afzet van verwerkingsproducten en de inzet van meerdere instrumenten zijn onderdelen van dit beleid. Zo is recent de Tijdelijke Stimuleringsregeling Verwerking Baggerspecie (SVB; Stcrt. 19 juli 2002, pag 9) in werking getreden. De SVB beoogt de marktontwikkeling voor verwerking van tot op heden als niet-reinigbaar aan te merken baggerspecie te stimuleren. Daarnaast is sinds 1 januari 2002 het storten van reinigbare verontreinigde baggerspecie belast op grond van de Wet belastingen op milieugrondslag (Wbm). Verontreinigde baggerspecie met een zandgehalte van 60% of meer dient als eerste stap bij de inwerkintreding van de Wbm per 1 januari 2002 te worden aangemerkt als reinigbaar. De verwachting is dat het heffen van belasting op het storten van reinigbare verontreinigde baggerspecie er toe zal leiden dat op korte termijn alle zandige verontreinigde baggerspecie verwerkt zal worden (Kamerstukken II 2001/2002, 26401, nr. 27). Naast de voormelde SVB en Wbm wordt er ook aan andere (beleids)instrumenten gewerkt die de verwerking van verontreinigde baggerspecie moeten bevorderen, zoals aanpassingen van het Bouwstoffenbesluit bodem- en oppervlaktewaterenbescherming, het proefproject voor het realiseren van een combinatie van verwerking en stortcapaciteit op de locatie Koegorspolder en het vervolg geven aan het Tienjarenscenario waterbodems. De instrumenten zullen gezamenlijk een structurele omslag naar meer verwerken van baggerspecie moeten bewerkstelligen. </antwoord>
      <noten afkomstig="antwoord"/>
   </antwoorden>
</kvr>
