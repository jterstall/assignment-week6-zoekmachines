<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Aptroot (VVD) aan de minister van Economische Zaken over amovatie van benzinestations. (Ingezonden 21 februari 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31429
</item>
         <item attribuut="Inhoud">Vragen naar aanleiding van aanwijzingen dat oliemaatschappijen als concessiehouder de door het Rijk gewenste amovering (verwijdering) van een benzineverkooppunt aangrijpen om hun overeenkomsten met exploitanten te beëindigen, terwijl de concessiehouders niet worden benadeeld in hun positie en recht hebben op een nieuwe locatie? Indiener vermoedt strijdigheid met het Convenant Onderliggende rechtsrelaties en de Benzinewet, op een markt waarop toch al beperkte concurrentie bestaat. Indiener bepleit overleg met de brancheverenigingen, zodat de positie van exploitanten beter wordt geregeld in een aangepaste Benzinewet.</item>
         <item attribuut="Rubriek">Bedrijfsleven en industrie (Ondernemingen) Energie, water en grondstoffen (Aardolie) Handel en economie (Mededinging)</item>
         <item attribuut="Trefwoorden">Aardolie Benzinestations Mededinging</item>
         <item attribuut="Vindplaats">Kamervragen met antwoord 2007-2008, nr. 1838, Tweede Kamer</item>
         <item attribuut="Vraagnr_bij_indiening">2070812390</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Aptroot</persoon>
         </item>
         <item attribuut="Datum_reaktie">2008-03-31</item>
         <item attribuut="Datum_indiening">2008-02-21</item>
         <item attribuut="Document-id">KVR31429</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3751" allpagenumbers="3751 3752" vetnummer="2070812390" code="0708tkkvr1838" lopendefooter="Tweede Kamer, vergaderjaar 2007–2008, Aanhangsel" filenaam="KVR31429" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1838" onderwerp="" indiendatum="2008-02-21">
         <vrager partij="VVD" oorsprong="parlement">Aptroot</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="31 maart 2008), zie ook Aanhangsel Handelingen nr. 1686, vergaderjaar 2007–2008">
         <antwoorder functie="minister" ministerie="Financiën">Bos</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Is het u bekend dat oliemaatschappijen als concessiehouder de door het Rijk gewenste amovatie van een benzineverkooppunt aangrijpen om hun overeenkomsten met exploitanten te beëindigen, terwijl de concessiehouders niet worden benadeeld in hun positie en recht hebben op een nieuwe locatie? </vraag>
      <vraag nummer="2">Is het u bekend dat concessiehouders in strijd met het Convenant Onderliggende Rechtsrelaties en de Benzinewet proberen hun overeenkomsten met exploitanten te beëindigen vanwege dringend eigen gebruik, terwijl dit expliciet is uitgesloten? </vraag>
      <vraag nummer="3">Deelt u de mening dat deze ontwikkelingen strijdig zijn met het Convenant en de Benzinewet en ook marktwerking tegengaat, terwijl er al sprake is van beperkte concurrentie op de benzinemarkt? </vraag>
      <vraag nummer="4">Bent u bereid in overleg te treden met de brancheverenigingen met als doel de Benzinewet aan te passen, zodat de positie van exploitanten beter wordt geregeld en concessiehouders de doelstellingen van het MDW-project (Marktwerking, Deregulering en Wetgevingskwaliteit) en de Benzinewet niet kunnen ontduiken? </vraag>
      <vraag nummer="5">Kunt u deze problematiek ook aan de Nederlandse Mededingingsautoriteit voorleggen, omdat het optreden van de oliemaatschappijen onderzocht moet worden vanwege mogelijk misbruik van marktmacht? </vraag>
      <vraag nummer="6">Wat is in dit kader de stand van zaken met betrekking tot de evaluatie van de Benzinewet? Wanneer kan de Kamer hieromtrent voorstellen tegemoet zien? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Mij is één geval bekend van een geschil tussen een oliemaatschappij en een exploitant, waarbij hun onderlinge overeenkomst werd beëindigd in verband met de amovering van het benzinestation. Op 13 december 2007 heeft de kantonrechter te ’s Hertogenbosch vonnis gewezen in een geding tussen deze partijen (zaaknummer 495303, rolnummer 07-1840). Bij dat vonnis werd de overeenkomst tussen de oliemaatschappij en de exploitant ontbonden wegens onvoorziene omstandigheden. De onvoorziene omstandigheden werden volgens het vonnis gevormd door een wegverlegging en de amovering van een benzinestation die daarmee gepaard ging. Aan de exploitant werd door de kantonrechter een vergoeding naar billijkheid toegekend van € 2.500.000. Inmiddels is er in deze zaak door de exploitant hoger beroep ingesteld. De Staat was overigens geen partij in dit geschil. De Staat is wel partij in een ander geding over de uitleg van een erfpachtovereenkomst voor een nabijgelegen perceel. Dit geding is aangespannen door de erfpachter van dat perceel. Beide geschillen zijn momenteel nog onder de rechter. </antwoord>
      <antwoord nummer="2">Zie beantwoording vraag 1. </antwoord>
      <antwoord nummer="3">Zie beantwoording vraag 1. </antwoord>
      <antwoord nummer="4">De Benzinewet is gebaseerd op onderliggende convenanten en is daarmee geen vrije schepping (zie memorie van toelichting, Kamerstukken II, 2004/05, 29 951, nr. 3, p. 5). Voor eventuele aanpassing van de Benzinewet is het derhalve noodzakelijk dat alle bij de convenanten betrokken partijen instemmen met de daarvoor noodzakelijke convenantswijzigingen. Ik zie vooralsnog geen aanleiding om op dit punt de aan de Benzinewet ten grondslag liggende convenanten open te breken. Voorts is de handhaving van de Benzinewet en de convenanten civielrechtelijk van aard. Indien een partij zou menen dat verplichtingen daaruit ontdoken zouden worden, kan hij zich wenden tot de burgerlijke rechter om zijn rechten te handhaven. </antwoord>
      <antwoord nummer="5">De NMa heeft in haar laatste benzinescan aangegeven dat ze de benzinemarkt blijft volgen en alert is op signalen over onvoldoende concurrentie. Indien blijkt dat er op deze markt sprake is van misbruik van een economische machtspositie of mededingingsbeperkende afspraken dan kan de NMa hier tegen optreden. </antwoord>
      <antwoord nummer="6">De thans lopende evaluatie staat buiten het kader van het voorgaande en ziet hoofdzakelijk op de veilingmethode. Dit volgt uit de afspraak die alle betrokken convenantpartijen hebben gemaakt in het Convenant Veiling en Gebruiksvergoeding, waarin terzake is opgenomen dat de Staat de toegepaste veilingmethode zal evalueren. Ik streef ernaar de resultaten van de evaluatie, vergezeld van de kabinetsreactie daarop, dit voorjaar aan uw Kamer te sturen. </antwoord>
      <noten afkomstig="antwoord"/>
   </antwoorden>
</kvr>
