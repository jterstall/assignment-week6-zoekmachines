<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verburg (CDA) aan de minister van Sociale Zaken en Werkgelegenheid over ESF-subsidie 1999. (Ingezonden 20 april 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13626
</item>
         <item attribuut="Inhoud">Aanvulling op mondelinge vragen van Tweede-Kamerlid Verburg (CDA) (Handelingen Tweede Kamer, 25 januari 2000, editie 40, blz. 3020-3022. over de beschikking van ESF-gelden in het jaar 1999, dit maal met name over jaaroverzicht 2000 van ESF-Nederland ('per 1 april j.l.' onderdeel ministerie van SZW).</item>
         <item attribuut="Rubriek">Arbeid (Subsidies) Arbeid (Werkloosheidsbestrijding)</item>
         <item attribuut="Trefwoorden">Europees Sociaal Fonds Werkloosheidsbestrijding</item>
         <item attribuut="Vindplaats">Kamervragen met antwoord 2000-2001, nr. 1140, Tweede Kamer</item>
         <item attribuut="Vraagnr_bij_indiening">2000109740</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Verburg</persoon>
         </item>
         <item attribuut="Datum_reaktie">2001-05-07</item>
         <item attribuut="Datum_indiening">2001-04-20</item>
         <item attribuut="Document-id">KVR13626</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2371" allpagenumbers="2371 2372" vetnummer="2000109740" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13626" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1140" onderwerp="" indiendatum="2001-04-20">
         <vrager partij="CDA" oorsprong="parlement">Verburg</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2001-05-7">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Herinnert u zich uw antwoorden die uw voorganger op 25 januari 2000 heeft gegeven op mondelinge vragen van ondergetekende inzake de beschikking van ESF-gelden in het jaar 1999? <voetnoot nummer="1"/>
      </vraag>
      <vraag nummer="2">Herinnert u zich de volgende vraag: «zijn voor het hele budget voor 1999 projecten aangemeld in Brussel?» en het antwoord van de minister hierop: «Alle via ESF-3 ter beschikking gestelde gelden zijn voor 31 december 1999 beschikt». En later: «In de praktijk heeft dit ertoe geleid dat alle gelden zijn besteed; mevrouw Verburg hoeft daarvan dus geen migraine te krijgen». En vervolgens: «... en dat nog niet verplicht was, verplicht aan projecten. Daarmee was het geld op»? </vraag>
      <vraag nummer="3" voetnoot="2">Bent u op de hoogte van het jaaroverzicht 2000 van ESF-Nederland, waarin in hoofdstuk 6 melding wordt gemaakt van de afwikkeling van de periode 1994–1999? <voetnoot nummer="2"/>
      </vraag>
      <vraag nummer="4">Hoe verklaart u, gelet op de inhoud van paragraaf 6.2, dat uw voorganger desgevraagd door de Kamer op 25 januari 2000, tot drie keer toe heeft gesteld dat alle middelen in 1999 zijn beschikt? </vraag>
      <vraag nummer="5">Bent u van mening dat, gelet op de inhoud van paragraaf 6.2 uit het jaaroverzicht 2000, waarin staat dat in 2000 nog 294 beschikkingen voor een totaalbedrag van 162 miljoen zijn afgegeven, de minister op 25 januari 2000 desgevraagd de Kamer juist heeft geïnformeerd? </vraag>
      <vraag nummer="6">Waarom heeft uw voorganger de Kamer op deze wijze geïnformeerd? Was de minister niet op de hoogte van de juiste feiten of was er sprake van onwil om de Kamer de gevraagde inlichtingen op dat moment te verstrekken? </vraag>
      <vraag nummer="7">Is het denkbaar dat daarbij – gelet op bovenstaande vraag – een rol heeft gespeeld dat de Europese Commissie niet op de hoogte was dan wel mocht zijn, dat een substantieel deel van de ESF-subsidie niet tijdig – dus voor 1 januari 2000 was beschikt? </vraag>
      <vraag nummer="8">Zo neen, hoe verklaart u dan de wijze van opereren van uw voorganger, mede gelet op het feit dat ESF-Nederland op dat moment reeds deel uitmaakte van uw ministerie? </vraag>
      <vraag nummer="9">Hoe moet het begrip: «... met medeweten van de Europese Commissie ...» in paragraaf 6.2 worden verstaan? Dient dit te worden gelezen als «met toestemming van?» Zo ja, waarom wordt laatstgenoemde term dan niet gehanteerd? Zo neen, hoe moet de Kamer dan de term «medeweten» verstaan? </vraag>
      <vraag nummer="10">Kunt u de Kamer een overzicht verstrekken van de project-aanvragen die na 1 januari 2000 op grond van ESF-subsidie 1999 zijn beschikt? </vraag>
      <vraag nummer="11">Klopt het dat de Europese Commissie de 162 miljoen ESF-middelen alsnog kan terugvorderen dan wel inhouden op de huidige dan wel toekomstige ESF-subsidies? Zo ja, wie betaalt deze rekeningen en ten koste waarvan worden ze betaald? </vraag>
      <noten afkomstig="vraag">
         <noot nummer="1" datum="2000-01-25" bron="Handelingen TK">Handelingen TK, 25 januari 2000, 40-3020–3022</noot>
         <noot nummer="2" datum="2001-03-30" bron="Jaaroverzicht 2000, ESF-Nederland">Jaaroverzicht 2000, ESF-Nederland, 30 maart 2001</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Ja. Ik heb Arbeidsvoorziening inmiddels naar de status van het jaaroverzicht 2000 van ESF-Nederland en de wijze van validatie daarvan gevraagd. </antwoord>
      <antwoord nummer="4">De toenmalige minister van Sociale Zaken en Werkgelegenheid heeft antwoord gegeven op vragen die gesteld werden, onder meer naar aanleiding van berichten in de pers dat een aanzienlijk deel van de ESF3-subsidie voor het jaar 1999 niet zou zijn beschikt. In het Comité van Toezicht ESF3, waarin de Europese Commissie zitting heeft, zijn eind 1999 afspraken gemaakt over de wijze waarop het resterende budget voor het jaar 1999 zou worden beschikt. Arbeidsvoorziening heeft het Ministerie van Sociale Zaken en Werkgelegenheid, ten behoeve van de antwoorden van de toenmalige minister van Sociale Zaken en Werkgelegenheid in de Kamer op 25 januari 2000, begin januari 2000 aangegeven dat conform de afspraken het gehele ESF3-budget 1999 in 1999 was beschikt. De toenmalige minister van Sociale Zaken en Werkgelegenheid heeft zich bij zijn beantwoording van de vraag zoals weergegeven onder 2 gebaseerd op informatie van Arbeidsvoorziening en ook nadien terzake van Arbeidsvoorziening geen afwijkende informatie ontvangen. De ESF-projectenadministratie wordt als onderdeel van het lopende onderzoek getoetst op betrouwbaarheid en volledigheid. </antwoord>
      <antwoord nummer="5">Ja. Zoals in het antwoord op vraag 4 vermeld heeft de toenmalige Minister van Sociale Zaken en Werkgelegenheid op 25 januari 2000 uitspraken gedaan betrekking hebbend op het uiterlijk 31 december 1999 beschikken van het gehele ESF3-budget voor het jaar 1999. De in 1999 beschikte projecten kunnen in de praktijk nog een doorloop hebben naar het jaar 2000. In het Comité van Toezicht ESF3, waarin de Europese Commissie zitting heeft, is eind 1999 besloten dat het geoorloofd is projecten (met een tot dat moment toegekende looptijd tot maximaal 31 december 1999) in looptijd te verlengen in het jaar 2000, als het gaat om uitloop van projecten in de tijd zonder verdere financiële gevolgen. </antwoord>
      <antwoord nummer="6">Zie het antwoord op de vragen 4 en 5. </antwoord>
      <antwoord nummer="7">Nee. Zie ook het antwoord op vraag 5. </antwoord>
      <antwoord nummer="8">Zie het antwoord op vraag 5. ESF-Nederland is op 1 april jl. onderdeel geworden van het Ministerie van Sociale Zaken en Werkgelegenheid. </antwoord>
      <antwoord nummer="9">De mogelijkheid tot looptijdverlengingen voor projecten is eind 1999 besloten in het Comité van Toezicht ESF3, waarin de Europese Commissie zitting heeft (zie het antwoord op vraag 5). Op dit moment vindt overleg plaats met de Europese Commissie over de formele aspecten van deze looptijdverlengingen; hierbij worden de feiten ten aanzien van de handelwijze van Arbeidsvoorziening/ESF Nederland met betrekking tot deze looptijdverlengingen uitgewisseld. </antwoord>
      <antwoord nummer="10">Per 1 april jl. is het Agentschap SZW in oprichting onderdeel van het Ministerie van Sociale Zaken en Werkgelegenheid, waarbij de achterstanden zoals deze bestonden bij Arbeidsvoorziening/ESF Nederland zijn overgenomen. Binnen het Agentschap SZW in oprichting is inmiddels een aparte manager aangetrokken belast met de afwikkeling van de werkzaamheden betrekking hebbend op de oude ESF-programma’s. Daarnaast heb ik Arbeidsvoorziening onder meer gevraagd of de in het jaaroverzicht opgenomen informatie op enigerlei wijze binnen de Arbeidsvoorzieningsorganisatie is gevalideerd. De betreffende informatie wordt tevens ter beschikking gesteld aan het onderzoeksteam van de heer Koning. Zodra een kwalitatief goed en betrouwbaar overzicht beschikbaar is, zal uw Kamer dit ontvangen. </antwoord>
      <antwoord nummer="11">Zie het antwoord op vraag 9. </antwoord>
      <noten afkomstig="antwoord"/>
   </antwoorden>
</kvr>
