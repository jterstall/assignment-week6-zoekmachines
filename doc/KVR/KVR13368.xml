<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Vlies (SGP) aan de ministers van Volksgezondheid, Welzijn en Sport en van Justitie over de groeiende drugsverslaving onder jongeren. (Ingezonden 1 maart 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13368
</item>
         <item attribuut="Rubriek">Criminaliteit en openbare orde (Drugsbestrijding) Welzijn (Jeugdigen)</item>
         <item attribuut="Trefwoorden">Jeugdigen Softdrugs Verslaving</item>
         <item attribuut="Vindplaats">Kamervragen met antwoord 2000-2001, nr. 915, Tweede Kamer</item>
         <item attribuut="Vraagnr_bij_indiening">2000107380</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SGP">Van der Vlies</persoon>
         </item>
         <item attribuut="Datum_reaktie">2001-03-22</item>
         <item attribuut="Datum_indiening">2001-03-01</item>
         <item attribuut="Document-id">KVR13368</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1899" allpagenumbers="1899 1900" vetnummer="2000107380" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13368" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="915" onderwerp="" indiendatum="2001-03-1">
         <vrager partij="SGP" oorsprong="parlement">Van der Vlies</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="2001-03-22">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van de uitlatingen van de heer J. de Vlieger, drugsexpert van de Rotterdamse politie, over groeiende softdrugsverslaving onder jongeren? <voetnoot nummer="1"/>
      </vraag>
      <vraag nummer="2">Is het waar dat, hoewel het absolute aantal jongeren dat softdrugs gebruikt stabiel zou blijven, vooral het excessief gebruik toeneemt? </vraag>
      <vraag nummer="3">Is de joint die nu bij de coffeeshop over de toonbank gaat, veelal ruim tien keer zo sterk als tien jaar geleden? Hoe zit het met de samenstelling en zwaarte van de «binnenlandse» wietsoorten? </vraag>
      <vraag nummer="4">Ziet u in deze berichtgeving en de daarin doorklinkende verontrusting aanleiding om de hoeveelheid werkzame stof in wietsoorten aan een nader onderzoek te onderwerpen en, aangezien een algeheel verbod vooreerst niet haalbaar is, deze hoeveelheid strak te normeren? Tot welke beleidsconclusies leidt deze berichtgeving? </vraag>
      <noten afkomstig="vraag">
         <noot nummer="1" datum="2001-02-24" bron="Zie Trouw">Zie Trouw, 24 februari 2001</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2" voetnoot="1 2">Het Peilstations-onderzoek onder scholieren <voetnoot nummer="1"/>, uitgevoerd in 1999 door het Trimbos-instituut, laat zien dat het percentage scholieren in het voortgezet onderwijs dat ooit cannabis heeft gebruikt tussen 1996 en 1999 licht is gedaald (1996: 21%, 1999: 20%). Deze lichte daling is ook te zien bij het percentage scholieren dat recent nog cannabis heeft gebruikt (1996: 11%, 1999: 9%). De verschillen zijn statistisch niet significant. Het Trimbos-instituut concludeert dat er sprake is van stabilisatie. Het Jaarbericht 2000 van de Nationale Drug Monitor <voetnoot nummer="2"/>constateert dat de meting in 1999 wijst op een trendbreuk. De groep jongeren die cannabis gebruiken groeit niet langer. Over excessief gebruik kan het volgende worden opgemerkt. In 1996 zei 4,6% van de scholieren in het Peilstations-onderzoek meer dan 4 keer gebruikt te hebben in de laatste vier weken en 2,5% meer dan 10 keer. In 1999 zei 4,2% meer dan 4 keer gebruikt te hebben en 2,2% meer dan 10 keer. De verschillen zijn marginaal en statistisch niet significant. Op grond van deze cijfers blijkt dat er geen sprake is van een toename van het excessief gebruik. </antwoord>
      <antwoord nummer="3" voetnoot="3">In december 1999 zijn door medewerkers van het Drugs Informatie en Monitoring Systeem (DIMS) in 50 coffeeshops verschillende variëteiten cannabis gekocht en geanalyseerd. Uit de onderzoeksresultaten blijkt dat het THC-gehalte in nederwiet de afgelopen jaren niet is gestegen <voetnoot nummer="3"/>. Nederwiet bevatte gemiddeld 8,6% THC. In 1996 en 1997 vond het Gerechtelijk Laboratorium (thans Nederlands Forensisch Instituut) een gemiddeld percentage van respectievelijk 8,9% en 8,6%. Hieruit blijkt dat in coffeeshops verkrijgbare nederwiet in de regel niet de zeer hoge percentages THC bevat als wel eens wordt verondersteld. In vergelijking met buitenlandse studies zijn de gevonden concentraties THC in nederwiet niet extreem. Wel bevat nederwiet meer THC (8,6%) dan wiet van buitenlandse herkomst (5,0%). Nieuwe onderzoeksresultaten zullen in juni van dit jaar bekend worden. </antwoord>
      <antwoord nummer="4">De berichtgeving geeft nogmaals aan dat het van groot belang is om te zorgen voor goede monitoring van de drugsproblematiek. Bovenstaande onderzoeksgegevens geven geen aanleiding om mijn huidige beleid terzake te wijzigen. Middels onder andere het Jaarbericht van de Nationale Drug Monitor (het jaarbericht 2000 is op 1 maart 2000 als bijlage aan u toegestuurd, kamerstuk 24 077, nr. 86) zal ik de Kamer op de hoogte houden van de nieuwste ontwikkelingen op het terrein van de drugsproblematiek. </antwoord>
      <noten afkomstig="antwoord">
         <noot nummer="1">Zwart, W. M. de, Monshouwer, K., Smit, F., (2000). Jeugd en riskant gedrag. Kerngegevens 1999. Roken, drinken, drugsgebruik en gokken onder scholieren vanaf tien jaar. Utrecht: Trimbos-instituut</noot>
         <noot nummer="2">Bureau NDM (2000). Nationale Drug Monitor. Jaarbericht 2000. Utrecht. Tweede Kamer 24 077, nr. 86</noot>
         <noot nummer="3">Niesink, R. J. M., (2000). THC-concentraties in wiet, nederwiet en hasj in Nederlandse coffeeshops. Utrecht: Trimbos-instituut</noot>
      </noten>
   </antwoorden>
</kvr>
