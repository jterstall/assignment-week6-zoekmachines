<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (VVD) aan de minister van Volksgezondheid, Welzijn en Sport over het gedoogbeleid bij controleur ziekenfonds en het gegoochel met de definitie van fraude en misbruik. (Ingezonden 8 april 2003); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17734
</item>
         <item attribuut="Inhoud">Vragen over berichten als zouden de ziekenfondsen in 2001 voor ruim 1,7 miljard euro aan onrechtmatige uitgaven hebben gedaan, alsmede een extra bedrag aan twijfelachtige uitgaven in verband met nalatige controles op declaraties van medisch specialisten. Het College Toezicht Zorgverzekeringen (CTZ) zou dienaangaand een 'gedoogbeleid' voeren. Tevens wordt een verband gelegd met het recente eindrapport van de commissie Van der Veen.</item>
         <item attribuut="Rubriek">Criminaliteit en openbare orde (Fraude) Gezondheidszorg (Medische beroepen) Gezondheidszorg (Zorginstellingen) Sociale zekerheid (Misbruik sociale zekerheid)</item>
         <item attribuut="Trefwoorden">Fraude Medische specialisten Misbruik sociale verzekeringen Ziekenhuizen</item>
         <item attribuut="Vindplaats">Kamervragen met antwoord 2002-2003, nr. 1243, Tweede Kamer</item>
         <item attribuut="Vraagnr_bij_indiening">2020310010</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Wilders</persoon>
         </item>
         <item attribuut="Datum_reaktie">2003-05-12</item>
         <item attribuut="Datum_indiening">2003-04-08</item>
         <item attribuut="Document-id">KVR17734</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2591" allpagenumbers="2591 2592 2593" vetnummer="2020310010" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17734" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1243" onderwerp="" indiendatum="2003-04-8">
         <vrager partij="VVD" oorsprong="parlement">Wilders</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="12 mei 2003), zie ook Aanhangsel Handelingen nrs. 1121 en 1162, vergaderjaar 2002–2003">
         <antwoorder functie="minister" ministerie="Volksgezondheid, Welzijn en Sport">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met het bericht «Gedoogbeleid bij controleur ziekenfonds»? <voetnoot nummer="1"/>
      </vraag>
      <vraag nummer="2">Is het waar dat ziekenfondsen in 2001 voor ruim 1,7 mrd aan onrechtmatige uitgaven hebben gedaan, dat het College Toezicht Zorgverzekeringen (CTZ) voornemens is dit «door de vingers te zien», en dat over nog eens 400 mln aan uitgaven onzekerheid bestaat over de rechtmatigheid, doordat onder meer controle op declaraties van medisch specialisten niet zijn uitgevoerd? Hoe kwalificeert u deze zeer ernstige bevindingen van het CTZ en haar voorstel tot gedogen? </vraag>
      <vraag nummer="3">Waarom wordt in het onlangs verschenen CTZ-rapport «Risico’s op misbruik in ZfW en AWBZ» van maart jl. niet gewezen op de omvang van de onrechtmatigheid van uitgaven door ziekenfondsen? Hoe beoordeelt u deze omissie? </vraag>
      <vraag nummer="4">Deelt u de mening dat hier wel degelijk sprake is van misbruik en fraude, of deelt u de mening van het CTZ dat dit niet het geval is omdat dit zogenaamde toezichtsorgaan, net als de commissie Van der Veen door gegoochel met de definitie van fraude en misbruik de omvang van de fraude als minimaal wil doen voorkomen? Zo ja, welke conclusies verbindt u daaraan? Zo neen, is goochelen een hobby van u? </vraag>
      <vraag nummer="5">Hoe kan het dat het in 98% van de onrechtmatigheden gaat om het ontbreken van contracten met ziekenhuizen en huisartsen? Hoe beoordeelt u de weigerachtigheid van huisartsen om contracten te tekenen voor patiënten die buiten het woongebied van het ziekenfonds wonen? Wat gaat u hieraan doen? </vraag>
      <vraag nummer="6">Hoe is het mogelijk dat pas met ingang van 2004 financiële consequenties worden verbonden aan het ontbreken van deze overeenkomsten? Wat gaat u doen om eerder sancties te treffen? </vraag>
      <vraag nummer="7">Bent u bereid deze vragen tegelijk met de vragen over het eindrapport van Van der Veen te beantwoorden, d.w.z. uiterlijk vrijdag 11 april 2003? </vraag>
      <noten afkomstig="vraag">
         <noot nummer="2"/>
         <noot nummer="1" datum="2003-04-4" bron="Financieel Dagblad">Financieel Dagblad, 4 april 2003</noot>
         <noot nummer="2" documenttype="Kamerstuk" kamerstuk-id="28 828" documentnummer="1">Kamerstuk 28 828, nr. 1</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het is waar dat ziekenfondsen in 2001 voor ruim 1,7 mrd aan onrechtmatige uitgaven hebben gedaan. Het is niet waar dat het CTZ voornemens is iets door de vingers te zien. Voorts kan niet zomaar worden gesproken van «zeer ernstige bevindingen» van het CTZ en van «gedogen». Om dit duidelijk te maken wil ik ingaan op de betekenis van het begrip rechtmatigheid en uiteenzetten dat het onrechtmatig zijn van een uitgave niet automatisch impliceert dat sprake is van fraude of misbruik. Als uitvoering of een uitgave in overeenstemming is met de regels, is deze rechtmatig. Voor de zorgverzekeringen komt dit neer op het volgende: – vast moet staan dat de uitgave is gedaan voor zorg die behoort tot het verzekerde pakket – het moet gaan om zorg aan een verzekerde patiënt die terecht bij het ziekenfonds is ingeschreven – de prijs van de zorg moet overeenkomen met het daarvoor geldende tarief – de zorg moet zijn geleverd aan een verzekerde die daadwerkelijk op die zorg is aangewezen – de zorg moet zijn geleverd door een zorgaanbieder met wie het ziekenfonds een overeenkomst heeft gesloten – tevens moet zijn voldaan aan andere voorwaarden die de verzekering stelt. Het ziekenfonds kan aantonen dat aan deze voorwaarden is voldaan door middel van een adequate administratie en voldoende en juiste controles. Als hierdoor van uitgaven is komen vast te staan dat deze rechtmatig zijn, is fraude of misbruik praktisch uitgesloten. Als daarentegen van uitgaven wordt vastgesteld dat deze onrechtmatig zijn, wil dat niet zeggen dat er sprake is van frauduleus handelen of misbruik. De onrechtmatigheid kan bijvoorbeeld voortvloeien uit het feit dat er geen overeenkomst tot stand is gekomen tussen een zorgaanbieder en het ziekenfonds. Dat de uitgave wordt gedaan voor daadwerkelijk geleverde zorg tegen het daarvoor geldende tarief (er is geen fraude aan de kant van de zorgvrager noch aan de kant van de zorgaanbieder) doet aan de vaststelling van onrechtmatigheid niet af. Over het jaar 2001 heeft het CTZ voor de eerste maal een rapport over de rechtmatigheid van de uitvoering van de ziekenfondsverzekering door de ziekenfondsen uitgebracht. Het is uitvloeisel van de modernisering van het toezicht. Over de voortgang daarvan is de Tweede Kamer regelmatig geïnformeerd met de toezending van werkprogramma’s respectievelijk verslagen van werkzaamheden, laatstelijk met brieven van 7 november 2002 en 14 januari 2003. Vóór de modernisering vond het toezicht plaats door onderzoek ter plekke bij de ziekenfondsen door de toezichthouder die vervolgens een oordeel velde over de uitvoering van de verzekering en de daarmee gemoeide kosten. In de gemoderniseerde opzet leggen de ziekenfondsen zelf verantwoording af over de uitvoering en hun kosten. De toezichthouder beoordeelt deze verantwoordingsproducten onder meer op basis van een review van de werkzaamheden van de door het ziekenfonds ingeschakelde accountant. De uitkomst daarvan legt het CTZ vast in een rapport per ziekenfonds. Inzake de uitgaven bevestigt het CTZ het rechtmatig zijn van de uitgaven dan wel de onrechtmatigheid ervan en beoordeelt, of deze al dan niet «verantwoord» zijn. Nauwkeuriger geformuleerd: vanuit het gegeven dat rechtmatige uitgaven ook «verantwoorde uitgaven» zijn en daarmee mogen worden gedekt met de financiële middelen van de ziekenfondsverzekering, moet het CTZ zich er een oordeel over vormen of een «onrechtmatige uitgave» toch verantwoord is. In dat oordeel weegt het CTZ alle omstandigheden van de situatie die in het geding is. Als een uitgave voor zorg die niet aan alle regels voldoet, gedaan is voor iemand die noodzakelijkerwijs die zorg moet krijgen, is de onrechtmatige uitgave niet onverantwoord. Op deze wijze hebben de ziekenfondsen voor de eerste maal over 2001 hun verantwoordingsdocumenten opgesteld en ingediend en heeft het CTZ rechtmatigheidsrapporten per ziekenfonds vastgesteld. Daarbij heeft het CTZ in december 2002 een algemeen samenvattend rapport over de rechtmatigheid van de uitvoering vastgesteld zoals de Ziekenfondswet dat vereist. Het kwantitatief rapport waarop het krantenartikel genoemd in vraag 1 betrekking had, is een cijfermatig vervolg hierop dat eerst kon worden vastgesteld nadat alle rapporten over de individuele ziekenfondsen gereed waren. Er blijkt uit dat het totaal van de onrechtmatige uitgaven voor dat jaar 1,7 mld. bedraagt. De oorzaak van het onrechtmatig zijn van uitgaven van de ziekenfondsen zit voor het grootste deel in het ontbreken van de noodzakelijke overeenkomsten met zorgaanbieders. Dit ontbreken is echter de ziekenfondsen niet aan te rekenen. Het oordeel van de toezichthouder over deze onrechtmatige uitgaven is dat zij niet onverantwoord zijn. Dit is geen gedogen in de betekenis dat men de ogen dichtknijpt bij het overtreden van regels. Het afwijken van de regels wordt duidelijk gemarkeerd. Het CTZ neemt bovendien zeer overwogen een beslissing per ziekenfonds: vanwege de noodzakelijkheid van de bekostigde zorg worden er geen consequenties verbonden aan het feit dat niet aan alle regels is voldaan. Daarnaast is inderdaad van uitgaven vastgesteld dat onvoldoende zeker is of deze rechtmatig zijn. Die onzekerheid vloeit voort uit onvoldoende controles, waardoor het inzicht in de rechtmatigheid tekort schiet. Het CTZ heeft elk ziekenfonds waarop deze constatering betrekking heeft, hierop aangesproken. Ik verwijs hierbij ook naar de brief van 17 april 2003 met mijn standpunt over de frauderapporten. Voldoende goede materiële controles zijn immers juist wel van belang bij het voorkomen respectievelijk het opsporen van fraude. Ik wil graag bij deze moderne manier van verantwoording afleggen (door de ziekenfondsen) en toezicht houden (door de toezichthouder) benadrukken dat hoewel er de facto continuïteit zit in de toezicht van het CTZ, er ook sprake is van een leertraject. Ziekenfondsen moeten erop kunnen vertrouwen dat zij tijd en ruimte krijgen om ervoor te zorgen dat zij op de nu gewenste manier verantwoording afleggen. De nieuwe wijze van verantwoording en toezicht biedt het voordeel van een veel grotere transparantie. Dat is winst voor de publieke zorgverzekering. Dat daarin nu ook zichtbaarder dan vroeger naar voren komt welke manco’s zich in de uitvoering van de verzekering voordoen, moet niet alleen als verwijt op het bordje van de ziekenfondsen terecht komen. Het is mede daarom dat het CTZ er in de genoemde rapporten ook de aandacht op vestigt dat het beeld dat ziekenfondsen slechter zijn gaan functioneren niet terecht is. Dat beeld lijkt zich op te dringen, nu uitdrukkelijk wordt gerapporteerd over de rechtmatigheid. Het CTZ wijst erop, dat ziekenfondsen in het algemeen de ziekenfondswet in 2001 naar behoren hebben uitgevoerd, al is verbetering op een aantal punten op korte termijn noodzakelijk. Ik kwalificeer de al feitelijk genomen besluiten van het CTZ in dit opzicht als verstandig. </antwoord>
      <antwoord nummer="3">In het betreffende CTZ-rapport gaat het om misbruik. Zoals ik in het antwoord op vraag 2 heb aangegeven, zijn onrechtmatigheid en fraude of misbruik zeer verschillende begrippen. Bij fraude is sprake van het doelbewust overtreden van de regels om daar financieel voordeel mee te behalen. Bij de situaties die voor de ziekenfondsen in 2001 ertoe hebben geleid dat uitgaven onrechtmatig zijn, is van een dergelijke opzettelijkheid en financieel voordeel geen sprake. Het CTZ heeft dus in zijn rapport over misbruik niets weggelaten wat het wel had moeten melden. </antwoord>
      <antwoord nummer="4">In de antwoorden op de vragen 2 en 3 heb ik al aangegeven dat fraude en het niet volledig voldoen aan regels en plichten verschillende zaken zijn. Voor de kwestie van definities verwijs ik verder naar mijn eerder aangehaalde brief aan de Tweede Kamer met mijn standpunt op de rapporten over de fraude-risicoanalyse. Daaruit mag overigens ook blijken dat ik bij een onderwerp als fraude er niet van houd om schimmig te doen over wat we wel en wat we niet willen in de zorg en de verzekering van zorg. Ik heb duidelijk aangegeven welke acties ik wil ondernemen. Dat lijkt me geen gegoochel. Overigens verbaast de kwalificatie «zogenaamd» in relatie tot de toezichthouder me zeer. Ervan afgezien dat de wetgeving op basis waarvan het college is ingesteld en functioneert, kort geleden door de Tweede Kamer is aanvaard, zou toch op zijn minst bij een dergelijke diskwalificatie moeten worden aangegeven waar deze op berust. Het goed functioneren van het CTZ staat wat mij betreft niet ter discussie. Voor de onderbouwing hiervan verwijs ik naar de in het antwoord op vraag 2 genoemde brieven aan de Tweede Kamer over de verantwoordingsdocumenten van het CTZ. </antwoord>
      <antwoord nummer="5">In 2001 is er geen Uitkomst van Overleg tot stand gekomen voor de ziekenhuizen. De vertraging vloeide voort uit het in werking treden in februari van dat jaar van de wetswijziging voor het realiseren van het geïntegreerd medisch specialistisch bedrijf. Nieuwe verhoudingen tussen medisch specialisten en de ziekenhuizen moesten zich nog uitkristalliseren. Ik heb de Tweede Kamer daarover geïnformeerd (Kamerstukken II, 2000 – 2001, 27 295 en 25 258, nr. 4). Er werden zodoende geen overeenkomsten gesloten, terwijl de daarvóór bestaande overeenkomsten niet meer rechtsgeldig waren. In 2002 hebben ziekenfondsen en ziekenhuizen de bedoelde overeenkomsten alsnog gesloten. Daardoor zullen uitgaven voor deze zorg in ieder geval niet om deze reden onrechtmatig zijn. Het niet tot stand komen van overeenkomsten met huisartsen vind ik een serieus probleem. Ik heb het College voor zorgverzekeringen (CVZ) gevraagd op deze complexe materie in te gaan. Dat college heeft erop gewezen dat geen sprake is van één oorzaak hiervoor, zoals bezwaren tegen administratieve belasting. Ook de onvrede over het beleid speelt een rol. In november 2001 heeft het CVZ een circulaire hierover uitgebracht. Daarin geeft het CVZ een handelwijze aan die ziekenfondsen kunnen volgen als een overeenkomst niet tot stand lijkt te komen. Fundamenteel erin is dat de huisarts een schriftelijke overeenkomst voorgelegd moet krijgen en dat zowel huisarts als ziekenfonds moeten handelen alsof er een overeenkomst is gesloten. Aansluitend hierop heeft het CTZ een circulaire aan de ziekenfondsen gezonden met zijn standpunt over de beoordeling van de uitgaven voor huisartsenzorg. Daarbij gaat het CTZ uit van de circulaire van het CVZ. </antwoord>
      <antwoord nummer="6">Met circulaires maakt het CTZ kenbaar hoe het in concrete situaties over de uitvoering van de verzekering zal oordelen. Het CTZ heeft geconstateerd dat er soms discrepantie bestaat tussen het principe dat alle zorg wordt verleend op basis van een overeenkomst en de praktijk. De consequentie daarvan zal uiteindelijk zijn dat een uitgave voor op die manier verleende zorg niet rechtmatig is, niet verantwoord en zodoende niet ten laste van de middelen van de ziekenfondsverzekering mag komen. In een circulaire heeft het CTZ aangegeven hoe het college op dit onderdeel zal oordelen en wat ziekenfondsen binnen welke termijn moeten doen om de uitvoering te verbeteren teneinde te voorkomen dat zij uitgaven voor zorg voor eigen rekening moeten nemen. Ziekenfondsen moeten beleid en uitvoering voor het sluiten van overeenkomsten op orde brengen. Daarnaast moeten zij ook zorgen voor een betere verantwoording over dit beleid en de uitvoering ervan. Met de nieuwe verantwoordingplicht voor de ziekenfondsen die voortkomt uit de modernisering van het toezicht, moet een ziekenfonds in zijn administratie steeds kunnen aantonen dat aan een uitgave voor zorg een overeenkomst ten grondslag ligt. Dit laatste vergt van de ziekenfondsen een aanpassing van hun geautomatiseerde administratieve systemen. Een ziekenfonds moet nu per betaling iets aantonen dat vroeger door middel van onderzoek van de toezichthouder ter plekke werd vastgesteld per groep zorgaanbieders. Het spreekt voor zich dat aanpassingen op beide onderdelen – beleid en uitvoering voor het sluiten van overeenkomsten én koppeling van de zorguitgaven aan de overeenkomsten – enige tijd vergt. Ik vind het redelijk en, zoals ik aangaf in het antwoord op vraag 2, ook logisch dat ziekenfondsen hiervoor ook tijd krijgen. </antwoord>
      <antwoord nummer="7">Deze vraag heb ik met mijn brief aan de Tweede Kamer van 18 april jl. beantwoord. </antwoord>
      <noten afkomstig="antwoord"/>
   </antwoorden>
</kvr>
