<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister voor Bestuurlijke Vernieuwing en Koninkrijksrelaties over de verkrijgbaarheid van de tekst van het Verdrag tot vaststelling van een Grondwet voor Europa. (Ingezonden 12 mei 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23088
</item>
         <item attribuut="Inhoud">De Wet raadplegend referendum Europese Grondwet (Stb. 2005, 44) stelt dat het verdrag tot vaststelling van een Grondwet voor Europa kosteloos ter secretarie van elke gemeente verkrijgbaar moet zijn. Nu blijkt dat verschillende gemeenten zelfs niet beschikken over inkijkexemplaren van het verdrag.</item>
         <item attribuut="Rubriek">Internationale betrekkingen (Europese Unie) Staats- en bestuursrecht (Grondrechten) Staats- en bestuursrecht (Overig)</item>
         <item attribuut="Trefwoorden">EU Grondwet Inspraak</item>
         <item attribuut="Vindplaats">Kamervragen met antwoord 2004-2005, nr. 1714, Tweede Kamer</item>
         <item attribuut="Vraagnr_bij_indiening">2040514620</item>
         <item attribuut="Afkomstig_van">Bestuurlijke Vernieuwing en Koninkrijksrelaties (BVK)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2005-05-23</item>
         <item attribuut="Datum_indiening">2005-05-12</item>
         <item attribuut="Document-id">KVR23088</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3653" allpagenumbers="3653 3654" vetnummer="2040514620" code="0405tkkvr1714" lopendefooter="Tweede Kamer, vergaderjaar 2004–2005, Aanhangsel" filenaam="KVR23088" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1714" onderwerp="" indiendatum="2005-05-12">
         <vrager partij="SP" oorsprong="parlement">Van Bommel</vrager>
         <vraagt-aan>de minister voor Bestuurlijke Vernieuwing en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-05-23">
         <antwoorder functie="minister" ministerie="Bestuurlijke Vernieuwing en Koninkrijksrelaties">Pechtold</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Deelt u de mening dat de protocollen, bijlagen en verklaringen behorende bij het Verdrag tot vaststelling van een Grondwet voor Europa een essentieel onderdeel vormen van de tekst van dit Verdrag, welke gedurende vier weken voorafgaande aan het referendum kosteloos ter secretarie van elke gemeente verkrijgbaar moet zijn? <voetnoot nummer="1"/>
      </vraag>
      <vraag nummer="2">Deelt u de mening dat de Grondwetkrant, waarin deze protocollen, bijlagen en verklaringen niet zijn opgenomen, niet kan volstaan als tekst zoals bedoeld in de Wet raadplegend referendum Europese Grondwet, artikel 9, eerste lid? </vraag>
      <vraag nummer="3" voetnoot="2">Deelt u de mening dat de overheid met het volgens een circulaire van het ministerie van Binnenlandse Zaken en Koninkrijksrelaties <voetnoot nummer="2"/>, beschikbaar stellen van 10.000 exemplaren van het Verdrag niet aan haar wettelijke verplichtingen voldoet? </vraag>
      <vraag nummer="4">Deelt u de mening dat het beschikbaar stellen van inkijkexemplaren van het Verdrag niet in overeenstemming is met de Wet raadplegend referendum Europese Grondwet, die stelt dat het Verdrag kosteloos ter secretarie van elke gemeente verkrijgbaar moet zijn? Bent u op de hoogte van het feit dat verschillende gemeenten niet beschikken over inkijkexemplaren van het Verdrag? Deelt u de mening dat hiermee de indruk gewekt wordt dat de regering niet serieus werk maakt van haar plicht om de burgers te informeren? Wat gaat u doen om alsnog aan deze plicht te voldoen en op welke termijn denkt u dit te realiseren? </vraag>
      <noten afkomstig="vraag">
         <noot nummer="3"/>
         <noot nummer="1">Wet raadplegend referendum Europese grondwet, Staatsblad 2005, 44 (27 januari 2005)</noot>
         <noot nummer="2">Circulaire Wet raadplegend referendum Europese Grondwet (Wrreg) van het Ministerie van Binnenlandse Zaken en Koninkrijksrelaties aan Burgemeesters en wethouders van alle Nederlandse gemeenten (10 februari 2005)</noot>
         <noot nummer="3">Een steekproef van de SP heeft uitgewezen dat er op 9 mei 2005 geen inkijkexemplaren van de tekst van het Verdrag in de gemeentehuizen van de volgende gemeenten aanwezig waren: Gemeente Opsterland, Stadskanaal-Vlagtwedde, Middelharnis, Leeuwarden, De Bilt, Arnhem en Tilburg</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Nee. Aan de verplichtingen zou niet worden voldaan, wanneer er slechts 10.000 exemplaren van het Verdrag beschikbaar zouden zijn. Hier is geen sprake van omdat er reeds herdrukken zijn verschenen. Er zijn daarom voldoende exemplaren beschikbaar. Als dat nodig is, worden boeken en cd-roms met de tekst van het Verdrag nogmaals herdrukt. </antwoord>
      <antwoord nummer="4">Nee. Deze mening deel ik niet. De Wet raadplegend referendum Europese Grondwet (WrrEG) stelt dat de volledige tekst van het Verdrag gedurende vier weken voorafgaand aan de stemming kosteloos verkrijgbaar dient te zijn ter secretarie van de gemeenten. In deze mogelijkheid wordt voorzien, door het beschikbaar stellen van inkijkexemplaren aan gemeenten en het ter beschikking stellen van antwoordkaarten waarmee burgers kosteloos een exemplaar van het Verdrag in boekvorm of op cd-rom kunnen bestellen. Dit wordt kosteloos naar het huisadres van de aanvrager opgestuurd. Voor deze uitwerking is gekozen om logistieke redenen. Dit referendum is zonder precedent. Het viel daarom vooraf niet te voorzien hoeveel exemplaren van de grondwet zouden worden aangevraagd. Dat betekent dat geen redelijke inschatting te maken was van het aantal boeken dat per gemeente beschikbaar zou moeten zijn. Via een centraal aanvraagpunt worden de boeken nu direct naar de aanvrager verzonden. Ruim voor de in de WrrEG gestelde termijn heeft het ministerie van Binnenlandse Zaken en Koninkrijksrelaties de gemeenten over het bovengenoemde per brief geïnformeerd (brief, 18 maart 2005) en inkijkexemplaren en antwoordkaarten onder de gemeenten verspreid (verzonden aan de gemeenten in week van 21 maart). In de brief is tevens vermeld dat grondwetexemplaren en antwoordkaarten ook telefonisch en per e-mail kunnen worden (bij)besteld, zowel door de gemeenten zelf als door burgers. Deze informatie is per e-mail tevens aan de contactpersonen burgerzaken van de gemeenten verzonden. Navraag leert dat bij de in de vraag genoemde gemeenten inkijkexemplaren aanwezig zijn. In een enkele gemeente zijn deze exemplaren niet op de balie gelegd. Zoals hierboven uiteengezet is het niet mogelijk om die inkijkexemplaren aan burgers mee te geven. In plaats daarvan krijgt de burger een aanvraagkaart, websiteadres of telefoonnummer waarmee een eigen exemplaar kosteloos kan worden aangevraagd. Een aantal van de genoemde gemeenten hebben zich zelfs zo servicegericht opgesteld dat kopieën van de downloadable versie direct mee te nemen zijn. De mening dat, met het op deze manier ter beschikking stellen van de tekst van het Verdrag, de indruk wordt gewekt dat niet serieus werk is gemaakt van de in de WrrEG opgenomen verplichting, deel ik niet. Vooral omdat vanuit het ministerie van Binnenlandse Zaken en Koninkrijksrelaties ook op andere wijze informatie beschikbaar wordt gesteld: website (met de complete tekst van het verdrag, achtergrondinformatie, en links naar andere sites), cd-roms met de verdragtekst en een informatiepunt, waar per week meer dan 1000 vragen die per telefoon, brief of e-mail binnenkomen, worden beantwoord over het Verdrag en het referendum. Ook daar kan de tekst van het Grondwettelijk Verdrag kosteloos worden aangevraagd. </antwoord>
      <noten afkomstig="antwoord"/>
   </antwoorden>
</kvr>
