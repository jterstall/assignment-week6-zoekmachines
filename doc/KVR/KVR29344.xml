<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dezentjé Hamming-Bluemink (VVD) aan de staatssecretaris van Financiën over problemen bij toekenning van de combinatiekorting door een fout in het belastingaangiftenprogramma 2006. (Ingezonden 7 augustus 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29344
</item>
         <item attribuut="Inhoud">Vragen naar aanleiding van het artikel 'Belastingdienst herstelt misser' in De Telegraaf van 6 augustus 2007.</item>
         <item attribuut="Rubriek">Belastingen (Algemeen)</item>
         <item attribuut="Trefwoorden">Belastingen</item>
         <item attribuut="Vindplaats">Kamervragen met antwoord 2006-2007, nr. 2660, Tweede Kamer</item>
         <item attribuut="Vraagnr_bij_indiening">2060722710</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Dezentjé Hamming-Bluemink</persoon>
         </item>
         <item attribuut="Datum_reaktie">2007-09-12</item>
         <item attribuut="Datum_indiening">2007-08-07</item>
         <item attribuut="Document-id">KVR29344</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5633" allpagenumbers="5633 5634" vetnummer="2060722710" code="0607tkkvr2660" lopendefooter="Tweede Kamer, vergaderjaar 2006–2007, Aanhangsel" filenaam="KVR29344" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2660" onderwerp="" indiendatum="2007-08-7">
         <vrager partij="VVD" oorsprong="parlement">Dezentjé Hamming-Bluemink</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2007-09-12">
         <antwoorder functie="staatssecretaris" ministerie="Financiën">De Jager</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u bekend met het artikel «Belastingdienst herstelt misser»? <voetnoot nummer="1"/>
      </vraag>
      <vraag nummer="2">Is het waar dat een fout aangifteprogramma over 2006 ertoe heeft geleid dat belastingplichtigen de combinatiekorting ten onrechte niet op hun belastingaanslag konden aftrekken? </vraag>
      <vraag nummer="3">Wat is de oorzaak van deze fout? </vraag>
      <vraag nummer="4">Hoeveel mensen konden door het foute aangifteprogramma de combinatiekorting ten onrechte niet op hun belastingaanslag aftrekken? </vraag>
      <vraag nummer="5">Hoe lang zullen de gedupeerden precies moeten wachten tot de combinatiekorting alsnog automatisch wordt uitgekeerd? Kan de staatssecretaris een uiterste datum noemen? </vraag>
      <vraag nummer="6">Is het waar dat belastingplichtigen alleen door bezwaar te maken alsnog snel van de combinatiekorting gebruik kunnen maken? Zo ja, waarom kan de Belastingdienst deze fout niet sneller zelf herstellen bij alle gedupeerden zonder dat bezwaar nodig is? </vraag>
      <vraag nummer="7">Deelt u de mening dat belastingplichtigen niet zelf verantwoordelijk zijn voor het op fouten controleren van aangifteprogramma’s van de belastingdienst? Zo ja, waarom wordt de verantwoordelijkheid voor het herstel van deze fout dan wel bij belastingplichtigen neergelegd door spoedig herstel alleen via een bezwaarschrift mogelijk te maken? </vraag>
      <vraag nummer="8">Is het waar dat gedupeerden die voor 2006 hun aangifte deden, niet van deze fout op de hoogte zijn gesteld? Zo ja; waarom niet? </vraag>
      <vraag nummer="9">Waarom staat op de website van de Belastingdienst geen informatie over de fout noch over de mogelijkheid bezwaar te maken om het geld zo snel mogelijk terug te krijgen? </vraag>
      <vraag nummer="10">Vindt u dat in het geval van fouten onmiddellijk informatie op de website van de Belastingdienst zou moeten staan? </vraag>
      <noten afkomstig="vraag">
         <noot nummer="1" datum="2007-08-6" bron="De Telegraaf">De Telegraaf, 6 augustus 2007</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">In de aangifteprogramma’s IB voor particulieren en ondernemers wordt in een beperkt aantal gevallen ten onrechte niet de vraag gesteld of de belastingplichtige recht heeft op de aanvullende combinatiekorting (het gaat niet om de combinatiekorting). De IB-aangifteprogramma’s zijn dusdanig opgebouwd dat een vraag alleen wordt gepresenteerd als deze relevant is. In het geval de partners én afzonderlijk aangifte doen én in ieder geval één van de partners winst uit onderneming geniet, wordt de vraag naar de aanvullende combinatiekorting in bepaalde gevallen ten onrechte niet gesteld. </antwoord>
      <antwoord nummer="3">Het aangifteprogramma probeert het de invullers zo makkelijk mogelijk te maken door geen overbodige vragen te stellen. Als de invuller bijvoorbeeld aangeeft dat hij geen kinderen heeft, krijgt hij geen vragen over kinderkorting en (aanvullende) combinatiekorting. Om deze faciliteit te bieden, worden allerlei fiscale condities in het programma ingebouwd. Er worden ook condities ingebouwd om ervoor te zorgen dat de vragen over de aanvullende combinatiekorting uitsluitend aan de gebruiker worden getoond als deze van toepassing is. In de afweging van die condities is iets mis gegaan. Ondanks een uitgebreid testtraject is deze fout niet ontdekt. </antwoord>
      <antwoord nummer="4">Vermoedelijk hebben maximaal 60.000 belastingplichtigen ten onrechte niet de vraag naar de aanvullende combinatiekorting gepresenteerd gekregen. </antwoord>
      <antwoord nummer="5, 6 en 7">Ik deel uw mening dat belastingplichtigen niet verantwoordelijk zijn voor de juistheid en volledigheid van het aangifteprogramma. Helaas is het niet mogelijk om al bij het opleggen van de voorlopige aanslagen de belastingplichtigen te onderkennen waarbij deze situatie zich voordoet. Een belastingplichtige bij wie de aanvullende combinatiekorting ten onrechte niet is toegepast, kan bezwaar maken tegen de voorlopige aanslag. Op basis hiervan wordt deze aangepast. Belastingplichtigen kunnen er ook voor kiezen te wachten op de definitieve aanslag. Bij de definitieve aanslag kunnen de belastingplichtigen namelijk wel door de Belastingdienst onderkend worden met behulp van de aangiftegegevens van de partner. Bij het opleggen van de definitieve aanslagen wordt de aanvullende combinatiekorting dan ook in elk geval toegekend. Hierover wordt heffingsrente vergoed vanaf 1 juli 2006 tot het tijdstip waarop de definitieve aanslag is gedagtekend. Het is niet mogelijk om een exacte datum te noemen waarop de definitieve aanslagen worden vastgesteld. Dit verschilt van geval tot geval en hangt af van meerdere factoren. </antwoord>
      <antwoord nummer="8 en 9">Omdat de individuele gedupeerden pas bekend zijn als de definitieve aanslag is berekend, kan er op dit moment alleen massaal worden gecommuniceerd, bijvoorbeeld via een bericht op de website van de Belastingdienst. Dat is niet gedaan omdat de fout bij de definitieve aanslag automatisch wordt gecorrigeerd. Bovendien is de doelgroep klein en de materie zo ingewikkeld dat een bericht eerder verwarrend zou werken dan inzicht zou geven. </antwoord>
      <antwoord nummer="10">In het algemeen maakt de Belastingdienst zo snel mogelijk actief kenbaar dat een fout is opgetreden. Dit kan bijvoorbeeld in de vorm van een excuusbrief, rechtstreeks gericht aan de belastingplichtige, een erratum bij een aangifteformulier of een mededeling op www.belastingdienst.nl. Bij de publicatie op internet wordt een afweging gemaakt, bijvoorbeeld naar de omvang van de doelgroep, het financiële belang van de belastingplichtige en de mogelijkheden voor herstel. Bij het bepalen van de snelheid van informeren wordt ook afgewogen of direct de voorgestane oplossingsrichting kan worden aangegeven. </antwoord>
      <noten afkomstig="antwoord"/>
   </antwoorden>
</kvr>
