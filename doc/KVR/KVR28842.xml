<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jasper van Dijk (SP) aan de minister van Onderwijs, Cultuur en Wetenschap over een bindingspremie voor de voorzitter van de Universiteit van Maastricht, de heer Jo Ritzen. (Ingezonden 5 juli 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28842
</item>
         <item attribuut="Inhoud">Vragen over het feit dat de heer Ritzen, bestuurder van de Universiteit Maastricht, een bindingspremie heeft ontvangen van bijna 300.000 euro plus twee jaar de huur voor zijn woning.</item>
         <item attribuut="Rubriek">Hoger onderwijs (Overig) Inkomen en rechtspositie (Loontoeslagen)</item>
         <item attribuut="Trefwoorden">Loontoeslagen Management Universiteiten</item>
         <item attribuut="Vindplaats">Kamervragen met antwoord 2006-2007, nr. 2203, Tweede Kamer</item>
         <item attribuut="Vraagnr_bij_indiening">2060720060</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Jasper van Dijk</persoon>
         </item>
         <item attribuut="Datum_reaktie">2007-07-16</item>
         <item attribuut="Datum_indiening">2007-07-05</item>
         <item attribuut="Document-id">KVR28842</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4667" allpagenumbers="4667 4668" vetnummer="2060720060" code="0607tkkvr2203" lopendefooter="Tweede Kamer, vergaderjaar 2006–2007, Aanhangsel" filenaam="KVR28842" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2203" onderwerp="" indiendatum="2007-07-5">
         <vrager partij="SP" oorsprong="parlement">Jasper van Dijk</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-07-16">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw oordeel over het bericht «Golden hello van bijna vier ton voor Ritzen»? <voetnoot nummer="1"/>
      </vraag>
      <vraag nummer="2" voetnoot="1">Vindt u het aanvaardbaar dat de heer Ritzen, na aftrek van een eigen bijdrage, van de Universiteit Maastricht (UM) een bindingspremie heeft ontvangen van bijna 300.000 euro plus twee jaar de huur voor zijn woning? <voetnoot nummer="1"/>
      </vraag>
      <vraag nummer="3">Kunt u aangeven hoe hoog de vergoeding voor de huur van de woning was? </vraag>
      <vraag nummer="4">Vindt u dat de UM de bindingspremie duidelijk openbaar had moeten maken? Zo ja, moet de Richtlijn verslaggeving hoger onderwijs en wetenschappelijk onderzoek worden aangescherpt op het gebied van transparantie? </vraag>
      <vraag nummer="4">Bent u bereid om te onderzoeken welke andere hogescholen en universiteiten een bindingspremie hebben geboden om bestuurders aan zich te binden? </vraag>
      <vraag nummer="5" voetnoot="2">Wat voor maatregelen gaat u nemen tegen de bindingspremie, mede in het licht van uw opmerking dat «de ministerraad daar ook in individuele gevallen het laatste woord over moet hebben»? <voetnoot nummer="2"/>
      </vraag>
      <vraag nummer="6">Bent u bereid om voorstellen te doen om de bindingspremie aan te pakken, bijvoorbeeld door middel van een verbod of op zijn minst een maximering? Zo neen, hoe gaat u voorkomen dat dit soort vergoedingen in strijd zijn met de Balkenende-norm? </vraag>
      <noten afkomstig="vraag">
         <noot nummer="1" datum="2007-06-30" bron="NRC Handelsblad">NRC Handelsblad, 30 juni 2007</noot>
         <noot nummer="2" datum="2007-06-30" bron="Vrij Nederland">Vrij Nederland, 30 juni 2007</noot>
      </noten>
   </vragen>
   <antwoorden aantal="7">
      <antwoord nummer="1">Naar aanleiding van de berichten in de media heb ik de Raad van Toezicht van de Universiteit van Maastricht (UM) vragen gesteld over de bindingspremie van de heer Ritzen bij zijn aanstelling als voorzitter van het College van Bestuur. De UM heeft mij over deze kwestie als volgt geïnformeerd. Bij de aanstelling van de heer Ritzen is door de UM € 372.000 gestort bij het ABP. Tezelfdertijd is afgesproken dat € 100.000 van dit bedrag voor rekening zou komen van de heer Ritzen zelf. De heer Ritzen heeft aan deze betalingsverplichting voldaan. Het bedrag dat per saldo ten laste van de UM komt is daarmee € 272.000. Deze kosten zijn/worden in 8 jaarlijkse termijnen verantwoord in de jaarrekening. Bij het niet voltooien van de afgesproken 8 dienstjaren dient de heer Ritzen een evenredig deel aan de UM terug te betalen. De Raad van Toezicht wilde de heer Ritzen graag als voorzitter van het CvB vanwege zijn ruime staat van dienst als bestuurder, in het bijzonder op het terrein van hoger onderwijs. Op basis van de huidige wet- en regelgeving is de Raad van Toezicht verantwoordelijk voor het vaststellen van dergelijke arbeidsvoorwaarden. Daarnaast is, na goedkeuring van de voormalige voorzitter van de Raad van Toezicht, aan de heer Ritzen tijdelijke huisvesting aangeboden. Dit is conform de regeling van de Universiteit Maastricht, die geldt wanneer een verhuisplicht is opgelegd. De Auditdienst van het ministerie van Onderwijs, Cultuur en Wetenschap heeft geconstateerd dat deze boekingswijze conform de regels van het baten/lastenstelsel is. De verklaring van de UM heeft mij niet overtuigd waarom de volledige € 170.000, die ontvangen is van de Wereldbank, niet door de heer Ritzen is gebruikt om een deel van zijn pensioengat te dichten. De vraag die verder gesteld kan worden is of een dergelijke bindingspremie inclusief de huur voor de woning niet een te groot beslag legt op publieke middelen en ten principale wenselijk is, zeker als de bedragen het karakter van een «transfersom» zouden krijgen. Ik ben van mening dat erg terughoudend moet worden omgegaan met dergelijke vergoedingen. Slechts in zeer bijzondere gevallen zou dit mogelijk moeten zijn en dan nog in zeer beperkte mate. </antwoord>
      <antwoord nummer="2">Het is in juridische zin niet onrechtmatig, maar ik vind dit excessief. </antwoord>
      <antwoord nummer="3">De maandelijkse huurlasten bedroegen € 943,50. </antwoord>
      <antwoord nummer="4">De Universiteit Maastricht heeft besloten het bedrag dat per saldo ten laste van de universiteit komt (zijnde € 272.000), in 8 jaarlijkse termijnen vanaf 2003 als kosten van beloning van het College van Bestuur in de jaarrekening te verantwoorden. Deze afspraak volgt de methodiek van het baten-lastenstelsel. Ik ben wel van mening dat de Universiteit Maastricht een toelichting hierop had moeten opnemen in de jaarrekening zodat de bestemming duidelijk was. In het kader van de Wet Openbaarmaking uit Publieke middelen gefinancierde Topinkomens (WOPT) zijn instellingen met ingang van verslagjaar 2005 verplicht melding te maken van dergelijke vergoedingen, die in één keer zijn gestort, in zijn geheel in de jaarrekening over het jaar waarin de storting heeft plaatsgevonden (voor zover zij meer verdienen dan het gemiddeld belastbaar jaarloon van een minister). Ik ben van mening dat deze wet de gevraagde transparantie biedt en vind een aanpassing van de richtlijn voor de verslaggeving daarom overbodig. Een situatie zoals met de verwerking van de bindingspremie van de heer Ritzen in de jaarrekening is daardoor niet meer mogelijk. </antwoord>
      <antwoord nummer="5">In de huidige wet- en regelgeving zijn dergelijke vergoedingen niet gemaximeerd. De Raad van Toezicht is verantwoordelijk voor het vaststellen van deze arbeidsvoorwaarden. Een bindingspremie zoals hier het geval is, is derhalve een rechtmatige uitgave. Met terugwerkende kracht te onderzoeken welke andere HO-instellingen dit ook hebben gedaan lijkt mij niet zinvol omdat de uitgaven in de onderhavige casus rechtmatig zijn gedaan. Met ingang van het verslagjaar 2005 dienen, zoals gesteld bij de beantwoording van vraag 4, de instellingen in het kader van de WOPT melding van deze bedragen te maken in hun jaarrekening en in de berichtgeving aan het ministerie van Binnenlandse Zaken en Koninkrijkrelaties, zodat dergelijke bindingspremies vanaf 2005 niet meer onopgemerkt zullen blijven. </antwoord>
      <antwoord nummer="6">Het vorige kabinet heeft de Commissie Dijkstal gevraagd te adviseren over de reikwijdte van een normering van topinkomens in de (semi-)publieke sector. In dit advies zal worden ingegaan op de bezoldiging van instellingen in de (semi-)publieke sector. Medio september wordt dit advies verwacht. Voor ik verdere stappen onderneem, wacht ik het advies van de Commissie Dijkstal af. Ik neem mij voor de bindingspremie hier expliciet bij te betrekken, zie ook het antwoord op vraag 1. </antwoord>
      <antwoord nummer="7">Ja, zie ook antwoord op vraag 6. </antwoord>
      <noten afkomstig="antwoord"/>
   </antwoorden>
</kvr>
