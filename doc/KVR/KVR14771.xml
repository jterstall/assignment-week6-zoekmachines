<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Terpstra, Van Blerck-Woerdman en Passtoors (allen VVD) aan de minister van Volksgezondheid, Welzijn en Sport over diabetes. (Ingezonden 16 november 2001); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14771
</item>
         <item attribuut="Inhoud">Diabetes is één van de snelstgroeiende ziektes in Nederland. De vraagstellers verzoeken minister Borst (VWS) een spoedadvies aan de Gezondheidsraad te vragen, om te bezien op welke wijze kan worden bevorderd dat de diagnose diabetes in een zo vroeg mogelijk stadium wordt gesteld.</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Preventieve gezondheidszorg</item>
         <item attribuut="Vindplaats">Kamervragen met antwoord 2001-2002, nr. 392, Tweede Kamer</item>
         <item attribuut="Vraagnr_bij_indiening">2010202400</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Terpstra</persoon>
            <persoon partij="VVD">Van Blerck-Woerdman</persoon>
            <persoon partij="VVD">Passtoors</persoon>
         </item>
         <item attribuut="Datum_reaktie">2001-12-14</item>
         <item attribuut="Datum_indiening">2001-11-16</item>
         <item attribuut="Document-id">KVR14771</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="817" allpagenumbers="817" vetnummer="2010202400" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14771" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="392" onderwerp="" indiendatum="2001-11-16">
         <vrager partij="VVD" oorsprong="parlement">Terpstra</vrager>
         <vrager partij="VVD" oorsprong="parlement">Van Blerck-Woerdman</vrager>
         <vrager partij="VVD" oorsprong="parlement">Passtoors</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-12-14">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1">Is het u bekend dat diabetes één van de snelstgroeiende ziektes in ons land (en wereldwijd) is met zo’n 60 000 nieuw patiënten per jaar? Is het u tevens bekend dat bij diagnose, die nu veelal te laat wordt gesteld, zich zo’n 20 tot 40% complicaties voordoet bij patiënten die bij vroegtijdige diagnose beter behandelbaar (en tegen minder kosten) zouden zijn geweest? </vraag>
      <vraag nummer="2">Zo ja, bent u bereid spoedadvies aan de Gezondheidsraad te vragen, om te bezien op welke wijze kan worden bevorderd dat diagnose in een zo vroeg mogelijk stadium wordt gesteld; bijvoorbeeld door middel van een regelmatig terugkerende landelijke screening, intensievere publieksvoorlichting en/of extra nadruk op vroegtijdige onderkenning door huisartsen? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Het is mij bekend dat het aantal bekende diabetespatiënten per jaar flink stijgt en dat de verwachting is dat deze trend zich zal voortzetten. Het gaat daarbij zowel om nieuwe patiënten als om opsporing van patiënten die de ziekte al langer hebben. Of het bij de groep nieuwe patiënten inderdaad om 60 000 per jaar gaat, kan ik niet bevestigen omdat er in de literatuur diverse cijfers worden gepubliceerd, afhankelijk van de gebruikte bronnen. Het is mij ook bekend dat bij een deel van de patiënten bij wie de diagnose diabetes mellitus wordt gesteld, op het moment van de diagnose al sprake is van complicaties. Om die reden is de laatste jaren de aandacht van de huisarts voor diabetes toegenomen. Een tijdige opsporing kan er immers toe leiden dat onderdiagnostiek afneemt. Een deel van de toename van het aantal opgespoorde patiënten kan hierdoor wellicht verklaard worden. Ook blijkt de toename van diabetes samen te hangen met overgewicht en een ongezonde leefstijl op het gebied van voeding en bewegen. Overigens kan ik melden dat door partijen in het veld (patiëntenorganisaties, zorgaanbieders en zorgverzekeraars), afgelopen jaren veel is geïnvesteerd om de diabeteszorg kwalitatief te verbeteren. Uitgangspunt hierbij is de regionale ketenzorg-aanpak waarbij de huisartsen een coördinerende rol spelen, heel vaak samen met een diabetesverpleegkundige of praktijkverpleegkundige. De Nederlandse Diabetes Federatie, het departement van VWS en de geneeskundige hoofdinspectie hebben hiertoe de afgelopen jaren hun inspanningen gebundeld in een project Integrale Kwaliteitszorg Diabetes (IKD). </antwoord>
      <antwoord nummer="2">In 1995 heeft de Gezondheidsraad een signalerend advies uitgebracht over screening op diabetes mellitus. In dat signalement werd vastgesteld dat er onvoldoende wetenschappelijke basis voor screening op diabetes was. Bovendien werd opgemerkt dat (nog) niet duidelijk is of een vroegere diagnose de prognose verbetert. Op basis van dit signalement is destijds de invoering van screening op diabetes niet overwogen. Aangezien er inmiddels wellicht nieuwe wetenschappelijke inzichten zijn ontstaan op basis van recent onderzoek ben ik van plan de Gezondheidsraad te verzoeken om genoemd signalement te actualiseren en te vragen hoe een en ander kan worden ingepast in de werkplanning van de Gezondheidsraad. De vraag op welke wijze de diagnose het beste kan worden vervroegd zal ik betrekken bij mijn verzoek aan de Gezondheidsraad. </antwoord>
      <noten afkomstig="antwoord"/>
   </antwoorden>
</kvr>
