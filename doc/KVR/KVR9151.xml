<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de zorg op Intensive Careafdelingen. (Ingezonden 2 maart 1999); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9151
</item>
         <item attribuut="Inhoud">Betreft verbetering van de bewaking op de IC-afdelingen door het inzetten van intensivisten. Hierdoor zou het aantal sterfgevallen kunnen worden beperkt.</item>
         <item attribuut="Rubriek">Gezondheidszorg (Medische beroepen) Gezondheidszorg (Zorginstellingen)</item>
         <item attribuut="Trefwoorden">Verpleegkundigen Ziekenhuizen</item>
         <item attribuut="Vindplaats">Kamervragen met antwoord 1998-1999, nr. 1176, Tweede Kamer</item>
         <item attribuut="Vraagnr_bij_indiening">2989908670</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-04-15</item>
         <item attribuut="Datum_indiening">1999-03-02</item>
         <item attribuut="Document-id">KVR9151</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2409" allpagenumbers="2409 2410" vetnummer="2989908670" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9151" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1176" onderwerp="" indiendatum="1999-03-2">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="15 april 1999), zie ook Aanhangsel Handelingen nr. 1044, vergaderjaar 1998–1999">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de uitspraken van intensive-care-arts Voets dat onvoldoende zorg op Intensive Careafdelingen jaarlijks 600 doden vergt waarbij hij tot deze schatting komt door omrekening van gegevens uit Amerikaanse onderzoeken naar de Nederlandse situatie? Zo ja, wat is uw reactie hierop? <voetnoot nummer="1"/>
      </vraag>
      <vraag nummer="2">Bent u van mening dat er ook in Nederland een flinke daling van de sterfte te behalen valt, indien de bewaking op de IC-afdelingen wordt verbeterd? Indien hier onvoldoende onderzoek naar gedaan is, bent u dan bereid dit onderzoek snel op te zetten? </vraag>
      <vraag nummer="3">Is het waar dat al in 1993 een rapport van het Centraal Begeleidingsorgaan voor intercollegiale toetsing hierover is verschenen? Welke richtlijnen zijn hier gegeven voor de IC’s en voor de rol die de intensivist zou moeten spelen? </vraag>
      <vraag nummer="4">Is het waar dat deze richtlijnen nog steeds onvoldoende worden uitgevoerd? Zo ja, wat is hiervan de oorzaak? </vraag>
      <vraag nummer="5" voetnoot="2">Herinnert u zich uw antwoord op Kamervragen waarin u de intensivistencursus een prima initiatief noemt? <voetnoot nummer="2"/>Zo ja, hoeveel intensivisten hebben inmiddels de cursus afgerond en zijn werkzaam als intensivist en is het waar dat zij er moeilijk tussen komen bijvoorbeeld omdat specialisten in feite salaris hiervoor moeten inleveren? </vraag>
      <vraag nummer="6">Bent u van mening dat op een IC continu bewaking nodig is door gekwalificeerde mensen? Wat is uw mening over de uitspraak van Voets dat je een goed bewaakte IC pas draaiende kunt houden met 5 intensivisten? Welk percentage van de IC-afdelingen beschikt inmiddels over (voldoende) intensivisten? </vraag>
      <vraag nummer="7">Bent u bereid in te grijpen door kwaliteitseisen te stellen aan IC’s wat betreft bewaking en de rol die de intensivist hierbij zou moeten spelen? Zo neen, vindt u het aanvaardbaar dat mensen onnodig sterven en bent u als minister niet uiteindelijk verantwoordelijk voor de kwaliteit van zorg? </vraag>
      <noten afkomstig="vraag">
         <noot nummer="1" datum="1999-02-26" bron="Trouw">Trouw, 26 februari 1999</noot>
         <noot nummer="2" datum="1997-01-23" bron="Kamerstuk 25 004, nr. 36">Kamerstuk 25 004, nr. 36, 23 januari 1997</noot>
      </noten>
   </vragen>
   <antwoorden aantal="7">
      <antwoord nummer="1">Ja, ik ken de uitspraak van intensivist Voets dat onvoldoende zorg op IC-afdelingen jaarlijks 600 doden zou vergen. Hij is van mening dat wanneer er op alle IC-afdelingen voldoende intensivisten aanwezig zouden zijn, dit een aanmerkelijke daling in mortaliteit zou betekenen. Op een IC-afdeling in de klassieke opzet behoudt de behandelend medisch specialist de verantwoordelijkheid voor zijn eigen patiënten op de IC: naar eigen inzicht kan hij patiënten aanbieden voor opname op de IC-afdeling en zelfstandig beslissen over de overplaatsing naar een verpleegafdeling. Sinds enkele jaren is er op een groeiend aantal IC’s een fulltime intensivist aangesteld. Een intensivist die als hoofdbehandelaar op de IC optreedt, draagt ook de eindverantwoordelijkheid voor het opname- en ontslagbeleid van de IC. Deze organisatie van de IC-afdeling wordt ook wel aangeduid met het begrip «gesloten IC». Ik ben van mening dat het aanstellen van een intensivist als hoofdbehandelaar op een IC-unit een positief effect kan hebben op de kwaliteit van de zorg die geleverd wordt. Mijns inziens is het echter niet correct om onder aanhaling van Amerikaans onderzoek in ons land daaraan een daling van sterftecijfers te verbinden. Immers, de situatie in ziekenhuizen in de VS is te verschillend van de situatie in Nederland om een dergelijke conclusie te rechtvaardigen. </antwoord>
      <antwoord nummer="2">Nee, zoals ik reeds bij het antwoord op de eerste vraag heb gemeld, heb ik geen reden om aan te nemen dat de sterftecijfers flink zullen dalen wanneer de bewaking op de IC-afdeling wordt verzwaard. Wel denk ik dat de aanwezigheid van een intensivist als hoofdbehandelaar een positief effect heeft op het professionele beleid op een IC. Het opname- en ontslagbeleid onder de verantwoordelijkheid van de intensivist, waarborgt een eenduidig toelatingsbeleid. Helder opname- en ontslagbeleid heeft een positief effect op het efficiënt gebruik van de IC-afdeling en dus op de kwaliteit van zorg. Ik heb vorig jaar het Julius Centrum van de Universiteit Utrecht opdracht gegeven onderzoek te doen naar de determinanten van capaciteitstekorten om zo dit capaciteitstekort beter inzichtelijk te maken. Op een 15 à 20-tal IC-afdelingen zal de weigerfrequentie worden geregistreerd en gerelateerd aan variabelen die zijn in te delen naar structuur- en proceskenmerken van de betreffende afdeling. Daarbij is ook de intensivist in beeld. </antwoord>
      <antwoord nummer="3">Ja. In 1993 zijn door het Centraal Begeleidingsorgaan voor de Intercollegiale Toetsing (CBO) in het rapport «Advies organisatie en werkwijze op IC-afdelingen» aanbevelingen gedaan met als doel te komen tot een goede IC-zorg en tot het optimaal benutten van de IC-capaciteit. Eén van de aanbevelingen betreft het aanstellen van een intensivist als hoofdbehandelaar op de IC-afdeling gedurende 24 uur per dag. Overige aanbevelingen betreffen onder anderen het aanduiden van IC-zorg naar zorgniveaus, het instellen van een dagelijkse multidisciplinaire patiëntenbespreking, het vaststellen van heldere opname- en ontslagcriteria, een overzicht van de diensten die 24 uur per dag beschikbaar zouden moeten zijn en een goede registratie. Voor het optimaal benutten van IC-capaciteit ziet het CBO als belangrijke voorwaarde dat de Provinciale Raden voor de Volksgezondheid in overleg met de ziekenhuizen regio’s definiëren waarbinnen een geformaliseerd verwijzingsbeleid wordt opgesteld. </antwoord>
      <antwoord nummer="4">In het brancherapport Curatieve Somatische Zorg 1998 (aan uw Kamer aangeboden bij brief van 30 november 1998, CSZ/EZ/9818948) zijn de conclusies opgenomen van een verdiepingsstudie door het NZi naar aanleiding van een inventarisatie van ontwikkelingen en knelpunten in de intensive care in Nederland. Over dit rapport met bevindingen van het NZi heb ik nog geen standpunt bepaald; binnenkort zal ik hierover overleggen met de betrokken beroepsgroepen. Uit het rapport blijkt enerzijds dat er geen eenduidig beeld bestaat van de intensive care-problematiek. Anderzijds dat de CBO-aanbevelingen zeker nog niet volledig zijn geïmplementeerd. Zo is er nog geen duidelijke, eenduidige categorisering van IC’s op basis van het niveau van zorg dat zij potentieel kunnen bieden; dit leidt ertoe dat er nog onvoldoende doelmatig wordt omgegaan met de beschikbare lC-capaciteit in de zin dat in veel gevallen patiënten een potentieel zwaarder zorgaanbod krijgen aangeboden dan zij feitelijk behoeven. Ook is er in een aantal gevallen onvoldoende aansluiting tussen het opname- en ontslagbeleid op de ICU en het beleid op de overige afdelingen in het ziekenhuis zoals de verpleegafdeling, de verkoever en de operatiekamer. Naar mijn beoordeling is een belangrijke oorzaak dat in veel gevallen het IC-beleid nog niet wordt gezien als integraal onderdeel van het ziekenhuisbeleid; ook is er nog maar in beperkte mate sprake van regionale afstemming. </antwoord>
      <antwoord nummer="5">Ja. In 1995 is de opleiding tot intensivist van start gegaan. In 1997 waren 450 intensivisten in ziekenhuizen werkzaam (Brancherapport 1998). Dit aantal bevat veel retrograde erkenningen. Volgens inschattingen van de Nederlandse Intensivisten Vereniging (NIV) hebben circa 60 personen de opleiding tot intensivist gevolgd. Het NIV heeft de inschatting dat er ongeveer 250 intensivisten effectief werkzaam zijn op een IC, waarbij zij «effectief» vertalen als «ten minste 25% van de werktijd». Over het aantal intensivisten dat daadwerkelijk als hoofdbehandelaar op een ICU werkt, zijn geen cijfers voorhanden. Het aanstellen van een intensivist heeft gevolgen voor de werkzaamheden van andere specialismen op de ICU: de intensivist neemt immers de verantwoordelijkheden voor de patiënten op de IC over. Wanneer de aanstelling gebeurt binnen een maatschap, dan leveren anderen hiervoor inkomen in. Om te voorkomen dat het aanstellen van intensivisten tot een inkomensdaling van de andere specialisten binnen de maatschap leidt, worden veel intensivisten door het ziekenhuis betaald. Zij zijn in feite in loondienst van het ziekenhuis. </antwoord>
      <antwoord nummer="6">Uiteraard dient er op een zorgzware afdeling als de IC-afdeling continu gekwalificeerd personeel te werken. Dat is in ons land gelukkig ook het geval. Het is niet zo dat de kwaliteit van zorg op een IC enkel gegarandeerd kan worden door de aanwezigheid van een intensivist. De meerwaarde van de aanwezigheid van een intensivist wordt mede bepaald door het zorgniveau van de IC. Het is de eigen verantwoordelijkheid van de ziekenhuizen om invulling te geven aan het zorgniveau van de IC en om te besluiten intensivisten aan te stellen. Wil een ziekenhuisbestuur een 24-uurs bezetting realiseren met intensivisten, dan geldt de noodzaak van 5 personen. </antwoord>
      <antwoord nummer="7">Met de Kwaliteitswet Zorginstellingen is de verantwoordelijkheid voor het leveren van kwalitatief goede, verantwoorde zorg gelegd bij het ziekenhuisbestuur. Wanneer, in incidentele gevallen, het vermoeden bestaat dat de geleverde kwaliteit ondermaats is, kan ik een beroep doen op de Inspectie. Daarvan is hier geen sprake. IC-geneeskunde is een terrein dat in beweging is. We hebben te maken met nieuwe ontwikkelingen en mogelijkheden die de kwaliteit van de zorg ten goede komen. Een voorbeeld daarvan is de nieuwe specialisatie tot intensivist. De aanwezigheid van een intensivist als hoofdbehandelaar kan een positief effect hebben op het professionele beleid op een IC. Deze ontwikkelingen impliceren niet dat de zorgverlening die tot dan toe plaats vond, van slechte kwaliteit is. Verbetering is evenwel altijd mogelijk. </antwoord>
      <noten afkomstig="antwoord"/>
   </antwoorden>
</kvr>
