<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid O.P.G. Vos (VVD) aan de staatssecretaris van Landbouw, Natuurbeheer en Visserij over de op 1 maart jl. bereikte afspraken met de visserijsector. (Ingezonden 14 maart 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13408
</item>
         <item attribuut="Rubriek">Internationale betrekkingen (Europese Unie) Visserij (Zeevisserij)</item>
         <item attribuut="Trefwoorden">EU Zeevisserij</item>
         <item attribuut="Vindplaats">Kamervragen met antwoord 2000-2001, nr. 950, Tweede Kamer</item>
         <item attribuut="Vraagnr_bij_indiening">2000107990</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="VVD">O.P.G. Vos</persoon>
         </item>
         <item attribuut="Datum_reaktie">2001-03-28</item>
         <item attribuut="Datum_indiening">2001-03-14</item>
         <item attribuut="Document-id">KVR13408</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1977" allpagenumbers="1977 1978" vetnummer="2000107990" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13408" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="950" onderwerp="" indiendatum="2001-03-14">
         <vrager partij="VVD" oorsprong="parlement">O.P.G. Vos</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2001-03-28">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Hoe verklaart u dat eerst in het licht van de blokkade door u uitvoering wordt gegeven aan de eerder toegezegde tegemoetkoming aan de opvarenden van visserijschepen in de betaling van sociale premies? </vraag>
      <vraag nummer="2">Weet u dat in België een aparte compensatieregeling is getroffen voor vissers die gedupeerd worden door de gesloten gebieden? </vraag>
      <vraag nummer="3">Wilt u, mede in overleg met uw Belgische collega voor visserijzaken, de Kamer informeren over de totstandkoming en de inhoud van de voornoemde regeling en daarbij tevens uiteenzetten of die regeling ook voor de Nederlandse vissers kan worden toegepast? </vraag>
      <vraag nummer="4">Moet niet binnen het gemeenschappelijk visserijbeleid c.q. de Europese interne markt het uitgangspunt worden gehanteerd van gelijke behandeling van gelijksoortige gevallen? </vraag>
      <vraag nummer="5">Zou dat niet moeten betekenen dat de Nederlandse vissers, mede ter voorkoming van concurrentienadeel, tevens aanspraak kunnen maken op een vergelijkbare regeling als hun Belgische collega’s? </vraag>
      <vraag nummer="6">Hoe verhoudt zich het door u aangekondigde samenhangende pakket van herstelmaatregelen tot de initiatieven die de Europese visserijraad respectievelijk de Europese Commissie zullen treffen in het kader van het kabeljauwherstelplan? </vraag>
      <vraag nummer="7">Wanneer zult u beginnen met de inventarisatie van de ecologische en de economische schade die de natuur en de Nederlandse vissers ten gevolge van de gesloten gebieden lijden? </vraag>
      <vraag nummer="8">Bent u nog steeds bereid, dit ter uitvoering van de motie-Herrebrugh/Vos , de resultaten van de genoemde inventarisatie aan de Europese commissie aan te bieden gericht op het nemen van maatregelen? </vraag>
      <noten afkomstig="vraag">
         <noot nummer="1"/>
         <noot nummer="1" documenttype="Kamerstuk" kamerstuk-id="21 501-17" documentnummer="98">Kamerstuk 21 501-17, nr. 98</noot>
      </noten>
   </vragen>
   <antwoorden aantal="7">
      <antwoord nummer="1">In het kader van het Brandstofpakket dat in oktober vorig jaar werd vastgesteld is toegezegd dat de premie over 2000 van het Sociale Fonds voor Maatschapvissers (gedeeltelijk) zou worden vergoed onder voorbehoud van Europese goedkeuring. Los van het gegeven dat een dergelijke bijdrage pas kan worden uitgekeerd na afloop van het premiejaar 2000, is de afgelopen maanden ook met de sector overlegd over de samenstelling van de groep potentieel begunstigden voor deze bijdrage. Pas na mijn besluit hierover kon in februari de ministeriële regeling hiertoe opgesteld worden, die ter goedkeuring moet worden voorgelegd aan de Europese Commissie. De sluiting van gebieden in de Noordzee ter bescherming van kabeljauw ging van start in de periode voordat de procedure rond de bovengenoemde regeling was afgerond. Vanwege de extra problemen die de sluiting van gebieden opleverde voor de visserijsector, heb ik besloten om de toegezegde sociale premies versneld uit te keren. Dit nog steeds onder voorbehoud van goedkeuring door de Europese Commissie. Er is hierbij dus sprake van een versnelling van uitbetaling van toegezegde gelden, en geenszins een verlate uitvoering van een toezegging. </antwoord>
      <antwoord nummer="2">Ja. </antwoord>
      <antwoord nummer="3">In België is naar aanleiding van een voorstel vanuit de visserijsector een ministerieel besluit genomen tot het instellen van een tijdelijke, verplichte stillegging van bepaalde categorieën van vissersvaartuigen. Hierbij wordt aan de betrokken schipper/eigenaren en hun opvarenden een premie toegekend voor het niet vissen gedurende 20 dagen binnen de periode van sluiting van gebieden in het kader van de noodmaatregelen voor de kabeljauw. Per schip wordt een premie uitgekeerd aan de eigenaar van het schip (afhankelijk van het tonnage). Daarnaast wordt een premie uitgekeerd aan de bemanningsleden bovenop de werkeloosheidsuitkering die deze bemanningsleden ontvangen. België heeft toestemming gekregen om vanuit het voor België beschikbare deel van het Europese structuurfonds voor de visserij (FIOV) Europese medefinanciering te krijgen voor de uitgaven in het kader van deze stilligregeling. In deze FIOV-verordening is evenwel voor dergelijke stilligmaatregelen een maximum aan Europese medefinanciering ingebouwd van 1 mln euro of 4% van het voor een lidstaat in de FIOV-periode (2000–2006) beschikbare budget. Dit maximum in samenhang met de (geringe) omvang van de Belgische vloot leidt tot een Europese bijdrage van 50% in de kosten van de Belgische stilligregeling. De aanzienlijke grotere omvang van de Nederlandse vloot zou in combinatie met dit maximum voor Europese medefinanciering leiden tot een in verhouding veel geringere Europese medefinanciering dan bij de Belgische regeling mogelijk is. Tijdens het debat op 15 februari en in mijn brief van 1 maart jl. (TK 2000/2001, 21 501-17, nr. 104) heb ik reeds aangegeven dat ik een compensatie voor een stilligregeling afwijs. Mijn belangrijkste overweging daarbij is dat bij conserverende maatregelen geen compensatie past. </antwoord>
      <antwoord nummer="4 en 5">Binnen het Gemeenschappelijk Visserijbeleid bepaalt de FIOV-Verordening voor welke maatregelen overheidssteun gegeven mag worden. Deze Verordening is voor heel Europa gelijk. Het is evenwel de bevoegdheid van de lidstaten om te besluiten welke maatregelen in hun lidstaat toegepast zullen worden. Hieraan liggen internationale afwegingen ten grondslag. </antwoord>
      <antwoord nummer="6">In het akkoord dat 1 maart met de vissers is gesloten is opgenomen dat voor 1 juli een verkenning van mogelijkheden voor een omvattend en meerjarig kabeljauwherstelplan Noordzee zal worden gehouden. Het is de bedoeling dat ervaring wordt opgedaan met de invoering en uitvoerbaarheid van: – Selectiviteitsverhogende aanpassingen aan de netten – Tijdelijke sluiting van gebieden waar een overmaat aan jonge kabeljauw aanwezig is – Reductie van visserijinspanning door stilligschema’s. Deze verkenning loopt vooruit op technische maatregelen ter verhoging van de selectiviteit van verschillende nettypen die de Commissie voornemens is nog dit jaar in te voeren. Indien goede ervaring wordt opgedaan met deze technische maatregelen zouden deze logischerwijs ook onderdeel kunnen uitmaken van het structurele kabeljauwherstelplan waarover in de loop van 2001 door de Visserijraad zal worden besloten. Ook de maatregel van de real-time-closures ter voorkoming van omvangrijke, tijdelijke bijvangst van juveniele kabeljauw zou onderdeel kunnen zijn van het meerjarenherstelplan. </antwoord>
      <antwoord nummer="7">Voor wat betreft de motie Herrebrugh/Vos betreffende een inventarisatie van de economische gevolgen voor de sector en de uitwerking van het visverbod voor het kabeljauwbestand is inmiddels LEI en RIVO verzocht om daarvoor gegevens aan te leveren. </antwoord>
      <antwoord nummer="8">Ja. </antwoord>
      <noten afkomstig="antwoord"/>
   </antwoorden>
</kvr>
