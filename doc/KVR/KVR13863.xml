<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (VVD) aan de ministers van Sociale Zaken en Werkgelegenheid en van Economische Zaken over fonds-CAO's. (Ingezonden 2 mei 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13863
</item>
         <item attribuut="Inhoud">Vragen over de eisen die gesteld worden aan algemeenverbindendverklaring van de fonds-CAO's, op grond van de regels die zijn neergelegd in het Besluit fondsen en spaarregelingen en het toetsingskader AVV.</item>
         <item attribuut="Rubriek">Bedrijfsleven en industrie (Bedrijfsresultaten) Inkomen en rechtspositie (Arbeidsovereenkomsten en CAO's)</item>
         <item attribuut="Trefwoorden">CAO's Verslaggeving ondernemingen</item>
         <item attribuut="Vindplaats">Kamervragen met antwoord 2000-2001, nr. 1351, Tweede Kamer</item>
         <item attribuut="Vraagnr_bij_indiening">2000110330</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="VVD">Wilders</persoon>
         </item>
         <item attribuut="Datum_reaktie">2001-06-15</item>
         <item attribuut="Datum_indiening">2001-05-02</item>
         <item attribuut="Document-id">KVR13863</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2819" allpagenumbers="2819 2820" vetnummer="2000110330" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13863" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1351" onderwerp="" indiendatum="2001-05-2">
         <vrager partij="VVD" oorsprong="parlement">Wilders</vrager>
         <vraagt-aan>de ministers van Sociale Zaken en Werkgelegenheid en van Economische Zaken</vraagt-aan>
      </vraagdata>
      <antwoorddata antwoorddatum="15 juni 2001), zie ook Aanhangsel Handelingen nr. 1246, vergaderjaar 2000–2001">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Is het waar dat fonds-CAO’s in het kader van het Besluit fondsen en spaarregelingen en het Toetsingskader AVV jaarlijks een verslag dienen op te stellen van het vermogen van het fonds en de ontwikkelingen gedurende het boekjaar (de jaarrekening)? Dient in deze jaarverslagen en jaarrekeningen tevens rekenschap te worden gegeven van het gevoerde beleid? </vraag>
      <vraag nummer="2">Liggen de jaarverslagen en jaarrekeningen van deze fonds-CAO’s voor betrokken werkgevers en werknemers ter inzage bij uw ministerie, te weten het Centraal Kantoor van de Arbeidsinspectie? </vraag>
      <vraag nummer="3">Bent u van mening dat, zeker als het gaat om algemeen verbindend verklaarde (fonds-CAO’s, er sprake dient te zijn van volledige transparantie en de financiële middelen besteed dienen te worden aan de doelstellingen zoals opgenomen in de (fonds-)CAO’s? </vraag>
      <vraag nummer="4" voetnoot="1">Bent u bereid de Kamer inzage te geven in de jaarverslagen en jaarrekeningen van alle in de bijlage bij deze vragen opgenomen lijst van algemeen verbindend verklaarde Sociale-, Opleidings- en Collectieve Belangenfondsen, voor de jaren 1997, 1998, 1999 en 2000? <voetnoot nummer="1"/>
      </vraag>
      <vraag nummer="5">Is het u bekend dat deze fondsgelden, die veelal bestaan uit een percentage van de loonsom, vaak (groten)deels gaan naar werknemers- en werkgeversorganisaties? Bent u tevens bereid te bevorderen dat de Kamer inzage krijgt in de financiële jaarverslagen en jaarrekeningen van het FNV, CNV, de Unie MHP, VNO-NCW en MKB Nederland voor de jaren 1997, 1998, 1999 en 2000? </vraag>
      <vraag nummer="6">In hoeverre verdragen algemeen verbindend verklaarde Sociale-, Opledings- en Collectieve Belangenfondsen zich met de mededingingsregels? Is het verbod van artikel 6 van de Mededingingswet van toepassing op dergelijke, algemeen verbindend verklaarde (fonds-) CAO’s, c.q. onderdelen daarvan, bijvoorbeeld de verplichte winkelnering, bij de besteding van de fondsen? </vraag>
      <vraag nummer="7">Heeft de Nederlandse Mededingingsautoriteit (NMa) een taak dan wel bevoegdheid op het gebied van collectieve arbeidsovereenkomsten in het algemeen en de ge’avvde (fonds-)CAO’s in het bijzonder? Zo ja, onderneemt de NMa al activiteiten op het gebied van de ge’avvde (fonds-)CAO’s? </vraag>
      <vraag nummer="8">Is de recent door de minister van Economische Zaken aan de Tweede Kamer aangeboden wijziging van de Mededingingswet van invloed op de mededingingsregels inzake CAO’s en het algemeen verbindend verklaren van Sociale-, Opleidings- en Collectieve Belangenfondsen? </vraag>
      <noten afkomstig="vraag">
         <noot nummer="1">Bijlagen onderhands aan bewindspersonen toegezonden</noot>
      </noten>
   </vragen>
   <antwoorden aantal="6">
      <antwoord nummer="1">Op grond van het Besluit Fondsen en spaarregelingen gelden de genoemde verplichtingen voor besturen van fondsen, waarbij sprake is van een inhouding op het loon van de werknemer. Op grond van het AVV-Toetsingskader gelden dergelijke verplichtingen voor het bestuur van in een avv’de cao geregelde fondsen ook ingeval geen sprake is van inhouding op het loon van de werknemer. </antwoord>
      <antwoord nummer="2">Jaarverslagen en jaarrekeningen van fonds-cao’s, waarop het Besluit fondsen en spaarregelingen van toepassing is, dienen op een desbetreffend verzoek door het fondsbestuur ter beschikking te worden gesteld van betrokken werkgevers en werknemers. Waar het gaat om betreffende cao’s, welke algemeen verbindend verklaard zijn dienen de jaarstukken te worden gezonden aan het Centraal kantoor van de Arbeidsinspectie. </antwoord>
      <antwoord nummer="3">Voor betrokkenen/belanghebbenden moet transparantie bestaan over de bestemming en de besteding van de middelen. Mede om die reden dienen de betrokken fondsbesturen de jaarverslagen en jaarrekeningen toe te zenden aan het Centraal Kantoor van de Arbeidsinspectie. Uiteraard dienen de bestedingen conform de doelstellingen te geschieden. </antwoord>
      <antwoord nummer="4">Het Toetsingskader algemeen verbindend verklaring van cao-bepalingen (Stcrt. 1998, nr. 240), waarin regels zijn vastgelegd die gelden bij het algemeen verbindend verklaren van cao-bepalingen, is op 1 januari 1999 in werking getreden. Het Toetsingskader heeft geen terugwerkende kracht. De bedoelde jaarstukken van de jaren voor 1999 zijn niet systematisch bij de Arbeidsinspectie verzameld. Aan het algemeen verbindend verklaren van fondsbepalingen is met ingang van 1999 (AVV-Toetsingskader) o.m. de voorwaarde verbonden dat het bestuur van het fonds jaarlijks een verslag opstelt en publiceert. Dit verslag en de verklaring omtrent de rechtmatigheid daarvan dienen aan het Centraal Kantoor van de Arbeidsinspectie te worden gezonden. Bij de behandeling van de begroting van het Ministerie van Sociale Zaken en Werkgelegenheid (d.d. 6 en 7 december 2000) heb ik naar aanleiding van vragen van de heer Wilders aan de Kamer bericht dat er een monitor van fondsen-cao’s plaatsvindt. Deze monitor heeft betrekking op de jaarstukken 1999, die aan de Arbeidsinspectie zijn toegezonden. Ik heb toegezegd de Kamer op basis van genoemde monitor medio 2001 te zullen informeren over het inkomsten- en bestedingspatroon van sociale fondsen. (Kamerstukken II 2000/01, 27 400, nr. 50). Deze monitor-rapportage heeft betrekking op de jaarverslagen over het jaar 1999. Over het jaar 2000 zijn nog geen jaarstukken beschikbaar. De jaarverslagen en jaarrekeningen van fondsen zijn stukken ten aanzien waarvan in verschillende opzichten sprake kan zijn van vertrouwelijke gegevens en daarmee samenhangende restricties t.a.v. openbaar maken c.q. beschikbaar stellen. Aan de Tweede Kamer kunnen desgevraagd dergelijke stukken vertrouwelijk ter beschikking worden gesteld. In dat geval zullen de betrokken besturen daarover worden geïnformeerd. </antwoord>
      <antwoord nummer="5">CAO-afspraken m.b.t. financiering van apparaatskosten van de contracterende organisaties, zoals bijv. de financiering van de kosten van het eigenlijke cao-overleg zelf, worden niet algemeen verbindend verklaard. Wel is het mogelijk dat in voorkomende gevallen vanuit ook algemeen verbindend verklaarde fondsen voor het realiseren van voorzieningen conform de doelstellingen van die fondsen inzet en expertise vanuit die organisaties wordt bekostigd. Wat betreft het tweede deel van de vraag wijs ik erop dat de overheid niet beschikt over de jaarstukken van de genoemde organisaties en ook geen titel heeft op grond waarvan beschikbaarstelling van deze stukken kan worden gevraagd. </antwoord>
      <antwoord nummer="6, 7 en 8">In de memorie van toelichting bij de Mededingingswet is aangegeven dat het verbod van artikel 6, eerste lid van de Mededingingswet, in aansluiting op het Europeesrechtelijk kartelverbod niet van toepassing is op overeenkomsten tussen werkgevers en werknemers resp. werkgevers- en werknemersorganisaties voorzover het betreft lonen en andere arbeidsvoorwaarden in de zin van de Wet op de collectieve arbeidsovereenkomst (Kamerstukken II 1995/96, 24 707, nr. 3). In de memorie van toelichting bij het wetsvoorstel tot wijziging van de Mededingingswet i.v.m. het omvormen van de Nederlandse mededingingsautoriteit tot zelfstandig bestuursorgaan (Kamerstukken II 2000/2001, 27 639, nr. 3) is aangegeven dat het verbod van artikel 81, eerste lid, van het EG-Verdrag niet van toepassing is op afspraken in cao’s over lonen en arbeidsvoorwaarden. Ook is bijzondere aandacht besteed aan de afbakening van de reikwijdte van de Mededingingswet en daarmee van de taak van de NMa wat betreft het terrein van collectieve arbeidsovereenkomsten. Daarbij is aangegeven dat onder arbeidsvoorwaarden in het kader van CAO’s in ieder geval wordt verstaan: – afspraken betreffende de beloning, pensioenen, voorzieningen in geval van ziekte, arbeidsongeschiktheid of werkloosheid, arbeidsomstandigheden, arbeids- en rusttijden, waaronder de arbeidsduur, verlof, werkgelegenheid, medezeggenschap en scholing van werknemers (inclusief(re)integratie) dan wel afspraken die daarvoor rechtstreeks van belang zijn. Aansluitend op de EU-regelgeving en jurisprudentie (uitspraken inzake de gevoegde zaken Albany, Brentjes, Drijvende Bokken) vallen dergelijke cao-afspraken niet onder de reikwijdte van de mededingingsregels. In cao’s worden diverse voorzieningen overeengekomen die worden gerealiseerd door daartoe ingestelde fondsen. Het gaat daarbij om voorzieningen op sociaal terrein zoals bijv. scholing, reïntegratie, inkomensvoorzieningen in geval van ziekte, arbeidsongeschiktheid, vervroegd uittreden. Ook als zodanige cao-afspraken algemeen verbindend worden verklaard, verdragen zij zich met de Mededingingswet. De essentie van het voorstel van wet tot wijziging van de Mededingingswet in verband met het omvormen van de NMa tot zelfstandig bestuursorgaan is dat de Minister van Economische Zaken aan de directeur-generaal van de NMa geen instructies met betrekking tot beslissingen in individuele gevallen meer kan geven. In de reikwijdte van die wet brengt het wetsvoorstel echter geen verandering, niet wat cao’s betreft en ook niet wat algemeen verbindend verklaarde cao’s betreft. </antwoord>
      <noten afkomstig="antwoord"/>
   </antwoorden>
</kvr>
