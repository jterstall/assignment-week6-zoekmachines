<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over mogelijke betrokkenheid van fabrikant Organon bij het omstreden onderzoek naar de anticonceptiepil. (Ingezonden 20 november 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19220
</item>
         <item attribuut="Inhoud">Vragen naar aanleiding van onder meer een bericht in NRC Handelsblad van 16 november 2003 over mogelijke manipulatie van de resultaten van een onderzoek naar de anticonceptiepil, waarbij fabrikant Organon is betrokken en waarbij het risico op trombose kleiner zou zijn voorgesteld dan dit in werkelijkheid is. In zijn antwoord verwijst minister Hoogervorst (VWS) naar zijn antwoorden op eerdere vragen van hetzelfde Kamerlid over hetzelfde onderwerp (zie Aanhangsel van de Handelingen 2003-2004, nr. 423).</item>
         <item attribuut="Rubriek">Communicatie, media en informatievoorziening (Reclame) Gezondheidszorg (Geneesmiddelen) Wetenschap en technologie (Toegepast onderzoek)</item>
         <item attribuut="Trefwoorden">Anticonceptiemiddelen Geneesmiddelen Reclame Toegepast onderzoek</item>
         <item attribuut="Vindplaats">Kamervragen met antwoord 2003-2004, nr. 598, Tweede Kamer</item>
         <item attribuut="Vraagnr_bij_indiening">2030403360</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2004-01-12</item>
         <item attribuut="Datum_indiening">2003-11-20</item>
         <item attribuut="Document-id">KVR19220</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1275" allpagenumbers="1275 1276" vetnummer="2030403360" code="0304tkkvr598" lopendefooter="Tweede Kamer, vergaderjaar 2003–2004, Aanhangsel" filenaam="KVR19220" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="598" onderwerp="" indiendatum="2003-11-20">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="12 januari 2004), zie ook Aanhangsel Handelingen nr. 423, vergaderjaar 2003–2004">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van berichten over het omstreden onderzoek naar de anticonceptiepil, waarbij fabrikant Organon betrokken is? <voetnoot nummer="1"/>
      </vraag>
      <vraag nummer="2">Wat vindt u van de reactie van het Academisch Medisch Centrum in Amsterdam dat «de resultaten van het onderzoek biologisch significant zijn en de relatie met het tromboserisico nog moet worden onderzocht», terwijl had moeten staan «dat de gemeten bloedwaarden in overeenstemming zijn met de epidemiologische onderzoeken die op een hoger tromboserisico van de derdegeneratiepil duiden»? Vindt u dit verantwoord? </vraag>
      <vraag nummer="3">Hebt u zicht op mogelijke schade die bij patiënten optreedt als gevolg van manipulatie van onderzoeksresultaten door de farmaceutische industrie? Welke rol ziet u voor de overheid weggelegd om deze manipulaties tegen te houden? </vraag>
      <vraag nummer="4">Deelt u de stelling dat de financiële betrokkenheid van de farmaceutische industrie bij medisch-wetenschappelijke onderzoeken tot dit soort uitwassen kan leiden en eventueel de veiligheid van patiënten in gevaar brengt? Welke mogelijkheden hebt u om de invloed van de farmaceutische industrie op medisch-wetenschappelijke onderzoeken in te perken? </vraag>
      <vraag nummer="5">Vindt u het correct dat European Medicines Evaluation Agency (EMEA) de industrie aanvullende vragen stelt over medicijnen zonder tussenkomst van een publiek orgaan? Deelt u de stelling dat bij de farmaceutische industrie sprake is van winstoogmerk en commerciële belangen zwaar wegen? Bent u bereid in Europees verband de werkwijze van EMEA aan de orde te stellen? </vraag>
      <noten afkomstig="vraag">
         <noot nummer="1" datum="2003-11-16" bron="Argos, 14 november jl. en NRC-Handelsblad">Argos, 14 november jl. en NRC-Handelsblad, 16 november 2003</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ten algemene vind ik het niet verantwoord dat onderzoeksresultaten niet juist worden weergegeven. Volgens de Inspectie voor de Gezondheidszorg is hier echter in strikte zin geen sprake van omdat beide conclusies wetenschappelijk verdedigbaar zijn. Wel lijkt de tweede conclusie meer inzicht te geven in de potentiële betekenis van genoemde studie. </antwoord>
      <antwoord nummer="3">Volgens de Inspectie voor de Gezondheidszorg is hier geen sprake van manipulatie maar hooguit van een te beperkte interpretatie van de onderzoeksresultaten. Dat laatste is echter niet verboden. Indien men aanwijzingen heeft voor manipulatie van onderzoeksgegevens, dient men de Inspectie voor de Gezondheidszorg hiervan op de hoogte te brengen. Deze kan dan eventueel actie ondernemen. </antwoord>
      <antwoord nummer="4">Ik zie enerzijds het belang dat de farmaceutische industrie heeft bij gunstige onderzoeksresultaten, anderzijds zie ik het belang dat patiënten hebben bij de ontwikkeling van nieuwe geneesmiddelen door diezelfde industrie. Ik vind het dan ook niet per definitie ongewenst dat geneesmiddelenonderzoek door de industrie wordt gefinancierd, mits dit onderzoek objectief en onafhankelijk kan worden uitgevoerd. Bij de beoordeling van onderzoeksprotocollen door een medisch-ethische toetsingscommissie komt dit aspect aan bod, met name bij het beoordelen van eventuele publicatiebeperkingen en bij het beoordelen van vergoedingen aan de onderzoekers. Daarnaast is in het wetsvoorstel tot wijziging van de Wet medisch-wetenschappelijk onderzoek met mensen, dat onlangs in uw kamer is besproken, een bepaling opgenomen die de door de onderzoeker of instelling te ontvangen vergoeding beperkt tot een bedrag dat in redelijke verhouding staat tot de aard, de omvang en het doel van het onderzoek. Tot slot gelden bij medisch-wetenschappelijk onderzoek met geneesmiddelen de aspecten van Good Clinical Practice. In het boekje «Internationaal richtsnoer voor Good Clinical Practice voor het onderzoek met geneesmiddelen, Vertaling naar de Nederlandse praktijk» (herziene versie, augustus 2002, uitgegeven door de GCP-begeleidingscommissie) wordt met betrekking tot de publicatie van onderzoeksresultaten bepaald dat publicatie van de onderzoeksresultaten maximaal gedurende drie maanden door de opdrachtgever van het onderzoek kan worden opgehouden. Verder valt hier te lezen dat indien de opdrachtgever deze termijn wenst te overschrijden, dit alleen kan indien hiermee aantoonbare én zwaarwegende belangen voor de opdrachtgever gemoeid zijn. Indien er sprake is van uiteenlopende interpretaties van de onderzoeksresultaten wordt zowel de visie van de onderzoekers als die van de opdrachtgever in de publicatie opgenomen. Het recht om te publiceren mag niet blijvend worden uitgesloten. Een laatste controle van het onderzoek vindt nog plaats in het geval voor het bewuste geneesmiddel een verzoek om registratie wordt ingediend. Alle onderzoeken en de resultaten daarvan worden dan aan een deskundig oordeel onderworden door de registratieautoriteit. </antwoord>
      <antwoord nummer="5">Ik heb geen enkel bezwaar tegen de handelwijze van de EMEA. De EMEA is bij uitstek het publieke orgaan dat in dergelijke gevallen bevoegd is, ik zie geen aanleiding om de werkwijze van EMEA in Europa aan de orde te stellen. </antwoord>
      <noten afkomstig="antwoord"/>
   </antwoorden>
</kvr>
