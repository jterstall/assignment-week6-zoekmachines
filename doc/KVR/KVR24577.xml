<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Economische Zaken en de staatssecretaris van Onderwijs, Cultuur en Wetenschap, mevrouw Van der Laan, over het mogelijke NMa onderzoek «ticketbranche». (Ingezonden 23 november 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24577
</item>
         <item attribuut="Inhoud">Nadere vragen over bedrijfsmatige zwarte handel en over een mogelijke monopoliepositie onder de aanbieders van tickets voor culturele evenementen en concerten. Zie ook Aanhangsel van de Handelingen II. 2005-2006, nr. 344.</item>
         <item attribuut="Rubriek">Consument (Consumentenprijzen) Cultuur en taal (Overig) Handel en economie (Mededinging) Vrijetijdsbesteding (Overig)</item>
         <item attribuut="Trefwoorden">Cultuur Mededinging Prijzen</item>
         <item attribuut="Vindplaats">Kamervragen met antwoord 2005-2006, nr. 591, Tweede Kamer</item>
         <item attribuut="Vraagnr_bij_indiening">2050603620</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-12-22</item>
         <item attribuut="Datum_indiening">2005-11-23</item>
         <item attribuut="Document-id">KVR24577</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1259" allpagenumbers="1259 1260" vetnummer="2050603620" code="0506tkkvr591" lopendefooter="Tweede Kamer, vergaderjaar 2005–2006, Aanhangsel" filenaam="KVR24577" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="591" onderwerp="" indiendatum="2005-11-23">
         <vrager partij="SP" oorsprong="parlement">Gerkens</vrager>
         <vraagt-aan>de minister van Economische Zaken en de staatssecretaris van Onderwijs, Cultuur en Wetenschap, mevrouw Van der Laan,</vraagt-aan>
      </vraagdata>
      <antwoorddata antwoorddatum="2005-12-22">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de staatssecretaris van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Heeft u al een antwoord ontvangen op uw verzoek aan de NMa om na te gaan of een onderzoek nodig is naar de bedrijfsmatige zwarte handel in tickets voor culturele evenementen, en de mogelijke monopoliepositie onder reguliere ticketaanbieders? Zo ja, hoe luidt dat antwoord, en welke overwegingen hebben geleid tot dat besluit? Zo neen, wanneer verwacht u een antwoord? </vraag>
      <vraag nummer="2" voetnoot="1">Herinnert u zich uw antwoord op eerdere schriftelijke vragen <voetnoot nummer="1"/>dat de bereikbaarheid voor het publiek van culturele evenementen niet in het geding komt, omdat kaartjes in de reguliere markt aan het begin van de verkoop voor iedereen beschikbaar zijn? Waarom kijkt u echter alleen naar het begin van de verkoop? Onderschrijft u het feit dat er minder kaartjes zijn voor de fans, tegen de normale prijs, wanneer zwarthandelaren grote hoeveelheden kaartjes opkopen? Zo ja, wat gaat u hieraan doen? Zo neen, waarom niet? </vraag>
      <vraag nummer="3" voetnoot="2">Bent u bereid om de gereguleerde zwarte handel via websites <voetnoot nummer="2"/>waarbij contactgegevens simpelweg op de website vermeldt zijn, aan banden te leggen? Zo neen, waarom niet? </vraag>
      <vraag nummer="4">Bent u op de hoogte van het feit dat de Belgische minister van Economische Zaken aan een gedragscode werkt, waarbij de naam van de verkoper en de koper op het ticket worden vermeld, zodat het mogelijk is te controleren welke personen regelmatig kaartjes kopen, zonder zelf daadwerkelijk het culturele evenement te bezoeken? </vraag>
      <vraag nummer="5">Bent u bereid bij uw Belgische collega te informeren op welke wijze hij de kaartverkoop via de zwarte markt aan banden gaat leggen? </vraag>
      <vraag nummer="6">Deelt u de mening dat op deze wijze stromannen, die werken voor de bedrijfsmatige zwarte handel via internet kunnen worden opgespoord en vervolgd? Zo ja, bent u bereid een dergelijk systeem, naar analogie van de Belgische plannen, ook in Nederland in te voeren? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="344" documentjaargang="2005-2006">Aanhangsel Handelingen, nr. 344, vergaderjaar 2005–2006.</noot>
         <noot nummer="2">Zie www.budgetticket.nl en www.tickets4u.nl</noot>
      </noten>
   </vragen>
   <antwoorden aantal="6">
      <antwoord nummer="1" voetnoot="1">Ja. De NMa heeft mij antwoord gegeven met brief van 24 november 2005, waarvan ik u hierbij een afschrift doe toekomen. <voetnoot nummer="1"/>De NMa doet hierin de uitspraak dat de Mededingingswet niet van toepassing is in de situatie waarin bedrijven tickets opkopen bij reguliere aanbieders en (ver) boven de oorspronkelijke prijs verkopen. Bij die uitspraak heeft de NMa mij de volgende toelichting gegeven. Haar uitspraak heeft met name betrekking op het doorverkopen als zodanig. Het is evenwel niet op voorhand uit te sluiten dat sprake zou kunnen zijn van verboden kartelvorming dan wel een inbreuk op het verbod van misbruik van een economische machtspositie door handelaren die tickets doorverkopen. De NMa heeft echter geen aanwijzingen voor kartelvorming door zulke handelaren. Ook misbruik van een economische machtspositie door een handelaar die tickets doorverkoopt is naar het oordeel van de NMa hoogst onwaarschijnlijk, aangezien zelfs voor één enkel concert in het algemeen een groot aantal van zulke handelaren actief zijn (organisatoren van evenementen ontmoedigen doorverkoop in het algemeen door slechts een beperkt aantal kaartjes per persoon te verkopen). Veeleer is de hoge prijs die handelaren bij doorverkoop kunnen rekenen voor de kaartjes een gevolg van een mismatch in vraag en aanbod. Optredens van populaire artiesten zijn schaars, waardoor bij de huidige prijsniveaus de vraag hoger is dan het aanbod. Hierdoor kan er een markt voor doorverkoop van tickets ontstaan. De Mededingingswet is niet het geëigende instrument om het ontstaan van dergelijke markten als zodanig te verhinderen. Tot zover de toelichting van de NMa. </antwoord>
      <antwoord nummer="2">Ja, ik herinner mij dat antwoord. Ik kijk naar de aanvang van de verkoop, omdat daarbij iedereen een gelijke kans heeft om kaarten te bemachtigen. Zoals ik in het eerdere antwoord heb aangegeven kan iedereen bij aanvang van de verkoop kaarten bemachtigen door bijvoorbeeld vroeg genoeg bij een verkooppunt aanwezig te zijn, telefonisch te bestellen of via internet te reserveren. Er zijn inderdaad minder kaartjes voor de fans beschikbaar tegen de normale prijs wanneer handelaren grote hoeveelheden kaarten opkopen. Dit is echter na de aanvang van de verkoop, waarbij iedereen een gelijke kans heeft gehad om kaarten te kopen voor de normale prijs. Ingrijpen acht ik zodoende niet noodzakelijk. </antwoord>
      <antwoord nummer="3">Of het gedrag van deze handelaren een overtreding inhoudt van de Mededingingswet moet van geval tot geval worden bekeken. Zoals ik in vraag 1 heb beantwoord, acht de NMa een dergelijke overtreding in dit soort gevallen onwaarschijnlijk. Is er wel sprake van een overtreding, dan kan er opgetreden worden. </antwoord>
      <antwoord nummer="4">Ik ben op de hoogte van het feit dat de Belgische minister van Economische Zaken met partijen in overleg is getreden om tot een gedragscode te komen, waarbij de naam van de verkoper en koper op het ticket worden vermeld. Om daadwerkelijk te controleren welke personen regelmatig kaartjes kopen zonder het evenement te bezoeken, zou het nodig zijn om zowel bij de verkoop de identiteit van alle kopers te controleren, als bij binnenkomst bij het concert de identiteit van alle bezoekers. Wanneer men alleen de identiteit van de bezoekers controleert, dupeert men alleen de eindgebruiker als diens naam niet overeenkomt met de naam die op het ticket staat. Daarmee heeft men nog niet gecontroleerd of degene wiens naam op het ticket staat daadwerkelijk de koper is, een handelaar kan bij aankoop namelijk een valse naam gebruiken. Er zou dus op beide momenten controle moeten plaatsvinden. Bij een concert met een groot aantal bezoekers is dit een onwerkbare situatie. Het controleren van de identiteit van alle kopers en alle bezoekers zal de wachttijden enorm vergroten. Deze handelwijze brengt dus enorme praktische problemen met zich mee. Ook zouden reguliere prijzen kunnen stijgen vanwege de extra kosten die door een dergelijk systeem worden veroorzaakt. </antwoord>
      <antwoord nummer="5">Ik houd de ontwikkelingen in België nauwlettend in de gaten, maar ben vanwege bovengenoemde praktische problemen niet overtuigd van de wenselijkheid en uitvoerbaarheid van een dergelijke gedragscode. </antwoord>
      <antwoord nummer="6">Alleen als tevens legitimatie bij aankoop een vereiste is, kan men eventueel stromannen identificeren. Ik heb hiervoor al aangegeven dat een dergelijke identificatie bij aankoop praktisch niet uitvoerbaar is. Bovendien is doorverkoop van kaarten geen strafrechtelijke overtreding. Van opsporing en vervolging in strafrechtelijke zin is dus geen sprake. Vandaar dat ik geen reden zie een dergelijk systeem in te voeren. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
