<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Justitie over spelelementen in tv-spelletjes. (Ingezonden 18 oktober 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12762
</item>
         <item attribuut="Inhoud">Vragen naar aanleiding van het RTL-programma 'Ja ik wil een miljonair' (RTL 4, week 40, 2000).</item>
         <item attribuut="Rubriek">Communicatie, media en informatievoorziening (Radio en televisie)</item>
         <item attribuut="Trefwoorden">Televisie</item>
         <item attribuut="Vindplaats">Kamervragen met antwoord 2000-2001, nr. 378, Tweede Kamer</item>
         <item attribuut="Vraagnr_bij_indiening">2000101110</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2000-12-12</item>
         <item attribuut="Datum_indiening">2000-10-18</item>
         <item attribuut="Document-id">KVR12762</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="781" allpagenumbers="781 782" vetnummer="2000101110" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12762" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="378" onderwerp="" indiendatum="2000-10-18">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="12 december 2000) Zie ook Aanhangsel Handelingen nr. 226, vergaderjaar 2000–2001.">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennisgenomen van het RTL-programma «Ja ik wil een miljonair»? <voetnoot nummer="1"/>
      </vraag>
      <vraag nummer="2" voetnoot="2">Herinnert u zich uw eerdere brief aan de Tweede Kamer <voetnoot nummer="2"/>waarin u uiteenzet dat zelfregulering op het gebied van dit soort gokspelletjes afdoende is indien aan een aantal voorwaarden is voldaan, zoals aan een maximum gebonden telefoonkosten en preventieve en repressieve maatregelen voor zorgvuldige omgang met selectie en deelname? Hoe ziet u in het licht van de gestelde voorwaarden dit programma? </vraag>
      <vraag nummer="3">Hoe ziet u in het kader van de Wet op de Kansspelen het in toenemende mate voorkomen van «spelelementen» in dit soort programma’s, zoals in onderhavig voorbeeld maar ook bij programma’s als Call TV, Weekend Miljonairs e.a.? Kunt u een inventarisatie geven van programma’s die zich van dit telefoongokken bedienen? </vraag>
      <vraag nummer="4">Deelt u de mening dat de Wet de op Kansspelen onverkort van toepassing dient te zijn op dit soort – en vergelijkbare TV- en radiospelletjes gezien het feit dat men met een inzet (in het genoemde voorbeeld voor f 1,99 per gesprek, waarbij geen gesprek plaatsvindt doch slechts 3 seconden computercontact) kon «wedden» op een kandidate waarbij de «winnaar» een BMW-cabrio kan krijgen? Zo neen, waarom niet? </vraag>
      <vraag nummer="5">Acht u het een tarief van f 1,99 van bedoeld spelletje nog binnen de perken van de voorwaarden van uw brief van 26 januari 2000? Zo ja, waarom? </vraag>
      <vraag nummer="6">Op welke wijze worden bij inbelspelletjes controles uitgeoefend op de wijze waarop de prijzen worden toebedeeld? Kunt u uiteenzetten hoeveel de «winst» is van een dergelijke exploitatie en hoeveel percentueel aan «prijzengeld» aan de bellers wordt uitgekeerd? Maken alle bellers evenveel kans op een prijs? </vraag>
      <vraag nummer="7">Hebben omroepen die deze «spelprogramma’s» uitbrengen voor de wijze van inrichting en exploitatie hiervan vergunning van de overheid? Zo neen, waarom niet? Zo ja, op welke wijze is dit georganiseerd en is er toezicht? </vraag>
      <vraag nummer="8">Hoe staat het met het in uw brief van 26 januari 2000 genoemde onderzoek naar de mate van toepasselijkheid van de Wet op Kansspelen? Bent u bereid bovengenoemde ontwikkeling hierbij te betrekken? </vraag>
      <vraag nummer="9">Bent u, wanneer mocht blijken dat genoemde spelletjes in strijd zijn met de Wet op de Kansspelen, bereid het Openbaar Ministerie te vragen tot vervolging over te gaan? Zo neen, waarom niet? </vraag>
      <noten afkomstig="vraag">
         <noot nummer="1">RTL 4, week 40, 2000</noot>
         <noot nummer="2" datum="2000-01-26" bron="Kamerstuk 24 557, nr. 31">Kamerstuk 24 557, nr. 31, 26 januari 2000</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Ja. Tijdens het programma «Ja, ik wil een miljonair» werden kijkers in de gelegenheid gesteld telefonisch aan te geven welke kandidate door de miljonair gekozen zou worden. Uit de bellers die op de juiste kandidate stemden, werd door een notaris de winnaar van een auto getrokken. Deze bepaling van de winnaar past binnen de kaders van de zelfregulering. Op het telefoonkostenaspect kom ik terug bij de antwoorden op de vragen 4 en 5. </antwoord>
      <antwoord nummer="3">Voorzover mij bekend worden er op dit moment geen echte kansspelen, waarvoor de Wet op de kansspelen in het bijzonder in het leven is geroepen, permanent op televisie aangeboden. Wel is in een aantal gevallen de kandidatenselectie mede gebaseerd op een kansspelelement. Dit is bijvoorbeeld het geval bij het inbellen, waarbij een computerprogramma at random bepaalt wie in de uitzending komt. Indien dit inbellen tegen gelimiteerde telefoonkosten geschiedt, kan dit vallen onder het begrip gratis kansspelen. In het kader van het kabinetsstandpunt kansspelen dat ik u op 20 november 2000 heb gezonden, wordt voorgesteld om gratis kansspelen, mits zelfregulering plaatsvindt, buiten de werking van de Wet op de kansspelen te laten vallen. Er bestaan veel wisselingen in de programma’s die gebruikmaken van deze of een vergelijkbare vorm van inbellen en kadidatenselectie. Ook wordt in incidentele programma’s gebruikgemaakt van dit middel. Een inventarisatie van dergelijke programma’s heeft derhalve slechts een zeer beperkte gebruikswaarde en is daarmee niet zinvol. </antwoord>
      <antwoord nummer="4">Zoals uit het antwoord op vraag 3 blijkt, zullen dergelijke spelletjes, voorzover zij een kansspelelement bevatten, in de voorstellen van het kabinet onder de gratis kansspelen gaan vallen. Een van de voorwaarden daarbij is dat de telefoonkosten gelimiteerd zijn. Daarbij denk ik aan een maximum van ongeveer f 1,– per gesprek. </antwoord>
      <antwoord nummer="5">Nee, zie mijn antwoord op vraag 4. </antwoord>
      <antwoord nummer="6">Van overheidswege vindt geen controle plaats op de wijze van toebedeling van prijzen. In het kader van de zelfregulering door de aanbieders zal, onder andere, aandacht besteed moeten worden aan de inzichtelijkheid van de gebezigde processen bij deelneming, de prijsbepaling en de vaststelling van winnaars alsmede aan de maximumprijzen en het prijzenschema. Justitie heeft geen inzage in de financiële administratie van de aanbieders van dergelijke spelletjes. Een van de uitgangspunten bij de zelfregulering is dat alle deelnemers evenveel kans maken op een prijs. </antwoord>
      <antwoord nummer="7">De omroepen die deze spelprogramma’s uitbrengen hebben voor de wijze van inrichting en exploitatie hiervan geen vergunning van de overheid. Voorzover de programma’s kansspelelementen bevatten, zal dat voornamelijk elementen betreffen die zullen vallen onder de omschrijving van een gratis kansspel, waarvoor in de voorstellen van het kabinet geen vergunning vereist is. Vooruitlopend hierop zijn door de verschillende omroepen en producenten constructieve voorstellen tot zelfregulering gedaan, zoals verwoord in mijn brief van 26 januari jl. (zie bijlage). </antwoord>
      <antwoord nummer="8">In mijn brief van 26 januari 2000 is een onderzoek aangekondigd naar de mogelijk verslavende effecten van inbelspelletjes, niet naar de mate van toepasselijkheid van de Wet op de Kansspelen. Over de uitkomsten van dit onderzoek zal de Kamer binnenkort geïnformeerd worden. </antwoord>
      <antwoord nummer="9">Indien een aangeboden spel een kansspel is dat niet valt onder de (toekomstige) omschrijving van een gratis kansspel is, in beginsel, een vervolging wegens overtreding van de Wet op de kansspelen een passende reactie. Hierbij dienen echter ook aspecten als ernst van de overtreding en prioriteitsstelling in ogenschouw genomen te worden. </antwoord>
      <noten afkomstig="antwoord"/>
   </antwoorden>
</kvr>
