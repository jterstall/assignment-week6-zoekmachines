<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leers (CDA) over de economische crisis in Rusland. (Ingezonden 1 september 1998); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7821
</item>
         <item attribuut="Inhoud">Betreft de effecten van de roebelcrisis voor het Nederlandse bedrijfsleven, zowel ten aanzien van de export als ten aanzien van de investeringen.</item>
         <item attribuut="Rubriek">Bedrijfsleven en industrie (Investeringen) Geld (Kredieten) Handel en economie (Economische betrekkingen) Handel en economie (Export) Ontwikkelingssamenwerking (Economische hulp)</item>
         <item attribuut="Trefwoorden">Export Internationale economische betrekkingen Investeringen Kredieten Rusland</item>
         <item attribuut="Vindplaats">Kamervragen met antwoord 1998-1999, nr. 19, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="CDA">Leers</persoon>
         </item>
         <item attribuut="Datum_reaktie">1998-09-17</item>
         <item attribuut="Datum_indiening">1998-09-01</item>
         <item attribuut="Document-id">KVR7821</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="37" allpagenumbers="37 38 39" vetnummer="2979815960" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7821" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="19" onderwerp="" indiendatum="1998-09-1">
         <vrager partij="CDA" oorsprong="parlement">Leers</vrager>
         <vraagt-aan/>
      </vraagdata>
      <antwoorddata antwoorddatum="1998-09-17">
         <antwoorder functie="staatssecretaris" ministerie="Economische Zaken">Ybema</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennis genomen van de Russische roebelcrisis? <voetnoot nummer="1"/>
      </vraag>
      <vraag nummer="2">Welke zijn de effecten voor het Nederlands bedrijfsleven zowel ten aanzien van de export als ten aanzien van de investeringen? </vraag>
      <vraag nummer="3">In welke orde van grootte zullen Nederlandse bedrijven worden getroffen door de gekelderde roebel? Met andere woorden: welk percentage van uitstaande contracten is niet in dollars maar in roebels gedateerd, en niet verzekerd tegen commerciële risico’s? </vraag>
      <vraag nummer="4">Wat zijn de te verwachten effecten op de in dollars afgesloten contracten? Ligt ook hier vertraging van betalingsverplichtingen voor de hand? </vraag>
      <vraag nummer="5" voetnoot="2">Hebt u kennis genomen van het feit dat de kredietverlening van Nederlandse banken aan Rusland het afgelopen jaar is verdrievoudigd? <voetnoot nummer="2"/>Wat is hiervan de reden? In welke sectoren van de Russische economie zijn de banken met name actief? </vraag>
      <vraag nummer="6">Is het correct om het door de Russische regering afgekondigde moratorium van drie maanden op uitstaande buitenlandse schulden te kenschetsen als een politiek risico? Zo ja, geldt dan de herverzekeringsovereenkomst van de NCM bij de Nederlandse staat? Wat zal dit financieel kunnen betekenen voor de uitstaande verplichtingen, in casu de Nederlandse begroting, met name indien besloten mocht worden het moratorium te zijner tijd te verlengen? </vraag>
      <vraag nummer="7">Welke zijn de bij de crisis betrokken internationale flora? Welke zal de Nederlandse inzet zijn om de crisis, en dus ook de gevolgen voor de Russische bevolking, zoveel mogelijk te beperken? Wat is de rol van de EU? </vraag>
      <vraag nummer="8">Wat zijn de redenen geweest om twee weken geleden bij de middellange exportkredieten «dicht» te gaan op Rusland zowel voor wat betreft de commerciële als de politieke exportrisico’s? </vraag>
      <vraag nummer="9">Betekent dit dat betrokkenheid van Nederland bij de markthervormingen in Rusland op een laag pitje gezet worden, in ogenschouw nemend dat juist de export van kapitaalgoederen naar Rusland de importsubstitutie van consumentengoederen bevordert? </vraag>
      <noten afkomstig="vraag">
         <noot nummer="1" datum="1998-08-25" bron="NRC Handelsblad">NRC Handelsblad, 25 augustus 1998</noot>
         <noot nummer="2" datum="1998-08-25" bron="Financieel Dagblad">Financieel Dagblad, 25 augustus 1998</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">De Nederlandse export naar Rusland zal dalen. In 1997 bedroeg de export met Rusland met 3,9 miljard NLG ongeveer 1% van de totale Nederlandse export in dat jaar. Op het totaal van de wereldwijze Nederlandse export zal dit effect dan ook nauwelijks zichtbaar zijn, hoewel individuele bedrijven of sectoren relatief meer negatieve invloed van deze crisis kunnen ondervinden. Onder de huidige omstandigheden is het uiterst onwaarschijnlijk dat investeerders overgaan tot nieuwe investeringen in Rusland. </antwoord>
      <antwoord nummer="3">Van de totale Nederlandse export naar Rusland was in de afgelopen periode gemiddeld ruim 3% verzekerd tegen commerciële risico’s. Het overige gedeelte is onverzekerd. Welk gedeelte van de onverzekerde export in roebel gestelde contracten betreft, is door ons niet vast te stellen. Wel is het zo dat exportcontracten van Nederlandse bedrijven naar Rusland over het algemeen in dollars danwel andere harde valuta gesteld zijn. </antwoord>
      <antwoord nummer="4">Depreciatie van de roebel heeft tot gevolg dat de in dollar gedenomineerde verplichtingen uitgedrukt in roebels zullen stijgen. Het ligt voor de hand dat betaling van in dollars afgesloten contracten vertraging kan oplopen voor zover Russische bedrijven hierdoor in financiële moeilijkheden komen. Dit zal m.n. het geval zijn voor Russische bedrijven die zelf geen inkomsten in dollars hebben, d.w.z. bedrijven die hoofdzakelijk voor de binnenlandse markt produceren. </antwoord>
      <antwoord nummer="5">Ja, wij hebben ervan kennis genomen dat de kredietverlening van Nederlandse banken aan Rusland het afgelopen jaar ongeveer is verdrievoudigd. Nader onderzoek heeft geleerd dat Nederlandse banken ultimo 1996 circa 1155 miljoen gulden aan activa hadden uitstaan op Rusland. Medio 1997 bedroeg dit circa 1594 miljoen gulden; een toename van 38%. Ultimo 1997 bedroeg de op Rusland uitstaande activa circa 4781 miljoen gulden. Ten opzichte van medio 1997 is dit een toename van 200%. Deze toename is te verklaren doordat de Russische markt door de banken als groeimarkt gezien wordt. De in het artikel in het Financieel Dagblad genoemde BIS-statistiek is op dezelfde cijfers gebaseerd, maar de gegevens in deze statistiek zijn gecorrigeerd om dubbeltellingen te voorkomen. Medio 1997 stond 53% van het totaal aan deze activa uit op de particuliere sector. Uit de toename in 1997 van het aantal kortlopende uitzettingen kan worden afgeleid dat de banken voornamelijk in de handelssector actief zijn. Een nadere specificatie van de sectoren van de Russische economie waarin de Nederlandse banken actief zijn, is niet te geven omdat deze informatie door de Nederlandse banken vanuit concurrentieoverwegingen niet publiekelijk kenbaar gemaakt wordt. </antwoord>
      <antwoord nummer="6">Het betreft inderdaad een politiek risico. Voor zover bekend heeft het door de Russische regering afgekondigde moratorium hoofdzakelijk betrekking op financiële transacties van de particuliere sector en niet op transacties uit hoofde van het lopende goederenverkeer noch op externe verplichtingen van de Russische overheid zelf. Het moratorium op zich heeft dan ook geen betrekking op verplichtingen die gedekt zijn onder de exportkredietverzekering en derhalve geen gevolgen voor hetgeen er aan Russische verplichtingen uitstaat aan de Nederlandse staat c.q. de Nederlandse exporteurs. Het moratorium zal alleen gevolgen hebben voor de Nederlandse begroting indien het wordt uitgebreid met verplichtingen zoals die uit hoofde van de schuldenovereenkomst in het kader van de Club van Parijs en/of met verplichtingen van Russische debiteuren aan Nederlandse exporteurs uit hoofde van verzekerde exportkredieten. Ondanks het feit dat dit in het laatste geval ook effect zal hebben op de in het kader van het EZ-hulpbeleid onder de zgn. SENO-faciliteit herverzekerde risico’s, zal dit naar verwachting geen financiële consequenties hebben voor de EZ-begroting, omdat onder de SENO-faciliteit herverzekerde risico’s in voldoende mate ex ante zijn afgedekt. </antwoord>
      <antwoord nummer="7">Het IMF heeft in juli in samenwerking met de Russische autoriteiten een economisch aanpassingsprogramma opgesteld. Dit programma werd ondersteund door een totaal krediet van Special Drawing Rights (SDR) 9,9 miljard (bijna NLG 26,5 miljard), waarvan reeds SDR 3,6 miljard (ca. NLG 9,5 miljard) is uitgekeerd. Ook de Wereldbank was betrokken bij dit programma in de vorm van een structurele aanpassingslening van NLG 3 miljard, waarvan thans NLG 600 miljoen is uitgekeerd. Het programma was primair gericht op gezondmaking van de Russische overheidsfinanciën, versterking van het bankwezen en het wegwerken van betalingsachterstanden in de binnenlandse economie. Door de devaluatie van de roebel en het eenzijdig door Rusland afgekondigde schuldenmoratorium, en door de onduidelijkheid omtrent voortzetting van de economische hervormingen in Rusland, is voortzetting van het IMF-programma onzeker geworden. Voor beperking van de crisis, en dus ook de gevolgen voor de Russische bevolking, is in de eerste plaats van belang dat de nieuw gevormde Russische regering kan rekenen op brede politieke en maatschappelijke steun en op korte termijn een krachtig en duidelijk hervormingsprogramma opstelt. Op basis daarvan zal bekeken kunnen worden of, en zo ja, onder welke voorwaarden de resterende tranches van het IMF-krediet kunnen worden uitgekeerd en hoe de internationale gemeenschap de verdergaande hervormingsinspanningen van Rusland kan ondersteunen. Daarnaast wordt de Nederlandse inzet van instrumenten van het Ministerie van Economische Zaken (ondermeer PSO) en van het Ministerie van Buitenlandse Zaken (MATRA) voortgezet. De Ministers van Buitenlandse Zaken hebben voorts besloten om zodra de omstandigheden daartoe de nodige ruimte bieden een ministeriële trojka naar Moskou af te vaardigen om met de Russische autoriteiten nader van gedachten te wisselen over de gevolgen van de crisis. De EBRD heeft in juli niet geparticipeerd in het aan Rusland verleende krediet ter bescherming van de roebel. Aan de EBRD is niet gevraagd om hieraan een bijdrage te leveren en de EBRD heeft dit ook niet aangeboden. De bank wil deze vorm van macro-economische hulpverlening primair aan het IMF overlaten, omdat zij zich wil concentreren op projectmatige middelenverstrekking aan particuliere bedrijven en omdat zij relatief klein van omvang is. De crisis in Rusland is onderwerp van overleg in diverse fora, waaronder die van de Europese Unie. Steun aan het stabilisatie- en hervormingsbeleid is daarbij een gemeenschappelijk uitgangspunt, zoals ook blijkt uit de verklaring die werd aangenomen en marge van de informele bijeenkomst van de Ministers van Buitenlandse Zaken te Salzburg op 5 en 6 september jl. </antwoord>
      <antwoord nummer="8">Wat de herverzekering van kredieten voor middellange exporttransacties betreft is de reguliere exportkredietverzekering niet «dicht» op Rusland. Wel gelden op Rusland zeer strikte beperkingen. Daarnaast zijn in reactie op de financieel-economische ontwikkelingen in Rusland voor kortlopende exporttransacties de criteria waaraan moet zijn voldaan voordat er van herverzekering sprake kan zijn, aangescherpt. In krantenberichten is verwarring ontstaan met het particuliere bedrijf van NCM en het onderbrengen door NCM van exportrisico’s op de particuliere herverzekeringsmarkt. Indien een transactie op Rusland niet in aanmerking komt voor de reguliere exportkredietverzekering (mede gezien de op Rusland geldende beperkingen) kan een beroep worden gedaan op de SENO-faciliteit. Ook voor deze faciliteit geldt dat bij de toets van aanvragen op Rusland rekening gehouden zal worden met de huidige financiële en economische ontwikkelingen. </antwoord>
      <antwoord nummer="9">Daar waar mogelijk en verantwoord zal de Nederlandse regering het transitieproces zoveel mogelijk blijven stimuleren. In eerste instantie geldt dat de verwachting die het Nederlandse bedrijfsleven heeft m.b.t. de toekomstige ontwikkelingen in Rusland invloed heeft op de mate waarin beroep wordt gedaan op het generieke instrumentarium van de Nederlandse overheid. Dit instrumentarium is nog volledig van kracht. Echter, er wordt wel rekening gehouden met de beperkingen die de Russische overheid heeft gelegd op het financiële verkeer en de consequenties die zulks bijvoorbeeld heeft voor bankgaranties. </antwoord>
      <noten afkomstig="antwoord"/>
   </antwoorden>
</kvr>
