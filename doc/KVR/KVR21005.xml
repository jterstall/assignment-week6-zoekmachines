<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Albayrak en Timmer (beiden PvdA) aan de ministers van Justitie en van Volksgezondheid, Welzijn en Sport over cannabis, THC en de VN-verdragen. (Ingezonden 25 juni 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21005
</item>
         <item attribuut="Inhoud">Vragen over het rapport van het WHO Expert Committee van september 2002 waarin aanbevolen wordt om THC, het voornaamste actieve bestanddeel van cannabis, over te plaatsen naar een lichter controleregime, in verband met de huidige indeling van cannabis in de VN-drugsverdragen en de Nederlandse classificering van psychoactieve stoffen.</item>
         <item attribuut="Rubriek">Criminaliteit en openbare orde (Drugsbestrijding)</item>
         <item attribuut="Trefwoorden">Drugsbestrijding</item>
         <item attribuut="Vindplaats">Kamervragen met antwoord 2003-2004, nr. 2180, Tweede Kamer</item>
         <item attribuut="Vraagnr_bij_indiening">2030416530</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Albayrak</persoon>
            <persoon partij="PvdA">Timmer</persoon>
         </item>
         <item attribuut="Datum_reaktie">2004-09-01</item>
         <item attribuut="Datum_indiening">2004-06-25</item>
         <item attribuut="Document-id">KVR21005</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4609" allpagenumbers="4609 4610" vetnummer="2030416530" code="0304tkkvr2180" lopendefooter="Tweede Kamer, vergaderjaar 2003–2004, Aanhangsel" filenaam="KVR21005" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2180" onderwerp="" indiendatum="2004-06-25">
         <vrager partij="PvdA" oorsprong="parlement">Albayrak</vrager>
         <vrager partij="PvdA" oorsprong="parlement">Timmer</vrager>
         <vraagt-aan>de ministers van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1 september 2004), zie ook Aanhangsel Handelingen nr. 1939, vergaderjaar 2003–2004">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van de aanbeveling van het WHO Expert Committee van september 2002 dat THC, het voornaamste actieve bestanddeel van cannabis, en alle stereochemische varianten daarvan, worden overgeplaatst naar een lichter controleregime onder de 1971 Conventie, namelijk van Lijst II naar Lijst IV? <voetnoot nummer="1"/>
      </vraag>
      <vraag nummer="2">Klopt het dat de gebruikelijke procedure voor WHO-aanbevelingen voor een classificering van een bepaalde psychoactieve substantie onder één van de lijsten van het 1961 Enkelvoudig Verdrag of het 1971 Verdrag over Psychotrope Stoffen is, dat deze aan de VN-Commissie voor Verdovende Middelen (Commission on Narcotic Drugs, CND) wordt voorgelegd? Zo ja, kunt u uitleggen waarom de betreffende aanbeveling over THC ditmaal niet ter goedkeuring is voorgelegd aan de VN-Commissie voor Verdovende Middelen (CND) in april 2003 of maart 2004? </vraag>
      <vraag nummer="3">Wat is de relevantie van de door de WHO voorgestelde herindeling van THC voor de regulering van het medisch gebruik van cannabis en de actieve ingrediënten daarvan? </vraag>
      <vraag nummer="4">Bent u het eens met de stelling dat, indien de aanbevolen herindeling van Delta-9-THC van Lijst II naar IV onder het 1971 Verdrag door de CND zou worden goedgekeurd, dit op gespannen voet zou komen te staan met de handhaving van cannabis zelf, in zowel Lijst I als Lijst IV onder het 1961 Verdrag? Zo neen, kunt u dit uitleggen? </vraag>
      <vraag nummer="5">Deelt u de mening dat de historische indeling van cannabis, namelijk niet alleen onder Lijst I maar ook Lijst IV van het 1961 Enkelvoudig Verdrag (Lijst IV is gereserveerd voor «de meest gevaarlijke en verslavende substanties», waaronder ook heroïne werd gerekend) waarmee cannabis internationaal onder een zwaarder controleregime werd geplaatst dan bijvoorbeeld cocaïne, een achterhaalde indeling is, die bovendien niet spoort met de in Nederland gehandhaafde classificering van psychoactieve stoffen? Zo neen, waarom niet? </vraag>
      <vraag nummer="6">Bent u van plan in deze materie enig initiatief te ondernemen, wat betreft de behandeling van de WHO-aanbeveling over THC onder het 1971 verdrag en/of wat betreft de indeling van cannabis onder het 1961 Verdrag? Zo ja, welk initiatief? Zo neen, waarom niet? </vraag>
      <vraag nummer="7">Bent u bereid eventuele intiatieven van andere landen die een herziening beogen van de classificatie van cannabis onder de VN-drugsverdragen steun te verlenen? </vraag>
      <vraag nummer="8">Kunt u deze vragen vóór het Algemeen Overleg over het drugsbeleid op 30 juni a.s. beantwoorden? </vraag>
      <noten afkomstig="vraag">
         <noot nummer="1" titel="the Committee recommended that all stereochemical variants of Delta-9-tetrahydrocannabinol be moved to Schedule IV of the 1971 Convention">WHO Expert Committee on Drug Dependence, 33rd Report, WHO Technical Report Series 915, Geneva 2003; Critical review of psychoactive substances 3.5, «the Committee recommended that all stereochemical variants of Delta-9-tetrahydrocannabinol be moved to Schedule IV of the 1971 Convention»</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Volgens het Enkelvoudig Verdrag van 1961 (Art. 3) en het Psychotrope stoffen Verdrag van 1971 (Art. 2) kan elke bij het Verdrag aangesloten partij of de WHO de Secretaris Generaal van de VN een onderbouwd verzoek doen toekomen voor (her)classificering van een bepaalde stof, waarna de CND zich over dit verzoek buigt. In de praktijk is de gebruikelijke procedure dat aanbevelingen van het WHO Expert Committee On Drug Dependence door de Directeur-Generaal van de WHO aan dat secretariaat van de CND worden gestuurd zodat deze aan de CND kunnen worden voorgelegd. Dit secretariaat van de CND valt onder de verantwoordelijkheid van het Office on Drugs and Crime (UNODC). Desgevraagd, heeft de directeur van UNODC, de heer Costa, tijdens een intersessionele vergadering van de CND eind 2003 gezegd dat hij de WHO heeft verzocht om de in voetnoot 1 geciteerde aanbeveling van het Expert Committee niet door te sturen naar de CND. Volgens de heer Costa zou het plaatsen van THC op Lijst IV van het Verdrag uit 1971 een verkeerd signaal zijn. Immers, zo redeneerde Costa, de werkzame stof van cannabis zou onder een minder streng controleregime komen te vallen in dat Verdrag, terwijl de stof cannabis zelf een gevaarlijke, verboden stof is die niet voor niets op de lijst van het Verdrag van 1961 met de strengste controle geplaatst is. </antwoord>
      <antwoord nummer="3">Er moet een onderscheid gemaakt worden tussen cannabis dat onder het Verdrag van 1961 valt en THC dat onder het Verdrag van 1971 is geplaatst. Vanuit juridisch perspectief gaat het hier om twee verschillende substanties. De relevantie is gelegen in het feit dat door plaatsing van THC op Lijst IV in het Verdrag van 1971 wordt aangegeven dat THC in vergelijking met stoffen op Lijst II een kleiner, maar wel significant risico voor de volksgezondheid vormt, en dat de medische toepassing ruimer is. Het is niet duidelijk aan te geven of een herindeling van THC gevolgen heeft voor het medicinale gebruik van cannabis. Een herindeling zou wel gezien kunnen worden als een erkenning dat de voornaamste component in cannabis een ruimere medische toepassing heeft dan aanvankelijk werd gedacht. </antwoord>
      <antwoord nummer="4">Bij het beantwoorden van deze vraag dient eveneens het juridische onderscheid tussen cannabis en THC gemaakt te worden. De planten en plantendelen, zoals cannabis, die in het Verdrag van 1961 worden geregeld worden uitdrukkelijk onderscheiden van de stoffen, zoals THC, die in deze planten en plantendelen zitten. Een herindeling van THC staat dus niet op gespannen voet met de bepalingen rond cannabis in het Verdrag van 1961. Het WHO Expert Committee On Drug Dependence merkt op dat in potentie er geen verschil is in het risico van misbruik («abuse») van cannabis en van THC. Vanuit dit perspectief zou plaatsing van THC op Lijst IV van het Verdrag van 1971 wel op gespannen voet staan met de plaatsing van cannabis op Lijst I en IV van het Verdrag van 1961. Het WHO Expert Committee stelt echter dat het aannemelijk is dat in de praktijk het risico van misbruik van THC veel kleiner is dan dat van cannabis. Vanwege deze verschillen in risico van misbruik staat een eventuele herindeling van THC niet op gespannen voet met de plaatsing van cannabis onder het Verdrag van 1961. </antwoord>
      <antwoord nummer="5">In Nederland hebben wij geen apart systeem van classificering van psychoactieve stoffen. Als verdragspartner volgen wij de Verdragen. In die zin kan niet worden gezegd dat de Nederlandse Opiumwet niet spoort met de Verdragen. In de Opiumwet wordt wel een onderscheid gemaakt tussen de drugs met onaanvaardbare risico’s (Lijst I) en de producten die op Lijst II staan. Dit onderscheid is gebaseerd op risicoschattingen waarin de risico’s van bijvoorbeeld cannabis lager worden geschat dan de risico’s van de producten op Lijst I. Vanuit dit perspectief bestaat er inderdaad een spanningsveld tussen de in de Internationale Verdragen gehanteerde risicoschatting en die in Nederland. Dat laat echter onverlet dat de Opiumwet geheel voldoet aan de verdragsverplichtingen. </antwoord>
      <antwoord nummer="6">Het initiatief om de aanbeveling van het WHO Expert Committee voor te leggen aan de CND ligt bij de Directeur-Generaal van de Wereldgezondheidsorganisatie. De CND kan de WHO de vraag voorleggen of de indeling van cannabis onder het Verdrag van 1961 gewijzigd moet worden. Dergelijke wijzigingen zouden voor het Nederlandse drugsbeleid en de Opiumwet geen gevolgen hebben. Wij vinden dat de huidige indeling van THC onder het Verdrag van 1971 en de indeling van cannabis onder het Verdrag van 1961 geen problemen opwerpen voor het Nederlandse beleid. Een initiatief om hier wijziging in aan te brengen, acht ik dan ook niet opportuun. </antwoord>
      <antwoord nummer="7">Uiteraard zijn wij altijd bereid om in overleg met betrokken partijen initiatieven op dit gebied uitvoerig te bestuderen en eventueel te ondersteunen. </antwoord>
      <antwoord nummer="8">Vanwege de complexe, juridische aard van de vragen, bleek het niet mogelijk de vragen voor het Algemeen Overleg van 30 juni te beantwoorden. </antwoord>
      <noten afkomstig="antwoord"/>
   </antwoorden>
</kvr>
