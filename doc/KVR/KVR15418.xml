<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Weekers, Luchtenveld en Te Veldhuis (allen VVD) aan de minister van Binnenlandse Zaken en Koninkrijksrelaties over de oproepingskaarten voor de gemeenteraadsverkiezingen. (Ingezonden 1 maart 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15418
</item>
         <item attribuut="Inhoud">Vragen over te laat verstuurde oproepingskaarten voor gemeenteraadsverkiezingen in de gemeente Weert, waardoor de termijn om iemand in een ander stemdistrict te machtigen verstreken is. Aanvulling op eerdere vragen van het lid Rehwinkel (ingezonden 20 februari 2002).</item>
         <item attribuut="Rubriek">Staats- en bestuursrecht (Gemeenten) Staats- en bestuursrecht (Kiesrecht)</item>
         <item attribuut="Trefwoorden">Gemeenteraden Verkiezingen</item>
         <item attribuut="Vindplaats">Kamervragen met antwoord 2001-2002, nr. 934, Tweede Kamer</item>
         <item attribuut="Vraagnr_bij_indiening">2010207350</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="VVD">Weekers</persoon>
            <persoon partij="VVD">Luchtenveld</persoon>
            <persoon partij="VVD">Te Veldhuis</persoon>
         </item>
         <item attribuut="Datum_reaktie">2002-03-29</item>
         <item attribuut="Datum_indiening">2002-03-01</item>
         <item attribuut="Document-id">KVR15418</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1965" allpagenumbers="1965 1966" vetnummer="2010207350" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15418" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="934" onderwerp="" indiendatum="2002-03-1">
         <vrager partij="VVD" oorsprong="parlement">Weekers</vrager>
         <vrager partij="VVD" oorsprong="parlement">Luchtenveld</vrager>
         <vrager partij="VVD" oorsprong="parlement">Te Veldhuis</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-03-29">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het u bekend dat kiesgerechtigden in de gemeente Weert de oproepingskaarten voor de gemeenteraadsverkiezingen pas op 20 februari jl. hebben ontvangen en dat het gelet op artikel L8 van de Kieswet voor hen daarom onmogelijk is geworden om nog tijdig iemand in een ander stemdistrict te machtigden? </vraag>
      <vraag nummer="2">Deelt u de vrees dat vooral mensen die slecht ter been zijn en mensen die in hun stemdistrict geen vertrouwenspersoon hebben, daarmee in hun elementaire democratische rechten worden geschaad? </vraag>
      <vraag nummer="3">Deelt u de opvatting dat het kwalijk is als kiesgerechtigden niet indirect van hun actief kiesrecht gebruik kunnen maken – door bijvoorbeeld machtiging van een ander – wegens het late tijdstip van verzending van de oproepingskaart? </vraag>
      <vraag nummer="4">Deelt u de opvatting dat kiesgerechtigden een redelijke termijn moeten hebben om bij volmacht in een ander stemdistrict te kunnen stemmen? </vraag>
      <vraag nummer="5">Zijn er meer gemeenten waar de oproepingskaarten zo laat zijn bezorgd? Zo ja, welke? </vraag>
      <vraag nummer="6">Bent u bereid de geschetste problematiek op te lossen door hetzij het tijdstip waarop de oproepingskaarten moeten zijn bezorgd te vervroegen, hetzij de termijn waarbinnen de volmacht schriftelijk geregeld kan worden te verlengen en hiertoe zonodig de Kieswet aan te passen? Zo neen, waarom niet? Zo ja, wanneer kan de Kamer een wetswijziging tegemoet zien? </vraag>
      <vraag nummer="7">Welke maatregelen neemt u om te voorkomen dat bij aanstaande Tweede Kamerverkiezingen wederom mensen de facto in hun kiesrecht worden beperkt? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen ter zake door het lid Rehwinkel, ingezonden 20 februari 2002. </toelichting>
   <antwoorden aantal="3">
      <antwoord nummer="1 t/m 3">Het is mij bekend dat kiesgerechtigden in de gemeente Weert de oproepingskaarten voor de gemeenteraadsverkiezingen pas op 20 februari jl. hebben ontvangen. Aangezien de oproepingskaarten eigenlijk uiterlijk op 19 februari 2002 door de kiesgerechtigden zouden moeten zijn ontvangen (artikel J 7 van de Kieswet), acht ik het late tijdstip van ontvangst in de gemeente Weert minder gelukkig. Echter, anders dan de vragenstellers stellen, is het niet zo dat het daardoor voor de kiesgerechtigden in de gemeente Weert onmogelijk is geworden om nog tijdig iemand in een ander stemdistrict te machtigen. Het verlenen van een volmacht is immers niet gebonden aan het in bezit hebben van de oproepingskaart. Burgers zijn via voorlichtingsmateriaal – zoals de brochure «Uitnodiging gemeenteraadsverkiezingen 6 maart 2002», die onder meer bij postkantoren en bibliotheken beschikbaar was, en de website www.ukomttochook.nl – op de hoogte gesteld van de te volgen procedure voor het verlenen van een volmacht: volmachtverlening aan een kiesgerechtigde in hetzelfde stemdistrict geschiedt door het invullen van de achterkant van de oproepingskaart (onderhandse volmacht), terwijl voor het machtigen van een kiesgerechtigde uit een ander stemdistrict uiterlijk twee weken voor de verkiezingsdatum een schriftelijk verzoek bij de gemeente moet worden ingediend (schriftelijke volmacht). Op de oproepingskaart kunnen gemeenten vermelden dat men de gemeente kan verzoeken om een volmachtbewijs. Het model voor de oproepingskaart, dat ingevolge de Kieswet is vastgesteld, schrijft voor dat dit alleen wordt vermeld indien de oproepingskaart op een zodanig tijdstip door de kiezer wordt ontvangen dat deze nog van die mogelijkheid gebruik kan maken. Anders is deze informatie op de oproepingskaart niet zinvol. Hetzelfde geldt overigens voor de mogelijkheid van het aanvragen van een kiezerspas. Op grond van artikel L7 van de Kieswet brengt de burgemeester op de dag van de kandidaatstelling – zes weken voor de dag van stemming – ter openbare kennis dat uiterlijk op de veertiende dag voor de stemming voor de kiezers gelegenheid bestaat het verzoek tot het verkrijgen van een volmachtbewijs (of een kiezerspas, artikel K3 van de Kieswet) in te dienen. Indien de kiezer de oproepingskaart reeds heeft ontvangen, dient hij deze bij het verzoekschrift te voegen. Indien hij de oproepingskaart nog niet heeft ontvangen, volstaat het verzoekschrift. Hoewel gemeenten dienen te zorgen voor een tijdige ontvangst van de oproepingskaart door de kiezer, blijkt uit de hierboven weergegeven regeling dat het tijdig verzoeken om een volmachtbewijs (of een kiezerspas) daarvan niet afhankelijk is. Ook kiesgerechtigden in de gemeente Weert hebben voldoende gelegenheid gekregen een schriftelijke volmacht te verlenen. </antwoord>
      <antwoord nummer="4, 6 en 7">Met de vragenstellers ben ik van mening dat kiesgerechtigden een redelijke termijn moeten hebben om bij volmacht in een ander stemdistrict te kunnen stemmen. lk ben evenwel van mening dat die redelijke termijn bestaat (zie mijn bovenstaande antwoord). Daarom meen ik dat een wijziging van de Kieswet als gesuggereerd in vraag 6, niet nodig is. lk ben niet voornemens maatregelen als gesuggereerd in vraag 7 te nemen, omdat geen sprake is van een de facto beperking in het kiesrecht van burgers. </antwoord>
      <antwoord nummer="5">Dat is mij niet bekend. </antwoord>
      <noten afkomstig="antwoord"/>
   </antwoorden>
</kvr>
