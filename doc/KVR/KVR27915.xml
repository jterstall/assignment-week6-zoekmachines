<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Pechtold (D66) aan de minister voor Onderwijs, Cultuur en Wetenschap over het hoge collegegeld voor het schakeljaar of pre-master jaar. (Ingezonden 2 april 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27915
</item>
         <item attribuut="Inhoud">Vragen over feit dat een student Sociaal Juridische Dienstverlening (SJD) die na deze studie wil doorstromen in een universitaire rechtenstudie (master) hiervoor een schakeljaar of pre-masterjaar moet volgen waarvoor een collegeld van 6000 euro geldt. Indiener is van mening dat de hoogte van dit bedrag de toegankelijkheid van universitaire masters voor HBO- en WO-studenten die willen instromen beperkt.</item>
         <item attribuut="Rubriek">Hoger onderwijs (Studenten) Hoger onderwijs (Studiefinanciering) Hoger onderwijs (Universiteiten en hogescholen)</item>
         <item attribuut="Trefwoorden">Studenten Studiekosten Universiteiten</item>
         <item attribuut="Vindplaats">Kamervragen met antwoord 2006-2007, nr. 1351, Tweede Kamer</item>
         <item attribuut="Vraagnr_bij_indiening">2060711110</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Pechtold</persoon>
         </item>
         <item attribuut="Datum_reaktie">2007-04-24</item>
         <item attribuut="Datum_indiening">2007-04-02</item>
         <item attribuut="Document-id">KVR27915</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2869" allpagenumbers="2869 2870" vetnummer="2060711110" code="0607tkkvr1351" lopendefooter="Tweede Kamer, vergaderjaar 2006–2007, Aanhangsel" filenaam="KVR27915" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1351" onderwerp="" indiendatum="2007-04-2">
         <vrager partij="D66" oorsprong="parlement">Pechtold</vrager>
         <vraagt-aan>de minister voor Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-04-24">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van het feit dat een student Sociaal Juridische Dienstverlening (SJD) die na deze studie wil doorstromen in een universitaire rechtenstudie (master) hiervoor een schakeljaar of pre-masterjaar moet volgen waarvoor een collegegeld van € 6000,– geldt? <voetnoot nummer="1"/>
      </vraag>
      <vraag nummer="2">Kunt u aangeven voor welke andere pre-master- of schakeljaren dit hoge collegegeldtarief geldt? </vraag>
      <vraag nummer="3">Deelt u de mening dat de hoogte van dit bedrag de toegankelijkheid van universitaire masters voor HBO- of WO-studenten die via een schakeljaar willen instromen beperkt? </vraag>
      <vraag nummer="4">Deelt u de mening dat het onwenselijk is dat ambitieuze studenten op deze manier een financiële drempel ondervinden, die ze mogelijk doen besluiten niet aan een masterjaar te beginnen? Zo neen, waarom niet? Zo ja, wat gaat u hieraan doen? </vraag>
      <noten afkomstig="vraag">
         <noot nummer="1">Brief van een student waarin op deze problematiek wordt ingegaan, is aan de minister verzonden op 28 maart 2007, met een cc aan de Vaste Kamercommissie OCW</noot>
      </noten>
   </vragen>
   <antwoorden aantal="4">
      <antwoord nummer="1">Ik heb kennisgenomen van de berichtgeving waarin een student aangeeft dat zij voorafgaand aan inschrijving bij een masteropleiding verplicht een schakeljaar of pre-masterjaar moet volgen waarvoor haar een bedrag van € 6000 in rekening wordt gebracht. Het is de instelling vrij om voorafgaand aan de instroom bij masteropleidingen ingangseisen te stellen. Een aanstaande masterstudent kan aan die eisen voldoen door het volgen en succesvol afronden van de bedoelde opleidingsroute; het is een vrije keuze deel te nemen aan deze contractactiviteiten. </antwoord>
      <antwoord nummer="2">Gelet op de afwezigheid van overheidsbemoeienis met deze private opleidingsroutes (het betreft contractactiviteiten) heb ik geen inzicht in door instellingen gevraagde specifieke onkosten-vergoedingen. Voor zover sprake is van opleidingsroutes naast de bachelor- en masteropleidingen zijn de bepalingen over het wettelijk collegegeld niet van toepassing. </antwoord>
      <antwoord nummer="3">De toegankelijkheid van wo-masteropleidingen zou worden beperkt door de hoogte van het genoemde bedrag indien een student zich alleen kan inschrijven bij een masteropleiding na het volgen en succesvol afronden van een schakelprogramma dat als contractonderwijs wordt aangeboden. Ik constateer echter dat het voor studenten onverkort mogelijk is zich te laten inschrijven bij een reguliere bacheloropleiding waarbij sprake is van verwantschap met een masteropleiding (met bijbehorende doorstroming). In de afgelopen jaren hebben diverse universiteiten deze opleidingsroutes ontwikkeld en aangeboden, zoals zij ook afspraken met hogescholen hebben gemaakt om een doorlopende leerlijn van de bacheloropleiding naar de (niet-verwante) masteropleiding te ondersteunen. Een student die zich bij een bacheloropleiding inschrijft, is het wettelijk collegegeld verschuldigd. </antwoord>
      <antwoord nummer="4">Van een onoverkomelijke drempel is sprake indien en voor zover een instelling het volgen van de aangehaalde opleidingsroute verplicht stelt en als enige mogelijkheid bestempelt om toegang te verkrijgen tot een masteropleiding. Zoals aangegeven zijn er naast deze vorm echter ook andere manieren om de juiste kennis en vaardigheden te verwerven om toegelaten te kunnen worden tot de masteropleiding. In mijn beleidsreactie op de bevindingen in de inspectierapportage «Bama stroomt door» die ik de Tweede Kamer op 4 april 2007 heb toegestuurd, is op deze thematiek nader ingegaan. Daarbij heb ik aangegeven dat ik gelet op de noodzaak van een voortdurende inspanning van instellingen om in inhoudelijke zin de overstapdrempels voor studenten beperkt te houden geen voorstander ben van een nadere financiering van schakelvoorzieningen. </antwoord>
      <noten afkomstig="antwoord"/>
   </antwoorden>
</kvr>
