<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Esselink (CDA), Crone (PvdA) en Klein Molekamp (VVD) over Pikmeer-arrest. (Ingezonden 13 augustus 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3628
</item>
         <item attribuut="Inhoud">Vragen over milieuzaken waarbij overheden en/of ambtenaren betrokken zijn. Uit het Pikmeer-arrest zou blijken dat vervolging van overheden bij milieudelicten nagenoeg onmogelijk is.</item>
         <item attribuut="Rubriek">Milieu (Milieudelicten) Staats- en bestuursrecht (Algemeen)</item>
         <item attribuut="Trefwoorden">Milieudelicten Overheid</item>
         <item attribuut="Vindplaats">Kamervragen met antwoord 1995-1996, nr. 1657, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Esselink</persoon>
            <persoon partij="PvdA">Crone</persoon>
            <persoon partij="VVD">Klein Molekamp</persoon>
         </item>
         <item attribuut="Datum_reaktie">1996-09-10</item>
         <item attribuut="Datum_indiening">1996-08-13</item>
         <item attribuut="Document-id">KVR3628</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3377" allpagenumbers="3377 3378" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1657" onderwerp="" indiendatum="1996-08-13">
         <vrager partij="CDA" oorsprong="parlement">Esselink</vrager>
         <vrager partij="PvdA" oorsprong="parlement">Crone</vrager>
         <vrager partij="VVD" oorsprong="parlement">Klein Molekamp</vrager>
         <vraagt-aan/>
      </vraagdata>
      <antwoorddata antwoorddatum="1996-09-10">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Hebt u kennis genomen van het zogenaamde Pikmeer-arrest waaruit zou blijken, dat vervolging van overheden bij milieudelicten nagenoeg onmogelijk is en wat is uw reactie op het arrest? </vraag>
      <vraag nummer="2">Heeft het Openbaar Ministerie honderden milieuzaken waarbij overheden en/of ambtenaren in het geding zijn stilgelegd, omdat verder werken er aan geen zin meer zou hebben? Om hoeveel zaken gaat het precies? Om wat voor delicten handelt het? </vraag>
      <vraag nummer="3">Wat vindt u van de uitlating van de milieu-officier mr. G. Bos in de Volkskrant van 10.8.1996 «Het woord is aan de politiek. Zonder een wetswijziging kan de overheid in milieuzaken niet meer ter verantwoording worden geroepen. Er wordt gemeten met twee maten. De milieudelicten waarvoor u en ik vervolgd worden kan een ambtenaar straffeloos plegen,»? </vraag>
      <vraag nummer="4">Hoe beoordeelt u dit arrest in relatie tot het Volkel-arrest en het Reiger-arrest? </vraag>
      <vraag nummer="5" voetnoot="1">Waarop is de vrees van milieu-officieren dat gemeenten, overheidsinstellingen, provincies en waterschappen de milieuvoorschriften op grote schaal zullen ontduiken <voetnoot nummer="1"/>gebaseerd? Wordt deze vrees door de Inspectie Milieuhygie¨ne gedeeld? </vraag>
      <vraag nummer="6">Welke wet (of wetten) moeten gewijzigd om te bereiken, dat overheden, openbare bestuurders en ambtenaren wel en met succes voor de rechter gedaagd kunnen worden als zij willens en wetens milieuregels overtreden? </vraag>
      <vraag nummer="7">Bent u bereid dergelijke wetswijziging te overwegen en de Kamer op korte termijn te informeren over uw bevindingen? </vraag>
      <noten afkomstig="vraag">
         <noot nummer="1">zie Volkskrant 10.8.1996</noot>
      </noten>
   </vragen>
   <antwoorden aantal="4">
      <antwoord nummer="1 en 4" voetnoot="1">Wij hebben kennisgenomen van het zogenaamde Pikmeer-arrest. Het arrest, dat naar ons oordeel niet alleen betekenis heeft voor milieuzaken, bevestigt een constante lijn in de rechtspraak van de Hoge Raad. Deze houdt in dat de Staat als publiekrechtelijk rechtspersoon niet strafrechtelijk te vervolgen is voor zijn handelingen (Volkel-arrest, NJ 1994, 598). De strafrechtelijke immuniteit van andere publiekrechtelijke rechtspersonen is beperkt tot openbare lichamen in de zin van de Grondwet, voorzover het gaat om door hen verrichte gedragingen ter behartiging van een (bij of krachtens de wet) aan het betreffende openbaar lichaam opgedragen overheidstaak (o.m. Voorburgse Reigers, NJ 1991, 496). Tegen de achtergrond van deze rechtspraak heeft de Hoge Raad in het Pikmeer-arrest beslist dat ambtenaren en arbeidscontractanten die feitelijke leiding of opdracht hebben gegeven aan een verboden gedraging, die is begaan door een publiekrechtelijk lichaam ter vervulling van zijn bestuurstaak, delen in de in dat geval aan te nemen niet-vervolgbaarheid van dat lichaam. Zoals ook in antwoord op schriftelijke vragen van het lid Schutte <voetnoot nummer="1"/>over strafrechtelijke gedragingen van openbare lichamen is aangegeven, kan uit het arrest uitdrukkelijk niet worden afgeleid dat publiekrechtelijke lichamen en hun ambtenaren een algemene of onvoorwaardelijke strafrechtelijke immuniteit genieten. Vervolging van publiekrechtelijke rechtspersonen (met uitzondering van de Staat) kan worden ingesteld ter zake van feiten die niet zijn begaan ter vervulling van een in de wet opgedragen bestuurstaak (bijv. binnen het kader van een ondernemingsactiviteit). Voorts geldt ten aanzien van ambtenaren en arbeidscontractanten dat zij slechts niet-vervolgbaar zijn indien zij in dienst van het openbaar lichaam feitelijke leiding of opdracht hebben gegeven aan een verboden gedraging, begaan door het openbare lichaam ter vervulling van een typische bestuurstaak. Voor het overige geldt de persoonlijke strafrechtelijke aansprakelijkheid van ambtenaren en arbeidscontractanten onverkort. Of in de Pikmeer-zaak sprake is van handelingen die behoren tot de behartiging van een (bij of krachtens de wet opgedragen) bestuurstaak dient het Hof te Leeuwarden op grond van de terugverwijzingsopdracht van de Hoge Raad nog nader te onderzoeken. In lijn met hetgeen hierboven is vermeld, merkt de Hoge Raad in zijn opdracht overigens nog op dat indien het Hof wel tot deze conclusie komt, dit de mogelijkheid onverlet laat dat de betrokken persoon uit hoofde van eigen daderschap wordt vervolgd. </antwoord>
      <antwoord nummer="2 en 5">Neen. Uit ingewonnen ambtsbericht blijkt dat het openbaar ministerie de strafvervolging van naar schatting veertig milieuzaken, waarbij overheden en/of ambtenaren betrokken zijn, heeft opgeschort in verband met een nadere gedachtenbepaling omtrent de mogelijkheden en opportuniteit van de vervolging van overheden. Het betreft in het bijzonder overtredingen van de Wet milieubeheer en de Wet verontreiniging oppervlaktewateren. Het College van Procureurs-Generaal zal binnenkort zijn standpunt bepalen over de consequenties van het Pikmeer-arrest. De vrees, waarop in vraag 5 wordt gedoeld, zien wij niet bevestigd door de door ons opgevraagde informatie bij het openbaar ministerie en bij de Inspectie Milieuhygie¨ne. Er blijken geen indicaties te bestaan voor de verwachting dat het aantal overtredingen, waarbij overheden en/of ambtenaren zijn betrokken, als gevolg van de recente jurisprudentie van de Hoge Raad zal toenemen. </antwoord>
      <antwoord nummer="3">Anders dan in de aangehaalde perspublicatie staat vermeld, menen wij dat de overheden in zaken als de onderhavige wel degelijk ter verantwoording kunnen worden geroepen. In ons bestel heeft de politieke en bestuurlijke controle van de gedecentraliseerde overheden het primaat, mede vanwege het beginsel dat het strafrecht pas aan de orde kan komen als andere handhavingsmechanismen niet beschikbaar of niet doelmatig zijn. Zo is het college van burgemeesters en wethouders verantwoording schuldig aan de gemeenteraad en moeten gedeputeerde staten zich verantwoorden ten overstaan van de provinciale staten. Daarnaast kunnen nalatige gedecentraliseerde overheden ook worden gecorrigeerd via het bestuursrecht. In dit verband valt te denken aan gebruikmaking van de bestaande taakverwaarlozingsregelingen op grond waarvan bijvoorbeeld gedeputeerde staten maatregelen kunnen treffen om een met de wet strijdige toestand te bee¨indigen, wanneer een college van burgemeester en wethouders niet of niet naar behoren optreedt (artikel 124 jo. 135 van de Gemeentewet). Ook kunnen derdenbelanghebbenden overheden verzoeken in te grijpen (bijvoorbeeld om illegale lozingen te stoppen). Tegen een afwijzing van het verzoek of weigering tijdig op het verzoek te beslissen, staat ingevolge de Algemene wet bestuursrecht bezwaar en beroep open. Tussentijds kunnen betrokkenen op grond van artikel 8:81 Awb een voorlopige voorziening vragen aan de rechter. Ten slotte bestaat er de mogelijkheid van strafrechtelijke vervolging onder de omstandigheden, zoals in antwoord op de vragen 1 en 4 uiteengezet. Opgemerkt wordt voorts dat het meten met twee maten een ongelijke behandeling van gelijke gevallen veronderstelt. Hiervan is slechts tot op zekere hoogte sprake, gelet op genoemde politieke en bestuursrechtelijke wegen, langs welke de overheden ter verantwoording kunnen worden geroepen. Voor wat betreft de opmerking over het straffeloos plegen van delicten door ambtenaren kan worden verwezen naar het antwoord op vraag 1. </antwoord>
      <antwoord nummer="6 en 7">Zoals uit het voorgaande blijkt kunnen gedecentraliseerde overheden wel degelijk langs verschillende wegen ter verantwoording worden geroepen als zij de milieuwetgeving overtreden. Zodra het standpunt van het College van Procureurs-Generaal over de consequenties van dit arrest is aangeboden, zal evenwel mede aan de hand daarvan worden bepaald of meergenoemde handhavingsmechanismen om redenen van doelmatigheid en beschikbaarheid bijstelling behoeven. Wij zullen de Kamer hierover nader informeren. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1403" documentjaargang="1995-1996">Aanhangsel Handelingen, nr. 1403, vergaderjaar 1995–1996.</noot>
      </noten>
   </antwoorden>
</kvr>
