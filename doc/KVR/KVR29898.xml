<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Haverkamp (CDA) aan de minister van Verkeer en Waterstaat over de bewegwijzering vanaf snelwegen naar ziekenhuizen. (Ingezonden 27 juni 2007); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29898
</item>
         <item attribuut="Inhoud">Vragen naar aanleiding artikel 'Verwijs- en fileborden bij toeristische attracties' (Het Parool, 18 april 2007). Indiener zet vraagtekens bij de opmerking 'Als mensen de attracties niet meer weten te vinden, zitten we op de verkeerde weg' van minister Eurlings (VW). VW heeft in een beschikking van 13 maart 2007 (BBV2007/1603) een verzoek van de Tergooiziekenhuizen (Hilversum en Blaricum) om verwijzingen naar het ziekenhuis langs onder meer de A27 afgewezen, met als argument dat mensen 'vooraf een kaart kunnen lezen' en het ziekenhuis te weinig bedden telt. Indiener wijst op de brief van de Inspectie voor de Volksgezondheid van 28 maart 2007, die steun uitspreekt voor het verzoek van de Tergooiziekenhuizen, verwijzend op de bijzondere omstandigheden van patiënten op weg naar spoedeisende medische hulp. Indiener benadrukt de betekenis van de Tergooiziekenhuizen voor de Gooi- en Vechtstreek en vraagt zich af of de bestaande bewegwijzering van andere ziekenhuizen die de in de richtlijn genoemde norm van 1000 bedden niet halen, eveneens wordt verwijderd.</item>
         <item attribuut="Rubriek">Gezondheidszorg (Zorginstellingen) Verkeer, vervoer en waterstaat (Verkeersveiligheid) Verkeer, vervoer en waterstaat (Wegen)</item>
         <item attribuut="Trefwoorden">Verkeersveiligheid Wegen Ziekenhuizen</item>
         <item attribuut="Vindplaats">Kamervragen met antwoord 2007-2008, nr. 437, Tweede Kamer</item>
         <item attribuut="Vraagnr_bij_indiening">2060719400</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Haverkamp</persoon>
         </item>
         <item attribuut="Datum_reaktie">2007-11-01</item>
         <item attribuut="Datum_indiening">2007-06-27</item>
         <item attribuut="Document-id">KVR29898</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="935" allpagenumbers="935 936" vetnummer="2060719400" code="0708tkkvr437" lopendefooter="Tweede Kamer, vergaderjaar 2007–2008, Aanhangsel" filenaam="KVR29898" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="437" onderwerp="" indiendatum="2007-06-27">
         <vrager partij="CDA" oorsprong="parlement">Haverkamp</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-11-1">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Bent u bekend met het artikel «Verwijs- en fileborden bij toeristische attracties»? <voetnoot nummer="1"/>Kunt u aangeven hoe uw opmerking «Als mensen de attracties niet meer weten te vinden, zitten we op de verkeerde weg» zich verhoudt tot de brief van 13 maart 2007 <voetnoot nummer="2"/>waarin u het verzoek van Tergooiziekenhuizen inzake de wijziging van de verwijzing langs de A1 van «Gooi Noord» in «Tergooi-Blaricum», alsmede een verzoek om verwijzing naar «Tergooi-Hilversum» langs de A27 afwijst, met als argumenten dat mensen vooraf een kaart kunnen lezen en het ziekenhuis te weinig bedden telt? </vraag>
      <vraag nummer="2">Deelt u de mening dat het vreemd is om mensen die spoedeisende hulp behoeven te vragen om voorafgaand aan de reis een wegenkaart te raadplegen, zoals gesteld in de afwijzingsgronden? Deelt u voorts de mening dat het vooraf lezen van een kaart misschien een uitgangspunt voor het plaatsen van bewegwijzering naar attractieparken kan zijn maar niet voor de bewegwijzering naar ziekenhuizen? </vraag>
      <vraag nummer="3" voetnoot="3">Hoe beoordeelt u in dit kader de brief van de Inspectie voor de Volksgezondheid <voetnoot nummer="3"/>waarin steun wordt uitgesproken aan het verzoek van Tergooiziekenhuizen en waarin gewezen wordt op de bijzondere omstandigheden van patiënten die op weg zijn naar de spoedeisende hulp? </vraag>
      <vraag nummer="4">Kunt u gelet op het argument van het ministerie van Verkeer en Waterstaat dat de ziekenhuislocaties te weinig bedden zouden hebben, aangeven wat het aantal bedden betekent voor de bewegwijzering naar de Eerste Hulp? Kunt u voorts aangeven of u voornemens bent de bewegwijzering van het Maxima Medisch Centrum te Noord-Brabant en het ziekenhuis de Gelderse Vallei te Ede – die beide de in de richtlijn genoemde 1000 bedden niet halen – ook te verwijderen? Of deelt u de mening dat zowel voor de Tergooiziekenhuizen als eerder genoemde ziekenhuizen een uitzondering op hoofdstuk 2.3.6 van de Richtlijn bewegwijzering zou moeten worden gemaakt? Zo ja, op welke termijn gaat u hier uitvoer aan geven? Zo neen, op welke termijn worden de genoemde borden verwijderd? </vraag>
      <vraag nummer="5">Is het u bekend dat de Tergooiziekenhuizen de enige ziekenhuizen zijn voor de 242.000 inwoners in de Gooi en Vechtstreek, een streek, die in toenemende mate aan het vergrijzen is? Is u voorts bekend dat meer dan 80% van de bezoekers van de ziekenhuizen deze bereiken via de snelwegen? Kunt u aangeven welke meerwaarde het niet plaatsen, en langs de A1 zelfs verwijderen, van volgborden heeft voor het toegankelijk, beschikbaar en bereikbaar zijn van spoedeisende medische hulp? Indien u de meerwaarde hiervan niet kunt benoemen, bent u dan bereid de gevraagde borden alsnog te plaatsen? </vraag>
      <noten afkomstig="vraag">
         <noot nummer="1" datum="2007-04-18" bron="Het Parool">Het Parool, 18 april 2007</noot>
         <noot nummer="2">Beschikking van het ministerie van Verkeer en Waterstaat, kenmerk BBV 2007/1603</noot>
         <noot nummer="3" datum="2007-03-28" bron="Brief van de Inspectie voor de Volksgezondheid aan de Tergooiziekenhuizen">Brief van de Inspectie voor de Volksgezondheid aan de Tergooiziekenhuizen, 28 maart 2007, kenmerk 2007–31220/pr 4/JR/dh</noot>
      </noten>
   </vragen>
   <antwoorden aantal="5">
      <antwoord nummer="1">Ja, ik ben bekend met het artikel. De brief van 13 maart 2007, kenmerk BBV 2007/1603 betreft een beslissing op bezwaar naar aanleiding van het door Tergooiziekenhuizen ingediende bezwaarschrift op de afwijzende beschikking tot het wijzigen van de naam «Gooi-Noord» in «Tergooi-Blaricum»op de A1 en om de bewegwijzering rondom het ziekenhuis Hilversum te veranderen in «Tergooi-Hilversum». Tegen de beslissing op bezwaar heeft Tergooi Ziekenhuizen beroep ingesteld bij de sector bestuursrecht van de rechtbank Amsterdam. Tevens is een verweerschrift bij de rechtbank ingediend strekkende tot ongegrondverklaring van het beroep. Daarop heeft de rechter nog geen uitspraak gedaan. Omdat het geschil onder de rechter is, kan ik hier verder geen mededelingen over doen. De borden zullen overigens niet verwijderd worden, zolang de rechter nog geen uitspraak heeft gedaan. Het betreffende artikel in het Parool handelt over de bewegwijzering naar dagrecreatieve objecten. Hiervoor gelden andere criteria dan voor de bewegwijzering naar ziekenhuizen. </antwoord>
      <antwoord nummer="2">Aangezien de zaak onder de rechter is kan ik over de specifieke afwijzingsgronden geen mededelingen doen. Uw mening dat het vooraf lezen van een kaart geen uitgangspunt voor bewegwijzering naar ziekenhuizen kan zijn, deel ik niet. Bewegwijzering is een hulpmiddel voor de weggebruiker om zijn weg te vinden op het wegennet. Uiteraard kunnen niet alle mogelijke doelen worden verwezen. Indien elk verzoek om een verwijzing zou worden gehonoreerd, zouden er bij elke afslag tientallen verwijzingen moeten worden aangebracht. Om die reden is het beleid mede gericht op het voorkomen van te veel borden langs de weg en alleen die borden toe te staan die ook daadwerkelijk een functie hebben. Hoofdcriterium hierin is dat verwijzing plaatsvindt vanaf de locatie waar weggebruikers moeten afwijken van de bestaande bewegwijzering om hun doel te bereiken. Een wegenkaart of een ander hulpmiddel, zoals het nu al veel gebruikte navigatiesysteem, blijft in veel gevallen daarom van belang. </antwoord>
      <antwoord nummer="3">De Inspectie voor de Volksgezondheid geeft in haar brief aan bevreesd te zijn dat patiënten en hulpdiensten het ziekenhuis niet meer zouden kunnen vinden. Die vrees is naar mijn mening ongegrond. Ik ben het volledig met de Inspectie eens dat ziekenhuizen goed vindbaar moeten zijn voor patiënten en hulpdiensten. Dat wil echter niet zeggen dat daarvoor per definitie een vermelding op de bewegwijzering langs een snelweg nodig is. Ik begrijp dat u met name de toegankelijkheid, beschikbaarheid en bereikbaarheid van «spoedeisende hulp» belangrijk vindt. Er bestaat op dit moment geen specifiek beleid voor de bewegwijzering langs autosnelwegen naar «spoedeisende hulp». De behoefte aan spoedeisende hulp kan op elk moment en op elke plaats ontstaan, waaronder ook op de rijksweg. Ik ben met u van mening dat het voor mensen die spoedeisende hulp behoeven op het moment dat zij zich op een rijksweg bevinden eenvoudiger zou zijn als zij via de bewegwijzering rechtstreeks naar een eerste hulppost zouden kunnen worden geleid. Samen met betrokken partijen (decentrale wegbeheerders, CROW, ANWB, etc.) is Rijkswaterstaat momenteel aan het inventariseren of en zo ja welke aspecten van de huidige bewegwijzeringsystematiek in Nederland verbetering behoeven. Ik zal haar vragen de methodiek rond verwijzingen naar ziekenhuizen hier in mee te nemen. </antwoord>
      <antwoord nummer="4">In het Nederlandse systeem van bewegwijzering wordt niet verwezen naar eerste hulp, maar naar ziekenhuizen (zie ook het antwoord op vraag 2). Het aantal bedden van een ziekenhuis is een indicatie voor de hoeveelheid verkeer dat gegenereerd wordt door patiënten en bezoekers en als zodanig een criterium in het kader van de verkeersveiligheid. Ik ben niet voornemens de bewegwijzering naar het MMC Veldhoven en het ziekenhuis de Gelders Vallei te verwijderen. Het MMC Veldhoven is aangeduid vanwege het feit dat de A2 twee afritten met de naam Veldhoven kent, te weten Veldhoven en Veldhoven Zuid. MMC Veldhoven kan niet worden bereikt door het nemen van de afrit Veldhoven, maar is bereikbaar via de afrit Veldhoven Zuid. Er is geen sprake van een juiste associatie. De naam van het ziekenhuis wordt geassocieerd met een andere afrit, waardoor verwijzing op zijn plaats is. Ook voor wat betreft de Gelderse Vallei te Ede gaat het om een ziekenhuis waarvan de naam niet geassocieerd wordt met de plaats waar het is gelegen. Overigens geldt als een van de criteria om als ziekenhuis aangeduid te worden het minimum aantal bedden van 750. </antwoord>
      <antwoord nummer="5">Ja, het is mij bekend dat Tergooiziekenhuizen de enige ziekenhuizen zijn voor de 242.000 inwoners van de Gooi en Vechtstreek. Als u zegt dat meer dan 80% van de bezoekers van de ziekenhuizen deze per snelweg bereiken, dan neem ik dat aan. De meerwaarde van het verwijderen van de borden is gelegen in het voorkomen van de aanwezigheid van borden zonder functie op rijkswegen. Het vastgestelde beleid is redelijk en ook op redelijke wijze toegepast. Zie ook het antwoord op vraag 1 en 2. </antwoord>
      <noten afkomstig="antwoord"/>
   </antwoorden>
</kvr>
