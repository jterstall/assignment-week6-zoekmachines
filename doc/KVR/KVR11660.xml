<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ross-Van Dorp en Mosterd (beiden CDA) aan de staatssecretaris van Onderwijs, Cultuur en Wetenschappen, mw. Adelmund, over werk naast het schooljaar voor 14-jarigen. (Ingezonden 18 april 2000); Antwoord</item>
         <item attribuut="Bestand">30Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11660
</item>
         <item attribuut="Inhoud">Vragen over de opvatting van staatssecretaris Adelmund (OCW) dat ongemotiveerde leerlingen binnen het kader van het vmbo kunnen gaan werken vanaf 14 jaar.</item>
         <item attribuut="Rubriek">Beroepsonderwijs en volwasseneneducatie (Leerlingen) Voortgezet onderwijs (Leerlingen)</item>
         <item attribuut="Trefwoorden">Leerlingen Mavo Vbo</item>
         <item attribuut="Vindplaats">Kamervragen met antwoord 1999-2000, nr. 1248, Tweede Kamer</item>
         <item attribuut="Vraagnr_bij_indiening">2990010000</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="CDA">Ross-Van Dorp</persoon>
            <persoon partij="CDA">Mosterd</persoon>
         </item>
         <item attribuut="Datum_reaktie">2000-05-11</item>
         <item attribuut="Datum_indiening">2000-04-18</item>
         <item attribuut="Document-id">KVR11660</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2799" allpagenumbers="2799 2800" vetnummer="2990010000" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11660" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1248" onderwerp="" indiendatum="2000-04-18">
         <vrager partij="CDA" oorsprong="parlement">Ross-Van Dorp</vrager>
         <vrager partij="CDA" oorsprong="parlement">Mosterd</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="2000-05-11">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het bericht <voetnoot nummer="1"/>waar, dat u slecht gemotiveerde leerlingen naast het schooljaar wil laten werken; ook al zijn ze 14 jaar? </vraag>
      <vraag nummer="2">Betekent dit dat het net ingevoerde VMBO voor groepen leerlingen niet geschikt zou zijn? Zo ja, in welk opzicht? Is het mogelijk dat binnen de eerder gestelde kaders te veranderen? Zo nee, waarom lanceert u dit voorstel? </vraag>
      <vraag nummer="3">Is het de bedoeling dat werkgevers een deel van de opleiding op de werkvloer gaan geven? Hoe garandeert u dat deze leerlingen een volwaardig VMBO-diploma zullen halen? In welke leerweg wordt de leer-werk-combinatie mogelijk? En vanaf welk leerjaar? Hoe gaat het met de kerndoelen van de basisvorming? Moeten die nog gehaald worden? Is het voor hen nog mogelijk om door te stromen naar het MBO? Zo ja, welk instroomniveau? </vraag>
      <vraag nummer="4">Bent u niet bang dat werkgevers door de krapte op de arbeidsmarkt dit voorstel zullen omarmen, en tegen de tijd dat de werkgelegenheid afneemt niet meer bereid zullen zijn hieraan mee te doen? Hoe voorkomt u dat deze leerlingen uitsluitend als goedkope arbeidskrachten worden gezien? </vraag>
      <vraag nummer="5">Bent u bereid de Kamer, naast beantwoording van bovengenoemde vragen, in een brief nadere uitleg te geven over de achtergronden en uitvoering van dit plan? </vraag>
      <noten afkomstig="vraag">
         <noot nummer="1" datum="2000-04-13" bron="Teletekst">Teletekst, 13 april 2000</noot>
      </noten>
   </vragen>
   <antwoorden aantal="5">
      <antwoord nummer="1">Het bericht op Teletekst van 13 april jl. naar aanleiding waarvan de schriftelijke vragen zijn gesteld, is gebaseerd op een toespraak die ik heb gehouden tijdens de bijeenkomst «Amsterdamse leerwegen in de lift, startconferentie van het Vmbo Implementatie Programma (VIP)» op 13 april jl. In deze toespraak maakte ik duidelijk voorstander te zijn van een verrijking van de didactiek via leerwerkroutes in het vmbo voor leerlingen die in schools verband weinig motivatie kunnen opbrengen. Het gaat om combinaties van leren en werken in de basisberoepsgerichte leerweg. In de notitie Onderwijskansen is voorgesteld om – aansluitend op de praktijk zoals die zich in een aantal scholen heeft ontwikkeld – te komen tot leerwerkroutes die binnen het kader van de basisberoepsgerichte leerweg kunnen worden ingericht. Een leerwerktraject biedt de leerling de mogelijkheid buitenschools leerervaring op te doen. Het is de bedoeling dat in een leerwerktraject vanaf het derde leerjaar voor een gestructureerde benadering wordt gekozen waarbij de leerlingen onder verantwoordelijkheid van de school een leerwerktraject volgen. De leerplicht en de leerwegen in het vmbo blijven gehandhaafd. Het inrichten van leerwerktrajecten sluit aan bij het voornemen om meer variatie mogelijk te maken in de invulling van de laatste jaren van de leerplicht wanneer een startkwalificatie wordt verworven, bijvoorbeeld via de weg van het uitgesteld leren via een praktijkervaring (onderwijsbeleidsnotitie, kenmerk boa/bag/1999/36231). Condities zullen worden gerealiseerd voor vmbo-leerlingen dat zij via een leerwerktraject aansluiting hebben op beroepsbegeleidende programma’s binnen de roc’s. Deze condities worden gerealiseerd door zowel samenwerking tussen vmbo-scholen en roc’s als samenwerking tussen onderwijs en bedrijfsleven. </antwoord>
      <antwoord nummer="2">Het starten van leerwerkroutes in het vmbo betekent niet dat het vmbo voor grote groepen leerlingen niet geschikt zou zijn. Uitgangspunt van de vmbo-wet is landelijk erkende diploma’s in het vmbo met een civiel effect. Tijdens de totstandkoming van de vmbo-wet en in het overleg met de Tweede Kamer is hierover uitvoerig gesproken. Het gegeven dat, binnen de basisberoepsgerichte leerweg, een groep leerlingen gebaat is bij een op de praktijk gerichte oriëntatie vraagt om een adequaat onderwijsaanbod. Een aanbod dat voorbereidt op maatschappelijk functioneren en doorstroom naar het vervolgonderwijs. De leerwerkroutes zijn bedoeld voor deze leerlingen. </antwoord>
      <antwoord nummer="3">De leerwerkroutes zullen vorm krijgen binnen de basisberoepsgerichte leerweg. Helder is dat deze trajecten aan een aantal randvoorwaarden moeten voldoen: – de werkplek is een onderwijsleerplek; – de werkplek is van goede kwaliteit; – de theorie- en praktijkvakken worden zoveel mogelijk geïntegreerd aangeboden, de theorie ondersteunend aan de praktijk. Hoe de leerwerkroutes precies vorm zullen krijgen, vergt nadere uitwerking en doordenking én overleg met het onderwijsveld en gesprekken met sociale partners. </antwoord>
      <antwoord nummer="4">Zoals ik bij mijn antwoord op vraag 3 duidelijk maakte, zal bij de uitwerking van de leerwerkroutes overleg worden gevoerd met sociale partners. In dit overleg zullen afspraken worden gemaakt over de beschikbaarheid van voldoende werkplekken van beoogde kwaliteit in instellingen en bedrijven. De leerwerktrajecten zullen zodanig worden ingericht dat zij een goede voorbereiding vormen op het vervolgonderwijs en uiteindelijk de arbeidsmarkt zodat de leerlingen die een dergelijke route volgen een kleiner risico hebben op werkloosheid bij een ruimere arbeidsmarkt. </antwoord>
      <antwoord nummer="5">Zoals ik in mijn brief aan uw Kamer van 17 april jl. (kenmerk vo/vmbo/2000/15130) heb vastgelegd, wordt in de volgende documenten nader ingegaan op de leerwerktrajecten. 1. In de notitie die wordt opgesteld ten behoeve van het beleidsdebat over onderwijskansen, dat door de Tweede Kamer voor 19 juni is agendeerd. 2. In het invoeringsplan vmbo. Deze zomer wordt dit plan aan de Tweede Kamer aangeboden. </antwoord>
      <noten afkomstig="antwoord"/>
   </antwoorden>
</kvr>
