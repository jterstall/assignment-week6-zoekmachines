<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rietkerk (CDA) aan de ministers van Binnenlandse Zaken en Koninkrijksrelaties en van Justitie over agressie tegen politieagenten. (Ingezonden 8 maart 2001); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13440
</item>
         <item attribuut="Inhoud">Vragen over toenemend geweld tegen politieagenten en andere ambtenaren in functie en de mogelijke maatregelen hiertegen.</item>
         <item attribuut="Rubriek">Criminaliteit en openbare orde (Handhaving openbare orde) Criminaliteit en openbare orde (Politie) Criminaliteit en openbare orde (Veiligheid)</item>
         <item attribuut="Trefwoorden">Mishandeling Openbare orde en veiligheid Politie</item>
         <item attribuut="Vindplaats">Kamervragen met antwoord 2000-2001, nr. 977, Tweede Kamer</item>
         <item attribuut="Vraagnr_bij_indiening">2000107620</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="CDA">Rietkerk</persoon>
         </item>
         <item attribuut="Datum_reaktie">2001-04-02</item>
         <item attribuut="Datum_indiening">2001-03-08</item>
         <item attribuut="Document-id">KVR13440</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2033" allpagenumbers="2033 2034 2035" vetnummer="2000107620" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13440" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="977" onderwerp="" indiendatum="2001-03-8">
         <vrager partij="CDA" oorsprong="parlement">Rietkerk</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2001-04-2">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van het geweld en de agressie tegen politieagenten en andere «ambtenaren in functie» via diverse berichten? <voetnoot nummer="1"/>
      </vraag>
      <vraag nummer="2" voetnoot="2">Neemt het geweld tegen politieagenten en andere «ambtenaren in functie» toe de laatste jaren? Zo ja, kunt u de trend weergeven vanaf 1995 tot nu? Is het waar dat incidenten nauwelijks worden geregistreerd? <voetnoot nummer="2"/>Zo ja, wat gaat u hieraan doen? </vraag>
      <vraag nummer="3">Deelt u de mening dat geweld tegen politieagenten en andere «ambtenaren in functie» streng bestraft dient te worden? Zo ja, wat zijn de strafrechtelijke en civielrechtelijke mogelijkheden hiervoor? Wat zijn de minimumstraffen en maximumstraffen voor het geweld tegen politieagenten en andere «ambtenaren in functie»? </vraag>
      <vraag nummer="4">Bent u bereid om een soort «pluk-ze-regeling» te ontwikkelen om bijvoorbeeld de gederfde loonkosten van een mishandelde agent in de Ziektewet te verhalen op de veroordeelde? Zo nee, waarom niet? </vraag>
      <vraag nummer="5">Bent u van mening dat veroordeelden van geweld tegen politieagenten en andere «ambtenaren in functie» voldoende streng gestraft kunnen worden? Zo nee, welke aanvullende maatregelen gaat u treffen? </vraag>
      <vraag nummer="6" voetnoot="3">Herinnert u zich mijn vragen van december 1998 <voetnoot nummer="3"/>over het geweldsprotocol, dat de aanpak regelt van geweld tegen politieagenten? Waarom hanteren alle regiokorpsen twee jaar na dato nog steeds niet het geweldsprotocol? Waarom heeft u dit niet kunnen bevorderen? </vraag>
      <vraag nummer="7">Is het aangekondigde onderzoek naar geweld en agressie, waarmee beroepsgroepen met een publieksfunctie worden geconfronteerd, inderdaad zoals toegezegd in 1999 afgerond? Zo nee, wanneer dan wel, wat zijn de resultaten en welke maatregelen heeft u in 2000 en 2001 op basis van deze resultaten getroffen? </vraag>
      <vraag nummer="8">Heeft het onderdeel gewelds- en gevaarsbeheersing voldoende aandacht gekregen in de politieopleiding? Zo ja, op welke wijze sinds 1999? Zo nee, wat gaat u hieraan doen? </vraag>
      <noten afkomstig="vraag">
         <noot nummer="1" datum="2001-02-27" bron="NU.nl/nieuws van 25 februari jl. en ANP-nieuws, RTL-teletekst, Zwolse Courant, Brabants Dagblad van 26 februari 2001 en Haagsche Courant, Twentse Courant, BN/De Stem, De Gelderlander">NU.nl/nieuws van 25 februari jl. en ANP-nieuws, RTL-teletekst, Zwolse Courant, Brabants Dagblad van 26 februari 2001 en Haagsche Courant, Twentse Courant, BN/De Stem, De Gelderlander, 27 februari 2001</noot>
         <noot nummer="2" datum="2001-02-23" bron="Rotterdams Dagblad">Rotterdams Dagblad, 23 februari 2001</noot>
         <noot nummer="3" documenttype="Kamervragen" documentnummer="792" documentjaargang="1998-1999">Aanhangsel Handelingen, nr. 792, vergaderjaar 1998–1999.</noot>
      </noten>
   </vragen>
   <antwoorden aantal="5">
      <antwoord nummer="1">Ja. Zie ook het inmiddels naar uw kamer gestuurde onderzoeksrapport «geweld tegen beroepsgroepen met een (semi-)publieke functie. </antwoord>
      <antwoord nummer="2 en 6">Of het geweld tegen politieagenten en andere ambtenaren in functie de laatste jaren toeneemt kan niet met zekerheid gezegd worden, aangezien het bovengenoemde rapport een eerste meting betreft. Het is wel de bedoeling dat deze meting op gezette tijden wordt herhaald zodat over enige tijd inzicht ontstaat in de ontwikkeling van het geweldsniveau. Met betrekking tot uw vraag over de registratie van geweldsincidenten kunnen wij u het volgende melden. De politiekorpsen houden in het kader van bedrijfsvoeringsystemen een geweldsrapportage bij van geweldsincidenten tegen politieambtenaren. De voornaamste taak van het bedrijfsopvangsysteem is het op gang brengen en in stand houden van een systematisch proces van opvang van een collega of van collega’s na een schokkende gebeurtenis tijdens of vanwege de dienstuitoefening. Dit is een uitwerking van de geweldsprotocollen die inmiddels bij vrijwel alle korpsen in gebruik zijn. </antwoord>
      <antwoord nummer="3, 4 en 5">De aanpak van het geweld tegen ambtenaren in functie is een onderwerp dat veel aandacht verdient en ook van ons krijgt. De signalen die ons hierover vanuit de praktijk bereikten vormden de aanleiding voor het onderzoek «geweld tegen beroepsgroepen met een (semi-) publieke functie», dat reeds bij het antwoord op vraag 1 aan de orde kwam. Mede naar aanleiding van dit rapport zullen in de komende tijd de activiteiten om het geweld te bestrijden worden geïntensiveerd. Een belangrijk onderdeel van deze activiteiten betreft het geweld tegen de politie. Bij brief van 9 november 2000 (Kamerstukken II, 2000–2001, 27 400 VII, nr. 19, p. 11) is de Tweede Kamer reeds over de initiatieven op dit terrein zowel van onze kant als van de kant van het politieveld geïnformeerd. Deze initiatieven zien zowel op het voorkomen van geweld, als op het aanpakken van de daders wanneer zich een geweldsincident tegen een politieman heeft voorgedaan. Met betrekking tot dit laatste punt zijn met name de ook door u genoemde geweldsprotocollen binnen de politiekorpsen van belang. De doelstelling van het geweldsprotocol is dat geweld en/of agressie tegen politieambtenaren altijd een vervolg dient te krijgen, zowel vanuit het oogpunt van goed werkgeverschap als vanuit het oogpunt van strafrechtelijke handhaving (vervolging van de dader). Voor politieambtenaren is in het protocol duidelijk aangegeven dat van een geweldsincident altijd een proces-verbaal van aangifte moet worden opgemaakt. Wat het OM betreft is het uitgangspunt dat het parket de politieambtenaar bij een geweldsincident maximaal ondersteunt, hetgeen ook in het protocol verankerd is. In het jaarplan van het OM voor 2001 is het aanpakken van geweld tegen politieambtenaren als één van de prioriteiten genoemd. In nauwe samenwerking met de politie behandelt het OM de zaken die voor strafvervolging in aanmerking komen. Deze inspanning komt ten goede aan de politie als organisatie en aan het individuele slachtoffer. Ook de schadeafwikkeling na een incident maakt een onderdeel uit van het protocol. Het uitgangspunt is daarbij dat de schade, zowel van het korps, als van de individuele politieambtenaar, wordt verhaald op de dader door middel van een civielrechtelijke procedure. Daarbij wordt gebruik gemaakt van de bestaande mogelijkheden voor het verhaal van schade die reeds voor iedere burger of instantie gelden. De strafrechtelijke sanctionering van verschillende verschijningsvormen van geweld is geregeld in het Wetboek van Strafrecht (Sr). Daarin is voor verschillende misdrijven een strafverzwaringsgrond opgenomen wanneer dit misdrijf gepleegd wordt tegen een ambtenaar in functie, waaronder uiteraard ook de politieambtenaar. De straf kan in dat geval met een derde worden verhoogd. Voorbeelden hiervan zijn mishandeling (artikel 304 Sr) en belediging of laster (artikel 267 Sr). Daarnaast zijn in een aparte titel van het wetboek bepalingen opgenomen over misdrijven tegen het openbaar gezag. Hierbij zijn met name de artikelen 179 tot en met 182 van belang, waarin geweld tegen een ambtenaar in functie is begrepen (de zgn. wederspannigheid) wordt gesanctioneerd. Al naar gelang de ernst van de vergrijpen kan de straf oplopen van ten hoogste een jaar gevangenisstraf of een geldboete van de derde categorie (10 000 gulden) tot ten hoogste vijftien jaar of een geldboete van de vijfde categorie (100 000 gulden) (bij geweld door twee of meer personen gezamenlijk gepleegd en met de dood tot gevolg). Ook zijn uiteraard alle sancties tegen strafbare gedragingen, gericht tegen andere burgers, eveneens van toepassing wanneer de gedragingen gericht zijn tegen een ambtenaar in functie. Gedacht kan worden aan discriminatie en bedreiging. Hiervoor zijn echter geen specifieke strafbepalingen opgenomen in geval het ambtenaren betreft. Wel geldt hiervoor dat in de richtlijnen van het OM voor de strafvordering – de zogenaamde Polarisrichtlijnen – het feit dat een bepaald strafbaar feit wordt begaan tegen «de ambtenaar in de uitoefening van zijn bediening» als strafverzwarende factor wordt genoemd. De officier van justitie die een zaak beoordeelt, heeft de vrijheid om deze factor ruim te interpreteren en zodoende een brede groep van functionarissen extra «bescherming» te bieden. Toepassing van deze factor leidt tot een 25% hoger transactievoorstel of tot het eerder overgaan tot het dagvaarden van de verdachte. Uiteraard wordt deze strafverzwarende omstandigheid alleen toegepast als de toepasselijke wettelijke delictsomschrijving niet voorziet in een strafverzwaringsgrond voor het geval het delict is gepleegd tegen een ambtenaar in functie. De mogelijkheden om geweld tegen ambtenaren in functie, zowel langs strafrechtelijke als langs civielrechtelijke weg, aan te pakken, achten wij voldoende. Aanvullende maatregelen ten aanzien van de hoogte van de straffen of ten aanzien van de schadeafwikkeling zijn in onze ogen vooralsnog niet nodig. Wij menen overigens met het antwoord op deze vragen tevens te hebben voldaan aan een toezegging die de Minister van Justitie gedaan heeft tijdens een nota-overleg op 20 november 2000, inhoudende dat aan de Kamer informatie zou worden verstrekt over het vervolg dat gegeven wordt aan geweldsincidenten tegen politieagenten. </antwoord>
      <antwoord nummer="7">Zoals bij vraag 1 reeds is aangegeven, is het onderzoek «geweld tegen beroepsgroepen» inmiddels naar uw Kamer gezonden bij brief van 5 maart 2001. Met de resultaten van de eerste meting is voor het eerst een betrouwbare vergelijking tussen de genoemde beroepsgroepen beschikbaar met betrekking tot de mate waarin zij geconfronteerd worden met geweld en agressie. De onderzoeksresultaten geven reden tot zorg. Het nemen van maatregelen per beroepsgroep berust in de eerste plaats bij de desbetreffende werkgevers en betreft daarnaast ook het beleidsterrein van andere ministeries. Op korte termijn zal een bijeenkomst georganiseerd worden met alle betrokken werkgevers en vertegenwoordigers van de verschillende departementen. Bij die bijeenkomst zullen ervaringen worden uitgewisseld die tot nu toe zijn opgedaan met het bestrijden van geweld tegen werknemers. Ook zal geïnventariseerd worden of de effectiviteit van de maatregelen kan worden verhoogd en aan welke aanvullende maatregelen behoefte bestaat. Aan de hand van de uitkomsten van deze bijeenkomst zal voor de zomer een kabinetsstandpunt over de uitkomsten van bovengenoemd onderzoek worden voorbereid. </antwoord>
      <antwoord nummer="8">In de politieopleiding wordt op vele manieren aandacht besteed aan gewelds- en gevaarsbeheersing. Allereerst komt het gebruik van de geweldsmiddelen die in de uitrusting zijn opgenomen aan de orde. Hieronder vallen zowel de handboeien, de wapenstok en het vuurwapen als de controlegrepen die met de hand worden uitgevoerd. De politiestudenten leren welke bepalingen gelden voor het aanwenden van de geweldsmiddelen en leren ook deze effectief toe te passen. Ze leren met elkaar samenwerken en ook omgaan met de meest voorkomende situaties waarbij een agent moet optreden. In de opleiding voor politieagenten zijn hiervoor de modules 5 (geweldsbeheersing door de agent) en 12 (fysiek mentale vorming) opgenomen. Naast deze lesstof wordt in andere modules aandacht besteed aan de mondelinge vaardigheden die bijdragen aan de-escalatie van conflicten tussen burgers en de agent of tussen burgers onderling. In totaal wordt in de opleiding aan de directe hantering van geweldsmiddelen, het optreden gevaarlijke situaties en de mondelinge vaardigheden voor conflicthantering circa 40% van de lestijd besteed. Tijdens de stageperiode worden met deze kennis en vaardigheden veel praktijkervaringen opgedaan. In de doelstellingen van het onderwijs en de opzet ervan komt in mijn optiek gewelds- en gevaarsbeheersing voldoende aan de orde. In het nieuwe politieonderwijs zal het programma omtrent gewelds- en gevaarsbeheersing qua doelstellingen op een paar punten geactualiseerd worden. De pepperspray wordt als geweldsmiddel toegevoegd en in het gebruik van dit wapen zal ook training gaan plaatsvinden. Dit zal reeds in juni van dit jaar plaatsvinden; daarbij wordt niet gewacht tot de formele invoering van het nieuwe politieonderwijs in 2002. Daarnaast worden de conditie-eisen die relevant zijn voor het hanteren van geweld geactualiseerd. Tot slot worden meer elementen toegevoegd omtrent de manier waarop agenten hun optreden kunnen voorbereiden en met elkaar kunnen samenwerken. Door het systeem van duaal leren en het werken met competentiegerichte eindtermen zal ook een betere inbedding van theorie in de praktijk en vice versa plaatsvinden waardoor de stof beter toepasbaar wordt voor de agent. </antwoord>
      <noten afkomstig="antwoord"/>
   </antwoorden>
</kvr>
