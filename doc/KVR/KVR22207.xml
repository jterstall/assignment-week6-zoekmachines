<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sterk (CDA) aan de minister voor Vreemdelingenzaken en Integratie over de dubbele Nederlands-Marokkaanse nationaliteit. (Ingezonden 13 december 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22207
</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Nationaliteitsrecht Vreemdelingen</item>
         <item attribuut="Vindplaats">Kamervragen met antwoord 2004-2005, nr. 905, Tweede Kamer</item>
         <item attribuut="Vraagnr_bij_indiening">2040504740</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="CDA">Sterk</persoon>
         </item>
         <item attribuut="Datum_reaktie">2005-02-09</item>
         <item attribuut="Datum_indiening">2004-12-13</item>
         <item attribuut="Document-id">KVR22207</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1919" allpagenumbers="1919 1920" vetnummer="2040504740" code="0405tkkvr905" lopendefooter="Tweede Kamer, vergaderjaar 2004–2005, Aanhangsel" filenaam="KVR22207" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="905" onderwerp="" indiendatum="2004-12-13">
         <vrager partij="CDA" oorsprong="parlement">Sterk</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2005-02-9">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister voor Bestuurlijke Vernieuwing en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van de uitzending van NOVA over de problemen met betrekking tot de dubbele Nederlands-Marokkaanse nationaliteit? <voetnoot nummer="1"/>
      </vraag>
      <vraag nummer="2">Klopt het dat een kind dat in Nederland geboren is uit een Marokkaanse vader bij aangifte van geboorte automatisch ook de Marokkaanse nationaliteit in de Gemeentelijke Basisadministratie vermeld krijgt? Zo ja, wat is de achtergrond daarvan? </vraag>
      <vraag nummer="3">Is het waar dat de Marokkaanse nationaliteit niet wordt vermeld als alleen de moeder Marokkaans is? Zo ja, hoe verhoudt dit onderscheid zich tot artikel 1 van de grondwet? </vraag>
      <vraag nummer="4">Wat gebeurt er indien de ouders uitdrukkelijk aangeven alleen de Nederlandse nationaliteit vermeld te willen hebben? </vraag>
      <vraag nummer="5">Zijn er andere nationaliteiten die in Nederland ongevraagd worden toegekend bij aangifte van een geboorte? </vraag>
      <vraag nummer="6">Wat gaat u ondernemen om deze praktijk ten aanzien van de Marokkaanse nationaliteit op zo kort mogelijke termijn te beëindigen? </vraag>
      <vraag nummer="7">Klopt het dat u woensdag 8 december 2004 een gesprek met de Marokkaanse ambassadeur heeft gehad en u hierin kenbaar heeft gemaakt dat de Nederlandse regering wil dat het voor Marokkaanse Nederlanders mogelijk wordt afstand te doen van hun Marokkaanse nationaliteit? Wat was de uitkomst van dat gesprek? </vraag>
      <vraag nummer="8">Wilt u deze vragen beantwoorden voorafgaande aan het wetgevingsoverleg op maandag 13 december 2004? </vraag>
      <noten afkomstig="vraag">
         <noot nummer="1" datum="2004-12-7" bron="NOVA">NOVA, 7 december 2004, Nederland 3</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja, dat klopt, mits sprake is van een man, die in het bezit is van de Marokkaanse nationaliteit en die naar Marokkaans recht de juridische vader van het kind is. Op grond van de geboorteakte van het kind, zoals opgemaakt door de ambtenaar van de Burgerlijke Stand, wordt bij het opnemen van het kind in de gemeentelijke basisadministratie door de ambtenaar burgerzaken ingevolge de Wet gemeentelijke basisadministratie persoonsgegevens (hierna: Wet GBA) al het op het kind van toepassing zijnde nationaliteitsrecht geïmplementeerd. Artikel 34 Wet GBA verplicht tot de vermelding in de GBA van de nationaliteit(en). De man is op de geboorteakte van het kind vermeld als de vader. Toepassing van het Marokkaanse nationaliteitsrecht leidt ertoe dat het kind van rechtswege de Marokkaanse nationaliteit ontleent aan de vader, nu de vader van Marokkaanse nationaliteit is en (ook) naar Marokkaans recht met de moeder van het kind is gehuwd. Toepassing gevend aan de artikelen 34 en 43 Wet GBA wordt de Marokkaanse nationaliteit opgenomen op de persoonslijst van het kind. </antwoord>
      <antwoord nummer="3">Volgens Marokkaans nationaliteitsrecht wordt die nationaliteit niet doorgegeven door de Marokkaanse gehuwde vrouw, die naar Marokkaanse recht rechtsgeldig is gehuwd. Er is sprake van een naar Marokkaans recht rechtsgeldig huwelijk van een Marokkaanse vrouw indien zij, met inachtneming van het Marokkaanse recht is gehuwd met een man van islamitische geloofsovertuiging. Plaats van het huwelijk of nationaliteit van de man zijn daarbij niet relevant. De ambtenaar burgerzaken zal in een zodanig geval op de persoonslijst van een uit de vrouw geboren kind niet de Marokkaanse nationaliteit vermelden (tenzij natuurlijk dit kind via de vader de Marokkaanse nationaliteit heeft verkregen). Een vrouw van Marokkaanse nationaliteit geeft, volgens de letter van de Marokkaanse nationaliteitswetgeving haar nationaliteit wel door indien de vader van het kind «onbekend» is. De betreffende bepaling luidt in de Franse tekst: «Est Marocain l’enfant né d’une mère marocaine et d’un père inconnu». Onlangs is uit correspondentie van de Marokkaanse overheid met het register Amsterdam, welke informatie telefonisch aan het ministerie van Justitie is bevestigd door de Marokkaanse ambassade in Nederland, gebleken dat daaronder, anders dan tot nu toe bij inschrijving in de GBA veelal werd aangenomen, niet de situatie moet worden gevat waarin een vrouw met Marokkaanse nationaliteit in Nederland naar Nederlands recht een huwelijk heeft gesloten met een niet-islamitische man, hetgeen naar Marokkaans recht voor haar een niet-rechtsgeldig huwelijk is. Uit de recent ontvangen informatie blijkt dat een uit een zodanig huwelijk geboren kind volgens de Marokkaanse autoriteiten niet de Marokkaanse nationaliteit verkrijgt. In die omstandigheid dient geen toepassing te worden gegeven aan de hierboven genoemde bepaling, aangezien volgens de Marokkaanse autoriteiten geen sprake is van een «père inconnu». Conform artikel 1 van het Haags Verdrag nopens zekere vragen betreffende wetsconflicten inzake nationaliteit (Stb. 1937, 17) is het aan de Marokkaanse wetgever om, binnen de grenzen die het volkenrecht stelt, te bepalen wie de Marokkaanse nationaliteit bezit. Daarbij bestaat geen gebondenheid aan de Nederlandse grondwet. De ambtenaar burgerzaken heeft inzake een vreemde nationaliteit geen oordelende functie, maar slechts een registrerende overeenkomstig het bepaalde in de Wet GBA. Daarmee handelt hij niet in strijd met de Nederlandse Grondwet. </antwoord>
      <antwoord nummer="4">Omdat het hier besproken geval een verkrijging van rechtswege van de Marokkaanse nationaliteit betreft, kan de wens van de ouder(s) niet worden gehonoreerd. Ingevolge de Wet GBA wordt in de gemeentelijke basisadministratie de feitelijke situatie opgenomen, en niet de door de ouder(s) gewenste situatie. </antwoord>
      <antwoord nummer="5 en 6">Vermelding van een vreemde nationaliteit als gevolg van de verkrijging ervan bij de geboorte geschiedt in alle gevallen waarin op grond van de vreemde nationaliteitswetgeving de ambtenaar burgerzaken tot de conclusie komt dat het kind die vreemde nationaliteit heeft verkregen. Ik benadruk dat het hier niet gaat om het toekennen door de Nederlandse ambtenaar burgerzaken van een vreemde nationaliteit. De verkrijging geschiedt op grond van de vreemde nationaliteitswetgeving. Of betrokkene daadwerkelijk een onderdaan van de staat is met wiens nationaliteit hij in de GBA staat vermeld, is overigens een kwestie die alleen de staat van die nationaliteit uitmaakt. Zomin een vreemde staat kan bepalen of iemand het Nederlanderschap bezit, kan een Nederlands bestuursorgaan een bindend oordeel vellen over het bezit van een vreemde nationaliteit. </antwoord>
      <antwoord nummer="7">Ja, dat klopt. De uitkomst van het gesprek is dat de ambassadeur bij zijn regering aandacht voor dit onderwerp zal vragen. </antwoord>
      <antwoord nummer="8">Omdat uw vragen eerst bij brief van 14 december 2004 aan mij zijn toegestuurd, kon daarvan geen sprake zijn. </antwoord>
      <noten afkomstig="antwoord"/>
   </antwoorden>
</kvr>
