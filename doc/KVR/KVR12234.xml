<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bussemaker (PvdA) aan de minister van Sociale Zaken en Werkgelegenheid en de staatssecretaris van Sociale Zaken en Werkgelegenheid, mw. Verstand-Bogaert over herintreden. (Ingezonden 7 juli 2000); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12234
</item>
         <item attribuut="Inhoud">Vragen over belemmeringen die herintredende vrouwen op de arbeidsmarkt ondervinden en over de plannen voor het inschakelen van herintredende vrouwen in de kinderopvang.</item>
         <item attribuut="Rubriek">Arbeid (Arbeidsmarkt) Inkomen en rechtspositie (Algemeen) Welzijn (Kinderopvang) Welzijn (Vrouwen)</item>
         <item attribuut="Trefwoorden">Arbeidsmarkt Kinderopvang Rechtspositie Vrouwen</item>
         <item attribuut="Vindplaats">Kamervragen met antwoord 1999-2000, nr. 1755, Tweede Kamer</item>
         <item attribuut="Vraagnr_bij_indiening">2990013620</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Bussemaker</persoon>
         </item>
         <item attribuut="Datum_reaktie">2000-09-01</item>
         <item attribuut="Datum_indiening">2000-07-07</item>
         <item attribuut="Document-id">KVR12234</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3945" allpagenumbers="3945 3946" vetnummer="2990013620" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12234" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1755" onderwerp="" indiendatum="2000-07-7">
         <vrager partij="PvdA" oorsprong="parlement">Bussemaker</vrager>
         <vraagt-aan>de minister van Sociale Zaken en Werkgelegenheid en de staatssecretaris van Sociale Zaken en Werkgelegenheid, mw. Verstand-Bogaert</vraagt-aan>
      </vraagdata>
      <antwoorddata antwoorddatum="2000-09-1">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder>de staatssecretaris van Sociale Zaken en Werkgelegenheid, mw</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van de resultaten van de enquêtes van de FNV <voetnoot nummer="1"/>voor herintreedsters? Hoe interpreteert u deze gegevens, bijvoorbeeld dat vrouwen boven de 40 de grootste moeite hebben met herintreden, maar ook het gegeven dat herintreedsters minder vaak een vast contract hebben en dat zij in hun huidige functie slechter betaald worden? </vraag>
      <vraag nummer="2">Hoe rijmt u het feit dat herintredende 40-plussers moeilijk een baan vinden met de 1 miljoen vacatures die er op dit moment zijn? Welke maatregelen denkt u hiertegen te nemen? </vraag>
      <vraag nummer="3">Kunt u signalen bevestigen dat arbeidsbureau’s maar matig bereid zijn zich in te zetten voor herintreedsters en soms zelfs vrouwen naar huis sturen, bijvoorbeeld omdat ze in eerste instantie maar een gering aantal uren willen werken? </vraag>
      <vraag nummer="4">Bent u bereid een integrale notitie over herintreedsters aan de Kamer te sturen waarin u aangeeft welke belemmeringen deze groep nog steeds ondervindt en waarin u maatregelen die daartegen genomen kunnen worden, verwerkt in een plan van aanpak, al dan niet in interdepartementaal overleg met OC&amp;W en VWS? </vraag>
      <vraag nummer="5">Hoe luiden de plannen van de staatssecretaris om herintreedsters in te schakelen bij de kinderopvang precies? Wordt hierbij gebruik gemaakt van de vrouwenvakscholen? Worden bij de plannen ook loopbaanmogelijkheden en doorstroming naar vaste en beterbetaalde banen betrokken? Zo ja, op welke wijze? Zo nee, waarom niet? </vraag>
      <noten afkomstig="vraag">
         <noot nummer="2"/>
         <noot nummer="1">Persbericht, FNV: leeftijd groot obstakel voor herintreedsters </noot>
         <noot nummer="2" titel="Maak werk van in- en doorstroombanen in de kinderopvang">Persbericht Sociale Zaken en Werkgelegenheid van 3 juli 2000 n.a.v. de toespraak van staatssecretaris Verstand bij het in ontvangst nemen van de brochure «Maak werk van in-en doorstroombanen in de kinderopvang»</noot>
      </noten>
   </vragen>
   <antwoorden aantal="4">
      <antwoord nummer="1 en 2" voetnoot="1">Ik heb kennisgenomen van de voorlopige resultaten van de enquêtes van het FNV over herintreedsters. De definitieve conclusies van dit onderzoek worden na de zomer verwacht. Gegeven de gekozen onderzoeksmethode (herintreedsters kunnen zich onder andere op speciale beldagen zelf melden), gaat het hierbij overigens om een niet-representatieve enquête. Hoewel de enquête zinvolle signalen oplevert, zal het daardoor slechts in beperkte mate mogelijk zijn hieraan algemene conclusies te verbinden. Bijna 60% van de herintreedsters krijgt nu minder salaris dan vroeger, blijkens de voorlopige onderzoeksbevindingen van het FNV. Deze bevindingen bieden echter onvoldoende gegevens om hieraan thans verdere conclusies te verbinden. Het is bijvoorbeeld niet duidelijk of de herintreedsters werkzaam zijn in hun oude beroep en/of op het oude functieniveau. Evenmin is duidelijk of de herintreedsters minder verdienen dan collega’s werkzaam in dezelfde, dan wel vergelijkbare functies met dezelfde ervaring en opleiding. Het is vrij gebruikelijk dat aan nieuwe werknemers een tijdelijk contract wordt aangeboden in plaats van een vast dienstverband. Het gegeven dat herintreedsters minder vaak een vast contract krijgen aangeboden, hoeft derhalve niet verrassend te zijn. Uit de voorlopige bevindingen van het FNV-onderzoek blijkt verder dat 40 procent van de ondervraagde herintreedsters nog op zoek is naar een baan. Deze herintreedsters zijn allen ouder dan 40 jaar. Onduidelijk is onder meer hoe lang deze herintreedsters op zoek zijn naar een baan en welke opleiding ze gevolgd hebben. Ook ontbreekt informatie over de leeftijd van degenen die wel werk hebben gevonden. Uit onderzoek van Arbeidsvoorziening <voetnoot nummer="1"/>blijkt dat bijna een kwart van alle herintreedsters met werk ouder is dan 45 jaar en bijna drie-kwart ouder dan 35 jaar. Dat wijst er niet op dat alle vrouwen boven de 40 de grootste moeite zouden hebben met herintreden. Mede gezien de krapte op de arbeidsmarkt, maar ook vanuit emancipatie-overwegingen is er aanleiding om extra aandacht te besteden aan het instrumentarium gericht op herintreedsters, zowel die van 40 jaar en ouder als de jongeren. Zie hiervoor het antwoord op vraag 4. Daarbij is van belang dat in belangrijke sectoren van de economie het al jaren gebruikelijk is het wervingsbeleid mede te richten op herintreedsters. Voor de kinderopvang wordt dit besproken bij vraag 5. Blijkens het eerdergenoemde onderzoek van Arbeidsvoorziening, vindt meer dan een kwart van de herintreedsters een baan in de zorg. Dit betekent dat de zorgsector veel meer dan evenredig herintreders laat instromen. Onder deze herintreders in de zorg zijn ook veel 40-plussers. Herintreders vinden vooral werk in de zorgsector, de detailhandel, de zakelijke dienstverlening, de overige dienstverlening en de sector onderwijs. </antwoord>
      <antwoord nummer="3">Recente signalen dat arbeidsbureaus zich maar matig voor herintreedsters zouden willen inzetten, zijn mij niet bekend. Bij de huidige krapte op de arbeidsmarkt kan ik mij overigens niet voorstellen dat een arbeidsbureau zich niet zou inspannen om een herintreedster die op zoek is naar werk te bemiddelen. Bij de bemiddeling van vrouwen door de arbeidsbureaus is de evenredigheidsdoelstelling al een aantal jaren bereikt. Herintreedsters die zich nieuw aanmelden bij een arbeidsbureau vallen onder de sluitende aanpak. Dit betekent dat degenen onder hen die volgens de kansmeter geïndiceerd zijn in de fasen 2, 3 of 4, binnen twaalf maanden een aanbod krijgen gericht op werk. Overigens zijn de arbeidsbureaus verplicht om elke werkzoekende in te schrijven en om bij het verwijzen naar vacatures de Richtlijn Passende Arbeid toe te passen. Deze richtlijn geldt ook voor herintreedsters met een sollicitatieplicht. </antwoord>
      <antwoord nummer="4">In het Meerjarenbeleidsplan Emancipatie wordt een interdepartementale aanpak gepresenteerd om het kansrijke potentieel van vrouwen die willen herintreden op de arbeidsmarkt succesvol aan te spreken. </antwoord>
      <antwoord nummer="5">De komende drie jaar moeten er minstens 16 000 werknemers in de kinderopvang bijkomen om aan de toenemende vraag naar opvang te voldoen, met een piek in 2002. Ook in de jaren daarna wordt voor een uitbreiding van de sector een extra vraag naar kinderopvangpersoneel verwacht. Daarmee is de kinderopvang een kansrijke sector voor herintreders. Inmiddels zijn diverse initiatieven gestart om in deze vraag aan kinderopvangpersoneel te voorzien, mede op basis van het door de sector opgestelde Personeelsvoorzieningsplan voor de periode 1999–2003. Zo werkt Arbeidsvoorziening samen met sociale partners en VWS aan een imagocampagne voor het werken in de kinderopvang. Arbeidsvoorziening heeft de kinderopvang als speerpuntsector benoemd. Herintredende vrouwen zijn daarbij nadrukkelijk in beeld. Sociale partners hebben een brochure samengesteld over de mogelijkheid van toepassing van in- en doorstroombanen in de kinderopvang. Ook herintreedsters kunnen voor I/D-banen in aanmerking komen. Het beleid achter de I/D-regeling is sterk gericht op doorstroom en uitstroom van ID-werknemers; bijvoorbeeld door het bieden van doorstroombanen van groepshulp naar groepsleider. Er is een goede combinatie met scholing mogelijk. Bij de gelegenheid waarbij deze brochure werd aangeboden, wees staatssecretaris Verstand op de grote groep herintredende vrouwen die gestimuleerd kunnen worden om in de kinderopvang te gaan werken. Sociale partners in de kinderopvang hebben opdracht gegeven voor het ontwikkelen van een EVC-instrument (Erkenning Verworven Competenties) met als doel eerder verworven competenties te kunnen wegen tegen het licht van de eindtermen van de opleiding. Daarbij wordt zowel gekeken naar competenties waarvoor bewijsstukken zijn, zoals certificaten of omschrijvingen van cursussen, als naar – aantoonbare – opvoedkundige ervaringen. Verder bestaat de mogelijkheid om veronderstelde competenties te laten testen. Een aantal ROC’s participeert in dit project. Het is niet bekend of deze ROC’s hierbij contact onderhouden met vrouwenvakscholen. Vrouwenvakscholen bieden overigens meestal alleen toeleidings- en functiescholingen aan; ze hebben veelal geen erkenning om de voor de leidersfunctie benodigde reguliere SPW-opleiding (Sociaal Pedagogisch Werk) aan te bieden. De SPW-opleidingen voor de kinderopvang worden niet alleen aangeboden via de beroepsopleidende leerweg, maar ook via de beroepsbegeleidende leerweg (70% praktijk, 30% school). In de nieuwe CAO kinderopvang is bepaald dat werkgevers verplicht zijn leerlingen die de beroepsbegeleidende leerweg volgen een leerarbeidsovereenkomst te bieden. Voor herintreders is het aantrekkelijk al vanaf de start van de opleiding enig inkomen te ontvangen. Tevens is in die CAO bepaald dat werkgevers in samenspraak met de OR een opleidings- en loopbaanbeleid moeten opstellen. Staatssecretaris Vliegenthart van VWS bereidt een informatiepunt voor dat onder meer informatie gaat verstrekken over de mogelijkheden voor personeelsvoorziening in de kinderopvang. Hierbij wordt samengewerkt met onder meer de sociale partners en Arbeidsvoorziening. Dit informatiepunt wordt waarschijnlijk na de zomer operationeel. In nauw overleg met Arbeidsvoorziening en de sociale partners monitort het kabinet deze initiatieven het komende jaar. Het let daarbij in het bijzonder op herintredende (allochtone) vrouwen. </antwoord>
      <noten afkomstig="antwoord">
         <noot nummer="1" titel="Hoe Zoeken Werkzoekenden 1999">Informatie ontleend aan onderzoeksmateriaal voor het rapport «Hoe Zoeken Werkzoekenden 1999», nog niet door Arbeidsvoorziening gepubliceerd</noot>
      </noten>
   </antwoorden>
</kvr>
