<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rietkerk (CDA) aan de staatssecretaris van Volkshuisvesting, Ruimtelijke Ordening en Milieubeheer over dat gemeenten sociaal-economisch gebondenen voorrang dienen te geven bij wonen. (Ingezonden 9 april 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15657
</item>
         <item attribuut="Inhoud">Vragen naar aanleiding van een artikel in de Tubantia van 28 maart 2002, over gemeenten die sociaal-economisch gebondenen voorrang dienen te verlenen bij de verkoop van kavels en woningen en het feit dat de gemeente Wierden en andere plattelandsgemeenten zich daar niet aan kunnen houden door tussenkomst van verschillende rechtbanken.</item>
         <item attribuut="Rubriek">Volkshuisvesting (Koopwoningen) Volkshuisvesting (Woningmarkt)</item>
         <item attribuut="Trefwoorden">Grondverwerving Koopwoningen Woningmarkt</item>
         <item attribuut="Vindplaats">Kamervragen met antwoord 2001-2002, nr. 1140, Tweede Kamer</item>
         <item attribuut="Vraagnr_bij_indiening">2010208960</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Rietkerk</persoon>
         </item>
         <item attribuut="Datum_reaktie">2002-05-17</item>
         <item attribuut="Datum_indiening">2002-04-09</item>
         <item attribuut="Document-id">KVR15657</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2409" allpagenumbers="2409 2410" vetnummer="2010208960" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15657" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1140" onderwerp="" indiendatum="2002-04-9">
         <vrager partij="CDA" oorsprong="parlement">Rietkerk</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-05-17">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht «Wierdens vonnis bevestigt noodzaak uitgekiend bouwbeleid»? <voetnoot nummer="1"/>
      </vraag>
      <vraag nummer="2">Is het waar dat verschillende rechtbanken in ons land anders oordelen over bindingseisen die «plattelandsgemeenten» stellen aan de verkoop van woningen en kavels? Zo ja, kunt u de Kamer inzicht geven in de verschillende uitspraken? </vraag>
      <vraag nummer="3">Strookt de uitspraak van de rechtbank Almelo in de zaak Wierden met het door u gestelde beleid? Waarom kan de gemeente Wierden, gelet op het volkshuisvestingsbeleid, sociaal-economisch gebondenen geen voorrang geven bij de verkoop van kavels? </vraag>
      <vraag nummer="4">Deelt u de mening dat gemeenten de mogelijkheid moeten hebben om op basis van een gemeentelijk volkshuisvestingsplan sturingsinstrumenten te gebruiken ten gunste van sociaal-economisch gebondenen? Zo ja, welke instrumenten? Zo neen, waarom niet? </vraag>
      <vraag nummer="5">Waarom is het wetsvoorstel tot wijziging van de Huisvestingswet nog steeds niet bij de Tweede Kamer ingediend? </vraag>
      <noten afkomstig="vraag">
         <noot nummer="1" datum="2002-03-28" bron="Tubantia">Tubantia, 28 maart 2002</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Mij is bekend dat verschillende rechtbanken, in bijzonder die in Almelo, Arnhem en Den Bosch, de afgelopen jaren uitspraken hebben gedaan inzake het stellen van lokale bindingseisen bij de verkoop van bouwkavels en woningen in plattelandsgemeenten. Daarbij zijn een drietal situaties te onderscheiden. Ten eerste de enkele privaatrechtelijke uitgifte van een bouwkavel zonder dat daarbij aanvullende eisen worden gesteld aan de, door de koper van de bouwkavel, achter te laten woning of aan de tezijnertijd door hem/haar te verkopen woning. Ten tweede de privaatrechtelijke uitgifte van een bouwkavel waarbij door de gemeente eisen worden gesteld aan de aspirant-koper van de, door de koper van de bouwkavel, achter te laten woning. En ten derde de privaatrechtelijke uitgifte van een bouwkavel waarbij door de gemeente eisen worden gesteld aan de aspirant-koper van de, door de koper van de bouwkavel, tezijnertijd te verkopen woning. Mij is gebleken dat in de twee laatstgenoemde situaties de rechter de afgelopen jaren consistent van oordeel is dat aldus langs privaatrechtelijke weg verdeling van woonruimte plaatsvindt en derhalve de Huisvestingswet van toepassing is. Dat wil zeggen dat het al dan niet door een gemeente mogen stellen van bindingseisen afhankelijk is van de hoogte van de verkoopprijs van de achter te laten woning, dan wel van de tezijnertijd te verkopen woning. Indien de verkoopprijs hierbij geen enkele rol speelt, dan betekent dit volgens de rechter een doorkruising van de Huisvestingswet. Voorts is de rechter van oordeel dat, gelet op de bij de Staten-Generaal in behandeling zijnde wijziging van de Huisvestingswet, dergelijke bindingseisen in beginsel uitsluitend in regionaal verband gesteld kunnen worden. Wat betreft de eerstgenoemde situatie (de enkele privaatrechtelijke uitgifte van een bouwkavel, zonder aanvullende eisen) merk ik het volgende op. Een dergelijke uitgifte van een bouwkavel valt momenteel niet onder de werking van de Huisvestingswet. Met andere woorden, het is thans nog aan de gemeente om te bepalen hoe wordt omgegaan met een dergelijke uitgifte van bouwkavels. In het wetsvoorstel tot wijziging van de Huisvestingswet (dat bij de Eerste Kamer in behandeling is) worden echter wel regels met betrekking tot een dergelijke uitgifte van bouwkavels gesteld, met dien verstande dat in die gevallen de regels met betrekking tot het voldoen aan bindingseisen van toepassing zijn. Dat wil zeggen dat ook in dat geval in beginsel uitsluitend regionale bindingseisen gesteld mogen worden tot aan de in de huisvestingsverordening opgenomen koopprijsgrens voor een bouwkavel. Op eventuele (ketting)bedingen in gronduitgifteovereenkomsten die met deze regels in strijd zijn zal een jaar na inwerkingtreding van de wijziging van de Huisvestingswet geen beroep meer kunnen worden gedaan. </antwoord>
      <antwoord nummer="3">De uitspraak van de rechtbank Almelo inzake Wierden is een bevestiging van de consistente lijn van de rechter de afgelopen jaren. De uitspraak strookt met het door mij gestelde beleid en anticipeert op de door mij beoogde wijziging van de Huisvestingswet. Daarin is bepaald dat het zowel in publiekrechtelijke als in privaatrechtelijke zin mogen stellen van bindingseisen zich beperkt tot een bij ministeriële regeling vastgestelde maximale koopprijsgrens voor woningen en bouwkavels. In de antwoorden op de vragen 2 en 4 ga ik daar nader op in. </antwoord>
      <antwoord nummer="4" voetnoot="1 2 3">Ik deel de mening dat gemeenten de mogelijkheid moeten hebben om een sturingsinstrument in te zetten ten gunste van sociaal-economisch gebondenen, los van het al dan niet bestaan van een gemeentelijk volkshuisvestingsplan. Overeenkomstig de in de memorie van toelichting bij het wetsvoorstel tot wijziging van de Huisvestingswet (doorwerking ruimtelijk beleid) <voetnoot nummer="1"/>en de nadere memorie van antwoord <voetnoot nummer="2"/>opgenomen motivering is deze sturingsbevoegdheid in beginsel beperkt tot het, zowel publiekrechtelijk als privaatrechtelijk, mogen stellen van sociaal-economische bindingseisen in regionaal verband. Daarnaast ben ik voornemens het wetsvoorstel, middels een tweede novelle, zodanig te wijzigen dat een dergelijke sturingsmogelijkheid uitsluitend aan de orde is indien sprake is van (dreigende) schaarste aan woonruimte voor de doelgroep in de betreffende regio of deel daarvan die het gevolg is van een door een bestuursorgaan van het Rijk of een provincie voor die regio of deel daarvan gestelde ruimtelijke beperking van de mogelijkheid tot uitbreiding van de bebouwing met woonruimte. De aard en omvang van een ruimtelijke beperking wordt daarmee dus bepalend voor het schaalniveau waarop bindingseisen kunnen worden gesteld (regionaal dan wel subregionaal of lokaal) Voorts dient deze sturing beperkt te blijven tot die koop- en huurwoningen en bouwkavels waarvoor in de Huisvestingswet en de AMvB tot wijziging van het Huisvestingsbesluit maximale prijsgrenzen zullen worden vastgesteld. Boven die prijsgrenzen geldt onverkort het recht van vrije vestiging, zoals neergelegd in diverse internationale verdragen (ondermeer het EU-verdrag). Daarnaast wijs ik op het volgende. Onverlet bindingseisen dan wel vrije vestiging, biedt het wetsvoorstel tot wijziging van de Huisvestingswet de mogelijkheid dat gemeenten bij de uiteindelijke, daadwerkelijke woningtoewijzing voorrang kunnen geven aan eigen ingezetenen (lokaal maatwerk). Deze mogelijkheid is echter uitsluitend aan de orde, indien zwaarwegende volkshuisvestelijke belangen in het geding zijn. Gemeenten dienen hiertoe een apart, duidelijk gemotiveerd en onderbouwd besluit te nemen en jaarlijks hiervan verslag uit te brengen. En zij mogen hieraan slechts toepassing geven na overleg met de andere regiogemeenten. Deze mogelijkheid tot beleidsvrijheid bij de woningtoewijzing is geregeld in artikel 27 van de Huisvestingswet, als gewijzigd door het eerder genoemde wetsvoorstel. <voetnoot nummer="3"/>
      </antwoord>
      <antwoord nummer="5" voetnoot="4">In februari 2001 heb ik de Eerste Kamer bij brief verzocht de behandeling van het wetsvoorstel tot wijziging van de Huisvestingswet (doorwerking ruimtelijke beleid) aan te willen houden totdat ik door middel van een tweede novelle het wetsvoorstel in lijn heb gebracht met het voorziene ruimtelijke ordeningsbeleid. <voetnoot nummer="4"/>Het opstellen van deze novelle heeft enige tijd gevergd, gezien het complexe karakter van de materie. Begin 2002 is de novelle voor advies aan de Raad van State gezonden. Het advies van de Raad van State wordt een dezer weken verwacht, waarna het wetsvoorstel (vanwege de demissionaire status van het kabinet) opnieuw in de ministerraad zal worden behandeld. </antwoord>
      <noten afkomstig="antwoord">
         <noot nummer="1">kamerstuk 25 334, nr. 3</noot>
         <noot nummer="2">kamerstuk 25 334, nr. 59</noot>
         <noot nummer="3">kamerstuk 25 334, nr. 34</noot>
         <noot nummer="4">kamerstuk 25 334, nr. 59a</noot>
      </noten>
   </antwoorden>
</kvr>
