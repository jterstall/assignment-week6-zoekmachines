<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Nader antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koekkoek (CDA) over de zaak Lancee. (Ingezonden 27 september 1996); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4606
</item>
         <item attribuut="Inhoud">Betreft het optreden van politie en Openbaar Ministerie in een zaak rond beschuldiging van incest (Terschelling).</item>
         <item attribuut="Rubriek">Criminaliteit en openbare orde (Politie) Rechterlijke organisatie (Openbaar ministerie) Strafrecht en strafprocesrecht (Overig)</item>
         <item attribuut="Trefwoorden">Openbaar ministerie Politie Zedendelicten</item>
         <item attribuut="Vindplaats">Kamervragen met antwoord 1996-1997, nr. 916, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Koekkoek</persoon>
         </item>
         <item attribuut="Datum_reaktie">1997-03-24</item>
         <item attribuut="Datum_indiening">1996-09-27</item>
         <item attribuut="Document-id">KVR4606</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1873" allpagenumbers="1873 1874 1875" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="916" onderwerp="" indiendatum="1996-09-27">
         <vrager partij="CDA" oorsprong="parlement">Koekkoek</vrager>
         <vraagt-aan/>
      </vraagdata>
      <antwoorddata antwoorddatum="24 maart 1997), zie ook Aanhangsel Handelingen nrs. 112 en 161, vergaderjaar 1996–1997.">
         <antwoorder functie="" ministerie="Justitie"/>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1" voetnoot="1">Hebt u kennisgenomen van de publicatie over de zaak Lancee? <voetnoot nummer="1"/>
      </vraag>
      <vraag nummer="2">Bent u bereid het optreden van politie en Openbaar Ministerie in deze zaak te evalueren en de evaluatie en de conclusies die u daaraan verbindt aan de Kamer mee te delen? </vraag>
      <noten afkomstig="vraag">
         <noot nummer="1" datum="1996-09-28" bron="Vrij Nederland">Vrij Nederland, 28 september 1996</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1 1">In antwoord op vragen van achtereenvolgens de leden der Tweede Kamer, de heer A. K. Koekkoek en de heer O. P. G. Vos, heb ik meegedeeld dat ik de voorzitter van het College van Procureurs-Generaal heb verzocht de als «de zaak Lancee» aangeduide zaak te evalueren. Tevens heb ik geantwoord dat ik Uw Kamer op de hoogte zou brengen van de uitkomst van deze evaluatie. Hierbij zend ik u het evaluatieverslag van de voorzitter van het College van Procureurs-Generaal <voetnoot nummer="1"/>. De heer Koekkoek heeft eveneens gevraagd om aan de Kamer mee te delen welke conclusies ik aan deze evaluatie verbind. Deze zal ik u hieronder geven. Om een beoordeling van mijn conclusies mogelijk te maken, doe ik u tevens het ambtsbericht van de voorzitter van het College toekomen <voetnoot nummer="1"/>. Ik moge u verzoeken deze informatie vertrouwelijk te behandelen, in het bijzonder de informatie die degenen betreft die als slachtoffer en verdachte werden beschouwd. In de afgelopen periode zijn de diverse aspecten van deze zaak onderzocht en geëvalueerd. De periode tussen de evaluatie door de voorzitter van het College van Procureurs-Generaal en verzending van deze brief is gebruikt voor nadere bespreking van de evaluatie, voor overleg met de landsadvocaat, terwijl de transcriptie van de band van het horen van Bianca Lancee door de rijksrechercheur geleid heeft tot nieuwe ambtsberichten van de hoofdofficier te Groningen. </antwoord>
      <antwoord nummer="2">Leidinggevenden van de school van Bianca Lancee hebben op grond van hun verantwoordelijkheid en vanwege de ernst van haar verhaal deze zaak in april 1996 onder de aandacht van politie en justitie gebracht. Met Bianca Lancee zijn vervolgens diverse gesprekken gevoerd waarin het beeld dat was ontstaan, werd bevestigd. Ook een verklaring van een arts na medisch onderzoek (uitwendige sporen van sexueel geweld) droeg bij aan een bevestiging. Het onderzoek kwam al snel in een stroomversnelling toen met het oog op de veiligheid van Bianca Lancee de zaaksofficier het niet verantwoord achtte dat zij naar huis ging en zij vervolgens in een telefoongesprek haar vader meedeelde dat aangifte was gedaan van incest. Gelet op de dreigende woorden van de vader en de mogelijkheid dat eventueel bewijsmateriaal zou worden vernietigd, is besloten tot de inzet van een arrestatie-team en de aanhouding van verdachte en gezinsleden. Daarbij werd in verband met de ligging van Schiermonnikoog een helikopter ingezet; de vader werd geblindeerd met een bandage. Het AT bestond uit 6 politie-ambtenaren; voorts waren een rechter-commissaris, een griffier en een officier-van justitie aan boord van de helikopter. De verdachte is diverse malen verhoord. Eveneens zijn diverse getuigen gehoord. Bianca Lancee heeft een medisch onderzoek ondergaan, heeft een gesprek gevoerd met een psychotherapeut en later met haar moeder en haar vader. Gedurende deze periode heeft zij de beschuldiging tegenover haar vader gehandhaafd, terwijl zij op 8 juni 1996 de beschuldigingen tegen de overige gezinsleden introk. Op 28 augustus 1996 trok zij onverwacht haar beschuldiging tegen de vader in. In zedenzaken in het algemeen en in zaken van incest in het bijzonder spelen de verklaringen van het slachtoffer een belangrijke rol met het oog op de bewijsvoering. Er waren daarom onvoldoende aanknopingspunten het onderzoek voort te zetten. De zaak is ten slotte op technische gronden geseponeerd (onvoldoende wettig bewijs). Ik maak twee opmerkingen bij deze korte beschrijving van de loop van het onderzoek. De eerste is dat, ook al zijn ze mogelijk niet alle feitelijk juist, de gedane uitingen van Bianca Lancee als een krachtig signaal van een ernstige situatie moeten worden gezien. De tweede is dat diverse personen betrokken zijn geweest bij deze zaak en dat duidelijk is dat het voor alle betrokkenen een buitengewoon pijnlijke zaak is geweest. </antwoord>
      <antwoord nummer="3">Naar mijn oordeel zijn er drie belangrijke punten aan de orde: de wijze waarop het onderzoek is verricht (objectiviteit), de noodzaak een AT in te zetten en in dat kader de proportionaliteit van dit optreden, alsmede de professionaliteit van het handelen van de betrokkenen. Ik ga op deze drie nader in. Het onderzoek De wijze waarop het onderzoek is verricht is in deze zaak ter discussie gesteld. Het betreft het vermijden van vooringenomenheid. Men kan constateren dat de betrokken autoriteiten onderkend hebben dat er een risico van vooringenomenheid zou zijn. Zij hebben daarom maatregelen genomen teneinde de objectiviteit van het opsporingsonderzoek te waarborgen: de verantwoordelijkheid voor het onderzoek is gelegd bij een parket dat geen functionele banden heeft met de verdachte, te weten het Groningse parket; het onderzoek is verricht door de Groningse politie, in samenwerking met een rijksrechercheur. Ik deel derhalve het oordeel van de voorzitter van het College van Procureurs-Generaal dat de nodige maatregelen waren getroffen om de objectiviteit te waarborgen. De inzet van het arrestatie-team Voorop staat dat in formele zin correct is gehandeld, dat wil zeggen in overeenstemming met de richtlijnen. Voor de materiële achtergrond van de gevoelde noodzaak tot inzet van het AT geldt het volgende. Verschillende belangen dienden tegen elkaar te worden afgewogen. Enerzijds waren dat de zorg voor de veiligheid van het vermoede slachtoffer en het verzamelen van ondersteunend bewijs (beide doelstellingen van het onderzoek). Anderzijds zijn dat de belangen van de verdachte. In de afweging die gemaakt moet worden in een dergelijke situatie, kon gelet op de vermoede ernst van de zaak (de mededelingen van de dochter en de gerapporteerde bevindingen van het medisch onderzoek bij haar), gelet op omstandigheden rond de persoon van de verdachte en op de dreiging die van zijn woorden uitging, de beslissing het AT in te zetten, genomen worden. Ik meen dat als men niet had gehandeld zoals men heeft gedaan, men risico’s zou hebben genomen. Als er dan iets met de dochter of anderen gebeurd zou zijn, zou men met reden politie en justitie het verwijt hebben gemaakt dit risico te hebben gelopen. Gelet op de geografische situatie, de ernst van het feit en de feitelijke inzet, kan ik het oordeel van de voorzitter van het College over de proportionaliteit van de inzet onderschrijven. De professionaliteit Vast staat dat in overeenstemming met de «richtlijn De Beaufort» (circulaire van 16-01-1986, Stcrt. 1986, 33) is gehandeld. Na een eerste horen is een onderzoeksteam ingesteld; bij de instelling van het onderzoeksteam is rekening gehouden met de vereiste deskundigheid. De voorzitter van het College stelt evenwel achteraf vast dat de twee rechercheurs van de politie Groningen op een aantal momenten onprofessioneel hebben gehandeld. Dit heeft bij de ene rechercheur geleid tot een evaluatiegesprek tussen de korpsleiding en betrokkenen, waarin het negatieve oordeel van de hoofdofficier aan de orde is geweest. Het inzicht dat betrokkene in dat gesprek toonde en diens staat van dienst maakten nadere maatregelen niet nodig. De andere rechercheur is in een andere functie, bij de uniformdienst geplaatst. Ik stel vast dat beide leidinggevenden hun verantwoordelijkheid in dezen hebben genomen. Anders dan gewenst, heeft in het eerste verhoor van Bianca Lancee de rijksrechercheur een niet voldoende open vraagstelling gehanteerd. Zij heeft echter nadien een gesprek gehad met de officier van justitie, waarin het beeld over de ernst van de vermoede feiten bevestigd werd. Wel heeft met reden de procureur-generaal te Leeuwarden kritiek op de wijze waarop de rijksrechercheur het verhoor heeft ingekleed en heeft hij de directeur van de rijksrecherche verzocht betrokkene hierover indringend te onderhouden. Dat is gebeurd en heeft geleid tot maatregelen op het terrein van de opleiding van de rechercheur. Men heeft gepoogd een deskundig onderzoeksteam samen te stellen. Er is evenwel in de loop van het onderzoek niet steeds professioneel gehandeld; ook het OM had meer toezicht uit kunnen oefenen. Het zijn tekortkomingen, maar deze op zichzelf niet professionele handelingen waren niet van beslissende betekenis voor de cruciale beslissingen in het onderzoek, zoals die zijn genomen. Een en ander brengt dan ook geen verandering in het oordeel dat het justitieel optreden als zodanig niet onaanvaardbaar was. </antwoord>
      <antwoord nummer="4">Naar mijn oordeel leiden de genoemde tekortkomingen op het punt van de professionaliteit in dit geval tot nadere, beleidsmatige overwegingen. Het eerste meer algemene punt van aandacht is de leiding van het OM over de opsporing. In het algemeen geldt dat bij strafrechtelijke onderzoeken sprake is van een delicaat evenwicht tussen enerzijds het toezicht op en de verantwoordelijkheid van het OM van de opsporing en anderzijds de ruimte die wordt geboden aan opsporingsambtenaren. Voor een deel is dat een kwestie van vertrouwen. Wel kunnen procedures sturend zijn bij het vinden van dat evenwicht. Dat brengt mee dat bij onderzoeken van enige betekenis, een betekenis die samenhangt met de ernst van het vermoede delict, de complexiteit of de tijdsduur van het onderzoek, de aanpak van een dergelijk onderzoek met het OM moet worden besproken. Daarbij moet aan de orde komen de samenstelling en de deskundigheid van het onderzoeksteam, de techniek van het onderzoek en wie verantwoording wanneer aan wie aflegt. Het tweede punt is de bruikbaarheid van de «richtlijnen De Beaufort» voor aangiften op het terrein van incest. De richtlijnen zijn in 1986 van kracht geworden; sindsdien hebben zich in het bijzonder op het gebied van de incestproblematiek ontwikkelingen voorgedaan die mogelijk nopen tot aanpassing. Daarbij zal nagegaan moeten worden op welk moment welke externe deskundigen ingeschakeld worden. Ik heb de voorzitter van het College van Procureurs-Generaal verzocht deze onderwerpen ter hand te nemen, een en ander in overleg met de politie uit te werken en vervolgens mij hierover te rapporteren. </antwoord>
      <antwoord nummer="5">Zoals gezegd, acht ik deze zaak een voor alle betrokkenen pijnlijke zaak. Achteraf bezien kan men constateren dat er op een aantal punten tekortkomingen zijn geweest. Bezien naar de situatie van dat moment, de gegevens die toen beschikbaar waren en gelet op de moeilijke keuzen waarvoor men zich gesteld zag, meen ik dat het optreden van justitie en politie als geheel niet onverantwoord is geweest. </antwoord>
      <noten afkomstig="antwoord">
         <noot nummer="1">Ter vertrouwelijke inzage gelegd, alléén voor de leden, bij de afdeling Parlementaire Documentatie</noot>
      </noten>
   </antwoorden>
</kvr>
