<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister-president, minister van Algemene Zaken en de minister voor Vreemdelingenzaken en Integratie over de naturalisatie van H.K.H. prinses Máxima. (Ingezonden 20 mei 2005); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23092
</item>
         <item attribuut="Inhoud">Aanvullende vragen over de bijzondere procedure die gevolgd is bij de naturalisatie van prinses Máxima, naar aanleiding van TV-programma '2vandaag' van 17 mei 2005). Op een vraag van journalisten in een WOB-procedure heeft de landsadvocaat geantwoord dat er 'niets schriftelijk te overhandigen valt' (Zie eerdere vragen van de leden Verbeet en Klaas de Vries, PvdA, en eerdere vragen van het lid Vos, ingezonden 19 mei, over de naturalisatieprocedure van prinses Máxima en afwijzing van het naturalisatieverzoek van de voetballer Salomon Kalou).</item>
         <item attribuut="Rubriek">Staats- en bestuursrecht (Koninklijk huis) Staats- en bestuursrecht (Vreemdelingenrecht)</item>
         <item attribuut="Trefwoorden">Koninklijk huis Nationaliteitsrecht</item>
         <item attribuut="Vindplaats">Kamervragen met antwoord 2004-2005, nr. 1718, Tweede Kamer</item>
         <item attribuut="Vraagnr_bij_indiening">2040515070</item>
         <item attribuut="Afkomstig_van">Minister-President (MP) Algemene Zaken (AZ) Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-05-24</item>
         <item attribuut="Datum_indiening">2005-05-20</item>
         <item attribuut="Document-id">KVR23092</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3661" allpagenumbers="3661 3662 3663" vetnummer="2040515070" code="0405tkkvr1718" lopendefooter="Tweede Kamer, vergaderjaar 2004–2005, Aanhangsel" filenaam="KVR23092" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1718" onderwerp="" indiendatum="2005-05-20">
         <vrager partij="GroenLinks" oorsprong="parlement">Vos</vrager>
         <vraagt-aan>de minister-president, minister van Algemene Zaken en de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2005-05-24">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister-president, minister van Algemene Zaken</mede-antwoorder>
      </antwoorddata>
   </meta>
   <vragen aantal="2">
      <vraag nummer="1" voetnoot="1">Is het waar dat de landsadvocaat bij de behandeling van het WOB-verzoek rondom de naturalisatie van H.K.H. prinses Máxima gesteld heeft <voetnoot nummer="1"/>dat niet aan het verzoek van de betrokken journalisten kon worden voldaan omdat er niets schriftelijk te overhandigen valt? Moet hieraan de conclusie worden verbonden dat er geen schriftelijk naturalisatieverzoek is ingediend? Indien er wel een schriftelijk naturalisatieverzoek is, bij wie is deze aanvraag ingediend? In welke vorm is het advies van de Raad van State gesteld dat krachtens artikel 10 Rijkswet op het Nederlanderschap vereist is? Waarom is er blijkbaar geen dossier voorhanden over de naturalisatieprocedure van H.K.H. prinses Máxima? </vraag>
      <vraag nummer="2">Welke voorschriften golden voor naturalisatieverzoeken ex artikel 10 Rijkswet op het Nederlanderschap op het moment van de naturalisatieaanvraag van H.K.H. prinses Máxima? Is het waar dat de aanvraag is ingediend bij het Kabinet der Koningin? Zo ja, is het naturalisatieverzoek doorgestuurd naar de burgemeester van de woonplaats van H.K.H. prinses Máxima? Zo neen, waarom niet? Kunt u precies aangeven op welk moment deze naturalisatieaanvraag aan de gestelde voorschriften voldeed? Is voorafgaande aan het bekrachtigen van het naturalisatiebesluit van H.K.H. prinses Máxima door de ondertekenaars nagegaan of aan de geldende voorschriften voor naturalisatie was voldaan? Zo ja, waaruit blijkt dat? Toelichting Deze vragen dienen ter aanvulling op eerdere vragen terzake van de leden Verbeet en Klaas de Vries (beiden PvdA), ingezonden 19 mei 2005, (vraagnummer 2040515030) en van het lid Vos (Groenlinks), ingezonden 19 mei 2005, (vraagnummer 2040515060). </vraag>
      <noten afkomstig="vraag">
         <noot nummer="1" datum="2005-05-17" bron="2vandaag">2vandaag, 17 mei 2005</noot>
      </noten>
   </vragen>
   <antwoorden aantal="2">
      <antwoord nummer="1" voetnoot="1 1">Tijdens de uitzending van Twee Vandaag van 17 mei 2005 waarin aandacht is besteed aan de behandeling van het naturalisatieverzoek van mevrouw M. Zorreguieta is een gedeelte van een video-opname vertoond. Daarin werd een passage van het pleidooi van de landsadvocaat op een zitting van de rechtbank te Utrecht van 11 juni 2004 weergegeven. De rechtbank behandelde op dat moment het beroep van een journalist tegen de weigering van de minister van Justitie van 25 april 2003 om op grond van de Wet openbaarheid van bestuur (Wob) nog meer informatie te verstrekken over de wijze waarop mevrouw Zorreguieta over de voorwaarden voor naturalisatie is geïnformeerd dan al was verstrekt. In de uitzending wordt getoond dat de landsadvocaat uitspreekt dat: «de minister dan ook eenvoudigweg niet aan het verzoek van eiser kan voldoen omdat geen document bij hem berust waarin de gevraagde informatie is neergelegd.» De presentator van Twee Vandaag stelt daarop dat documenten die kunnen bewijzen dat de procedure volledig is gevoerd dus ontbreken. Daarmee wordt een conclusie getrokken die in het geheel niet volgt uit het pleidooi van de landsadvocaat. De uitspraak van de landsadvocaat moet worden bezien in de context van het pleidooi waarin deze was opgenomen. Daarvoor is het noodzakelijk dat inhoudelijk wordt ingegaan op de hiervoor genoemde rechtszaak en de daaraan ten grondslag liggende briefwisseling tussen een journalist en de minister van Justitie. De minister van Justitie ontving in de periode van 14 mei 2002 tot 10 juni 2003 een groot aantal verzoeken van betrokkene om op basis van de Wob informatie te verstrekken over verschillende aspecten van de behandeling van het naturalisatieverzoek van mevrouw Zorreguieta. In verschillende brieven heeft de minister informatie verschaft. Om een zo duidelijk mogelijk inzicht te bieden is daarbij onder andere een gespecificeerd overzicht van het verloop van de verlening van het Nederlanderschap aan mevrouw Zorreguieta verstrekt. Ook is uitleg gegeven over de naturalisatieprocedure in het algemeen en voor zover mogelijk over de behandeling van het naturalisatieverzoek van mevrouw Zorreguieta in het bijzonder. Naar aanleiding van vragen van de journalist over de informatieverschaffing aan mevrouw Zorreguieta over de voorwaarden voor naturalisatie merkte de minister van Justitie in zijn besluit van 27 maart 2003 op dat over de door eiser gestelde vragen geen informatie bestaat die in documenten is neergelegd en dat hij, gelet op de reeds verschafte informatie, niet meer informatie openbaar kon maken dan hij reeds had gedaan. De minister van Justitie kondigde daarbij aan dat volgende verzoeken om informatie als hernieuwde aanvragen in de zin van de Algemene wet bestuursrecht zouden worden behandeld. Op 20 april 2003 werd weer gevraagd om inlichtingen over de informatieverschaffing aan mevrouw Zorreguieta over de voorwaarden voor naturalisatie. Bij besluit van 25 april 2005 werd dat verzoek afgewezen, omdat geen in documenten neergelegde informatie over de gestelde vragen bij het ministerie van Justitie berustte. De Wob is immers gebaseerd op het uitgangspunt dat informatie die is neergelegd in documenten kan worden gevraagd. In zijn pleidooi ter ondersteuning van de beslissing van de minister heeft de landsadvocaat betoogd dat aan eiser te kennen is gegeven dat bij het ministerie van Justitie geen documenten berustten die informatie bevatten over de wijze waarop mevrouw Zorreguieta is geïnformeerd over de voorwaarden van naturalisatie. Daaruit kan echter uiteraard niet, zoals in de uitzending van Twee Vandaag gebeurde, de conclusie worden getrokken dat documenten die kunnen bewijzen dat de procedure volledig is gevoerd ontbreken. Er is een naturalisatiedossier met als eerste stuk het naturalisatieverzoek van mevrouw Zorreguieta. De rechtbank te Utrecht heeft het beroep van de betrokken journalist op 30 juni 2004 ongegrond verklaard. Tegen die uitspraak heeft betrokkene geen hoger beroep ingesteld. Voor de gang van zaken voorafgaand aan de verlening van het Nederlanderschap aan mevrouw Zorreguieta verwijs ik u naar het als bijlage 1 <voetnoot nummer="1"/>bij deze brief gevoegde overzicht. Daaruit blijkt onder meer dat mevrouw Zorreguieta bij geschrift van 9 mei 2001 aan Hare Majesteit de Koningin heeft verzocht om naturalisatie. Het Kabinet der Koningin heeft het verzoek ter behandeling in handen gesteld van het Ministerie van Justitie. De Raad van State van het Koninkrijk heeft op 16 mei 2001 advies uitgebracht over het ontwerpbesluit. Dat advies was een zogenaamd blanco advies, dat wil zeggen dat het advies zonder meer instemmend luidt in de zin van artikel 25a, vierde lid, onderdeel b, van de Wet op de Raad van State. Het advies is als bijlage 2 <voetnoot nummer="1"/>bij deze brief gevoegd. </antwoord>
      <antwoord nummer="2">Op 1 april 2003 trad een verandering van de Rijkswet op het Nederlanderschap en zijn uitvoeringsregelingen in werking waarbij onder meer wettelijke voorschriften over naturalisaties werden gewijzigd en wettelijke voorschriften over de behandeling van naturalisatieverzoeken werden gesteld. Tot dat moment was het aantal wettelijke voorschriften over de behandeling van naturalisatieverzoeken beperkt. Uit de rijkswet vloeide voort dat een verzoek nodig was en dat naturalisatie bij koninklijk besluit geschiedde op voordracht van de minister van Justitie van het Koninkrijk. Verder bepaalde de wet dat over een verzoek binnen één jaar na indiening werd beslist, een termijn die ten hoogste voor twee maal zes maanden kon worden verlengd door de minister van Justitie. Artikel 10 bevatte ook toen al het voorschrift dat de Raad van State van het Koninkrijk moet worden gehoord, indien wordt overwogen in een bijzonder geval af te wijken van bepaalde inhoudelijke criteria voor de naturalisatie. Voorts bepaalde de wet dat bij algemene maatregel van rijksbestuur regelen worden gesteld betreffende het voor de verlening van het Nederlanderschap verschuldigde recht (de leges), de gevallen waarin daarvan geheel of gedeeltelijk ontheffing kan worden verleend en de wijze waarop dat recht moet worden voldaan. Deze regeling, het Besluit naturalisatiegelden 1986, voorzag in een gewoon tarief, een combinatietarief voor al dan niet gehuwde paren en een verminderd tarief voor on- of minvermogende verzoekers. Voorts kende het besluit twee situaties waarin geen naturalisatiegelden waren verschuldigd. Ten slotte bepaalde het besluit dat de minister van Justitie ontheffing kon verlenen aan een minderjarige die zelfstandig een naturalisatieverzoek indient, aan een persoon die ingevolge een administratieve vergissing reeds meer dan een jaar als Nederlander is aangemerkt en aan een persoon die op grond van staatsbelang of van zijn verdiensten voor de Staat genaturaliseerd wordt. Verdere wettelijke voorschriften over de behandeling van naturalisatieverzoeken bestonden ten tijde van de indiening en behandeling van het naturalisatieverzoek van mevrouw Zorreguieta niet. Er was sinds enige jaren wel een bestuurlijke praktijk, beschreven in een handleiding, waarin de burgemeester en de gemeente een rol hadden in de naturalisatieprocedure voor zover verzoekers in Nederland woonachtig waren. Die praktijk had echter niet de status van wettelijk voorschrift, anders dan nu. Sinds de inwerkingtreding op 1 april 2003 van het Besluit verkrijging en verlies Nederlanderschap (Stb. 2002, 231) is de burgemeester degene die naturalisatieverzoeken in ontvangst neemt, in het bijzonder van personen die in de basisadministratie van zijn gemeente zijn ingeschreven. Uit het bovenstaande volgt dat er destijds juridisch gezien geen noodzaak bestond het naturalisatieverzoek van mevrouw Zorreguieta door te sturen naar de burgemeester van haar woonplaats. Het verzoek werd door tussenkomst van het Kabinet der Koningin in handen gesteld van de minister van Justitie, het wettelijk tot behandeling van naturalisatieverzoeken bevoegde bestuursorgaan, conform de regel, neergelegd in artikel 2:3 van de Algemene wet bestuursrecht. Hij heeft alvorens de voordracht tot naturalisatie te doen getoetst of aan de inhoudelijke en procedurele voorschriften was voldaan. Deze toetsing, in het bijzonder de inhoudelijke beoordeling van het naturalisatieverzoek, kan uiteraard niet los worden gezien van de brief van het toenmalige kabinet naar aanleiding van de verloving van de Z.K.H. Prins Willem-Alexander met mevrouw Zorreguieta, het daarin genoemde voornemen tot indiening van een toestemmingswet voor een huwelijk, de zorgvuldige besluitvorming die aan één en ander was voorafgegeaan, het over deze brief in de Tweede Kamer gevoerde debat van 5 april 2001 en de uitkomsten daarvan. De minister van Justitie constateerde dat toepassing van artikel 10 van de Rijkswet op het Nederlanderschap nodig was om redenen van staatsbelang en gelet op artikel 3 van de Wet lidmaatschap koninklijk huis. Dat bracht, zoals hierboven aangegeven, met zich dat de Raad van State van het Koninkrijk moest worden gehoord. De Raad bracht op 16 mei 2001 zijn advies uit. Dat luidde instemmend. Het advies is ter informatie bijgevoegd. Daarmee was de weg vrij voor vaststelling van het naturalisatiebesluit, wat op 17 mei 2001 gebeurde. In 2002 werd vastgesteld dat in de procedure geen acht geslagen was op de regeling betreffende naturalisatiegelden. Op zichzelf genomen had de minister van Justitie destijds ontheffing van de verplichting tot betaling van de leges kunnen verlenen omdat het ging om naturalisatie van een persoon op grond van staatsbelang (zie hierboven). Omdat ten tijde van de behandeling van het naturalisatieverzoek een uitdrukkelijk besluit daartoe niet was genomen, is het verschuldigde bedrag van 272 euro alsnog in rekening gebracht en voldaan. Het tijdstip heeft geen gevolgen voor de geldigheid van de verleende naturalisatie. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
