<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de minister van Verkeer en Waterstaat over zwakke schakels in de kustbeveiliging naar aanleiding van de begrotingsbehandeling. (Ingezonden 2 december 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21886
</item>
         <item attribuut="Rubriek">Verkeer, vervoer en waterstaat (Waterkeringen)</item>
         <item attribuut="Trefwoorden">Waterkeringen</item>
         <item attribuut="Vindplaats">Kamervragen met antwoord 2004-2005, nr. 625, Tweede Kamer</item>
         <item attribuut="Vraagnr_bij_indiening">2040504160</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2004-12-21</item>
         <item attribuut="Datum_indiening">2004-12-02</item>
         <item attribuut="Document-id">KVR21886</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1313" allpagenumbers="1313 1314" vetnummer="2040504160" code="0405tkkvr625" lopendefooter="Tweede Kamer, vergaderjaar 2004–2005, Aanhangsel" filenaam="KVR21886" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="625" onderwerp="" indiendatum="2004-12-2">
         <vrager partij="D66" oorsprong="parlement">Van der Ham</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="21december 2004">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Hoe kan de uitvoering van de kustbeveiliging vanaf 2007 ter hand worden genomen als de eerste uitvoeringsgelden pas in 2010 beschikbaar komen? Wat is uw reactie op het feit dat vijf jaar na afronding van de provinciale studies aan 6 of 7 van de 8 zwakke schakels aan de kust nog niet eens begonnen kan zijn? </vraag>
      <vraag nummer="2">In de schriftelijke beantwoording op de vragen tijdens de begroting noemt de minister van Verkeer en Waterstaat terecht de zorg voor de basiskustlijn, maar is het juist dat die zorg niet gericht is op veiligheid, maar, zoals zij zelf zegt, op het «voorkomen (...) dat land aan de zee wordt prijsgegeven»? Kunt u garanderen dat deze inspanning tegelijkertijd de veiligheid waarborgt? </vraag>
      <vraag nummer="3">Mocht die veiligheid wel gewaarborgd zijn tot 2020 is deze lange uitvoeringsduur wel doelmatig? Is het niet goedkoper om zo snel mogelijk structurele maatregelen te nemen in plaats van vele jaren lang met extra zandsuppleties en andere tijdelijke maatregelen de veiligheid op peil te houden? Is het wel reëel om te denken dat een provinciaal plan voor versterking van (veiligheid en ruimtelijke kwaliteit van) een zwakke schakel, gereed in 2007, tien jaar later van de plank kan worden getrokken? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">De kustprovincies stellen integrale plannen op voor de prioritaire zwakke schakels, waarbij zowel de benodigde hoogwaterbescherming als de benodigde ruimtelijke kwaliteitsimpuls wordt uitgewerkt. Deze plannen zijn in 2007 gereed. Op de V&amp;W-begroting is voor de uitvoering van de hoogwaterbeschermingsmaatregelen 743 miljoen euro gereserveerd. Dit bedrag is begroot over de periode 2007 t/m 2020. Gelden die nodig zijn voor de ruimtelijke kwaliteitsimpuls zullen door de betrokken provincies anderszins moeten worden gevonden. Als in 2007 de integrale plannen gereed zijn zal in samenwerking met de provincies en de waterschappen de volgorde van uitvoering van maatregelen vanuit veiligheidsoptiek kunnen worden bepaald. De uitvoering van de maatregelen die nodig zijn voor de ruimtelijke kwaliteitsimpuls kunnen desgewenst eerder door de provincie ter hand worden genomen, omdat die niet afhankelijk zijn van het beschikbare budget voor hoogwaterbescherming. </antwoord>
      <antwoord nummer="2">Waarborging van de veiligheid tegen overstromingen langs de kust is een taak van de waterschappen. Uitzondering hierop vormen de Waddeneilanden waar het rijk (V&amp;W) beheerder is van de primaire waterkering. De zorg voor de basiskustlijn (BKL) – een verantwoordelijkheid van V&amp;W – geeft uitvoering aan het «dynamisch handhaven» van de kust. Vanaf 1990 wordt door het handhaven van de BKL de structurele erosie van de kust tegengegaan. Het zandvolume in het kustfundament blijft door (onderwater)zandsuppleties op peil. Hierdoor wordt voorkomen dat er «land wordt prijsgegeven aan de zee». Door het instandhouden van deze zandbuffer wordt de golfaanval op de kust getemperd en het geeft een «groei» bij de duinen, zeewaarts en in hoogte. Het handhaven van de BKL zorgt daarmee tevens voor een bijdrage aan de veiligheid tegen overstroming. </antwoord>
      <antwoord nummer="3">Uit evaluatieonderzoek is gebleken dat het dynamisch handhaven door zandsuppleties een prima middel is gebleken voor het structureel onderhouden van de zandige kust, waarmee tevens een bijdrage wordt geleverd aan de veiligheid (zie antwoord vraag 2). Met zandsuppleties kan de veiligheid voor een langere periode worden gewaarborgd. Het kabinet geeft in de Nota Ruimte nogmaals aan dat zij de bestaande zandvoorraden in de kustzone en het dynamische karakter ervan wil blijven waarborgen. Uitgangspunt van het beheer van de kust is daarom: «zand als ordenend principe». Uit de integrale planstudies (inclusief dijkversterkingsplan) van de provincies moet blijken welke maatregelen nodig zijn, én ook op welk tijdstip deze maatregelen nodig zijn. In 2007 zijn de integrale plannen gereed en dan pas is bekend welke maatregelen wanneer nodig zijn, zowel ter versterking van de waterkering als ter versterking van de ruimtelijke kwaliteit. Niet alle hoogwaterbeschermingsmaatregelen kunnen tegelijk worden uitgevoerd. En vanuit veiligheidsoptiek is dat ook niet nodig. Het kan dus voorkomen dat een versterkingsplan dat in 2007 gereed is later in de tijd kan worden uitgevoerd. Het spreekt voor zich dat bij de uitvoering van maatregelen te allen tijde gewerkt zal worden volgens de meest recente inzichten die dan ter tafel liggen. </antwoord>
      <noten afkomstig="antwoord"/>
   </antwoorden>
</kvr>
