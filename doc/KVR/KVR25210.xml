<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jan de Vries (CDA) aan de minister van Onderwijs, Cultuur en Wetenschap over het toenemende aantal rechtszaken en schadeclaims van ouders tegen scholen. (Ingezonden 2 maart 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25210
</item>
         <item attribuut="Inhoud">Scholen worden steeds terughoudender in het organiseren van bijzondere activiteiten in en buiten school door het toenemend aantal rechtszaken en schadeclaims.</item>
         <item attribuut="Rubriek">Basisonderwijs (Kwaliteit van het basisonderwijs) Burgerlijk recht en burgerlijk procesrecht (Overig) Speciaal onderwijs (Kwaliteit van het speciaal onderwijs) Voortgezet onderwijs (Kwaliteit van het voortgezet onderwijs)</item>
         <item attribuut="Trefwoorden">Alternatieve geschillenbeslechting Kwaliteit van het onderwijs Schadevergoeding</item>
         <item attribuut="Vindplaats">Kamervragen met antwoord 2005-2006, nr. 1134, Tweede Kamer</item>
         <item attribuut="Vraagnr_bij_indiening">2050608970</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Jan de Vries</persoon>
         </item>
         <item attribuut="Datum_reaktie">2006-03-23</item>
         <item attribuut="Datum_indiening">2006-03-02</item>
         <item attribuut="Document-id">KVR25210</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2409" allpagenumbers="2409 2410" vetnummer="2050608970" code="0506tkkvr1134" lopendefooter="Tweede Kamer, vergaderjaar 2005–2006, Aanhangsel" filenaam="KVR25210" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1134" onderwerp="" indiendatum="2006-03-2">
         <vrager partij="CDA" oorsprong="parlement">Jan de Vries</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2006-03-23">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hoe verklaart u het toenemende aantal rechtszaken en schadeclaims van ouders tegen scholen? <voetnoot nummer="1"/>
      </vraag>
      <vraag nummer="2">Herkent u het beeld dat hierdoor scholen terughoudender worden in het organiseren van bijzondere activiteiten in en buiten de school, zoals sport- en spelactiviteiten, excursies en schoolreisjes? Kan dit de kwaliteit van het onderwijs schaden? </vraag>
      <vraag nummer="3">Deelt u de mening dat de relatie tussen de ouders en de scholen niet te vergelijken is met die tussen klanten en leveranciers en dus een toenemende juridificering van de relatie tussen ouders en de scholen ongewenst is? </vraag>
      <vraag nummer="4">Deelt u de mening dat een goede ouderbetrokkenheid bij het beleid en het bestuur van de school, een vorm van bemiddeling of mediation en een goede en onafhankelijke klachtenregeling kunnen voorkomen dat ouders en scholen via de rechter hun conflicten uitvechten? Zo ja, hoe bevordert u dat? </vraag>
      <vraag nummer="5">Kunt u de eerder op in antwoord op Kamervragen toegezegde voorstellen voor verbetering van de klachtenregeling versneld aan de Kamer voorleggen, zodat deze nieuwe regeling met ingang van het schooljaar 2006–2007 inwerking kan treden? </vraag>
      <noten afkomstig="vraag">
         <noot nummer="2"/>
         <noot nummer="1" datum="2006-02-28" bron="NRC Handelsblad">NRC Handelsblad, 28 februari 2006</noot>
         <noot nummer="2" documenttype="Kamervragen" documentnummer="1708" documentjaargang="2004-2005">Aanhangsel Handelingen, nr. 1708, vergaderjaar 2004–2005.</noot>
      </noten>
   </vragen>
   <antwoorden aantal="5">
      <antwoord nummer="1">Deze toename in het onderwijs staat niet op zich maar moet volgens mij gezien worden tegen de achtergrond van een breder maatschappelijk verschijnsel dat ook aan de school niet voorbijgaat. Op meerdere gebieden waar sprake is van dienstverlening (gezondheidszorg, diensten overheid, commerciële dienstverlening) neemt de burger geen genoegen meer met een dienstverlening die als onvoldoende wordt ervaren en kiest kennelijk sneller en vaker de juridische weg om een geschil te beslechten. Dit verschijnsel zal te maken hebben met de toegenomen mondigheid van de burger maar waarschijnlijk ook met determinanten als de verzakelijking van relaties, de aanwezigheid van aansprakelijkheids- en rechtsbijstandsverzekeringen die de drempel om claims in te dienen verlagen en met de juridisering van de samenleving in het algemeen: het steeds meer juridisch regelen van relaties tussen burgers onderling en burgers en instanties waardoor meer kans bestaat op juridische conflicten. Voor een overzicht van mogelijke determinanten van een claimcultuur verwijs ik naar de publicatie «Naar een claimcultuur in Nederland?» van de Werkgroep Claimcultuur (Ministerie van justitie, januari 1999). </antwoord>
      <antwoord nummer="2">Ik heb geen kwantitatief inzicht in het door de heer De Vries genoemde verschijnsel; ook de inspectie heeft dit niet. Het terughoudender worden ten aanzien de genoemde activiteiten hoeft de kwaliteit van het onderwijs niet te schaden want het gaat hier niet om het reguliere lesprogramma. Wel maakt het verminderen van deze activiteiten een school minder aantrekkelijk voor kinderen en ouders. </antwoord>
      <antwoord nummer="3">Ja. </antwoord>
      <antwoord nummer="4">Ja. Ik bevorder dit bijvoorbeeld door de activiteiten en afspraken zoals opgenomen in de Intentieverklaring school-ouderbetrokkenheid en de verbetering van de klachtenregeling. Bij dit laatste gaat het om een verbetering langs twee lijnen: een aantal praktische verbeteringen die blijven binnen de grenzen van de huidige regelgeving en een onderzoek naar de wenselijkheid en vormgeving van een verdergaande wijziging door een expertgroep. Wat de eerste lijn betreft, is er in overleg met OCW door en vanuit de landelijke organisaties van besturen, ouders, leerlingen, personeel en schoolleiders een werkgroep ingesteld. Deze werkgroep heeft mij een voorstel gestuurd voor een aantal praktische verbeteringen die breed worden gedragen door de organisaties. Ik zal dit voorstel, voorzien van een reactie, aan de Kamer doen toekomen. De expertgroep is, net als voornoemde werkgroep, een uitvloeisel van het overleg met de landelijke organisaties en richt zich op de vraag of er wijzigingen moeten komen in de wettelijke opzet van de klachtenregeling. De expertgroep houdt daarbij mede rekening met nieuwe ontwikkelingen als harmonisatie van de wetgeving en het werken met zorgplichten in plaats van gedetailleerde voorschriften, maar ook met de vraag of het niet wenselijk is dat een klachtencommissie een bepaalde omvang heeft en de vraag naar de wenselijkheid van hoger beroep of een bindend advies. De groep is in overleg met de organisaties samengesteld en bestaat uit personen met relevante deskundigheid aangaande de regeling van de afhandeling van klachten en geschillen. De groep is in februari 2006 met de werkzaamheden begonnen en het advies wordt in medio 2006 verwacht. </antwoord>
      <antwoord nummer="5">Ik verwijs naar mijn vorige antwoord. De voorstellen voor een praktische verbetering van de klachtenregeling van de werkgroep uit de landelijke organisaties ontvangt u binnenkort en de uitvoering ervan zal zich naar verwachting over enkele jaren uitstrekken. De expertgroep komt medio 2006 met het advies. Als dit leidt tot wetswijziging zal dit volgens de gebruikelijke procedures en termijnen die gelden voor wetgeving moeten gebeuren. </antwoord>
      <noten afkomstig="antwoord"/>
   </antwoorden>
</kvr>
