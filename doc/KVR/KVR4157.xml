<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Ardenne-van der Hoeven (CDA) over geld van de EU voor de marktordening van groente en fruit. (Ingezonden 11 december 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4157
</item>
         <item attribuut="Inhoud">Betreft vragen omtrent o.a. het mager bedelen van Nederland met Brussels geld.</item>
         <item attribuut="Rubriek">Internationale betrekkingen (Europese Unie) Landbouw (Tuinbouw)</item>
         <item attribuut="Trefwoorden">EU Fruit Groenten Subsidies Tuinbouw</item>
         <item attribuut="Vindplaats">Kamervragen met antwoord 1996-1997, nr. 481, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">1996-12-31</item>
         <item attribuut="Datum_indiening">1996-12-11</item>
         <item attribuut="Document-id">KVR4157</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="989" allpagenumbers="989 990" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="481" onderwerp="" indiendatum="1996-12-11">
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Is het bericht waar, dat Nederland mager wordt bedeeld met Brussels geld voor de marktordening van groente en fruit? <voetnoot nummer="1"/>
      </vraag>
      <vraag nummer="2">In hoeverre en sinds wanneer is het u bekend, dat de verwachte 140 miljoen niet voor de Nederlandse tuinbouw bestemd zal zijn? </vraag>
      <vraag nummer="3">Wat is de oorzaak, dat de verwachte 140 miljoen niet in Nederland kan worden besteed? </vraag>
      <vraag nummer="4">Sporen de voorwaarden die de EU stelt aan de toekenning van de gelden in het kader van de marktordening groente en fruit, niet met de bestedingsrichting zoals het kabinet en de tuinbouwsector die voor ogen hebben? </vraag>
      <vraag nummer="5">Is het EU-stimuleringskader nog steeds bedoeld voor de bevordering van investeringen door de Nederlandse afzetorganisaties of is sinds uw vervolgnotitie over de problematiek in de glastuinbouw in Brussel het beleid ter zake gewijzigd? </vraag>
      <vraag nummer="6">Zal de omvorming van het veilsysteem naar een handelssyteem zoals in Nederland beoogd niet subsidiabel zijn met Brussels geld? </vraag>
      <vraag nummer="7">Zullen andere EU-landen voor de introductie van een veilsysteem wél in aanmerking komen voor subsidies uit het budget van 140 miljoen? Zo ja, om welke bedragen gaat het en om welke projecten? </vraag>
      <vraag nummer="8">Welke bedragen zijn uit de 140 miljoen gereserveerd voor Nederland? </vraag>
      <vraag nummer="9">Wat zullen de effecten van deze beperkingen zijn voor de herstructureringsplannen van de Nederlandse glastuinbouw? </vraag>
      <vraag nummer="10">Welke Nederlandse kwaliteitsprojecten vallen eveneens buiten subsidietoekenning uit de 140 mln.? Waarom is de bloemensector uitgesloten? </vraag>
      <vraag nummer="11">Bent u bereid volledige toekenning van de 140 miljoen voor projecten die nu voor de Nederlandse glastuinbouw van betekenis zijn te bepleiten? </vraag>
      <noten afkomstig="vraag">
         <noot nummer="1" datum="1996-12-10" bron="Agrarisch Dagblad">Agrarisch Dagblad, 10 december 1996, Tweede Kamer, vergaderstuk 24 140 nr. 22</noot>
      </noten>
   </vragen>
   <antwoorden aantal="8">
      <antwoord nummer="1, 2 en 3">Het bericht, dat Nederland mager wordt bedeeld met Brussels geld voor de marktordening voor groenten en fruit, is onjuist. In juli jl. is door de Landbouwraad besloten tot een ingrijpende hervorming van deze marktordening waarbij het beschikbare EU-budget niet langer wordt ingezet voor de doordraai van producten maar wordt besteed aan maatregelen voor versterking van de afzetstructuur. Het gaat hierbij onder andere om de verbetering van de kwaliteit van de producten, verhoging van de handelswaarde, verkoopbevordering van de producten bij de consument, ontwikkeling van de biologische productiekolom en bevordering van milieuvriendelijke productietechnieken. Producentenorganisaties, in de Nederlandse situatie zijn dat tot nu toe voornamelijk de veilingen, kunnen programma’s indienen die voor de helft worden gefinancierd door de Europese Unie. De Brusselse bijdrage is gemaximeerd tot 4% van de totale veilingomzet hetgeen in Nederland, bij de huidige omzet van ca. f 3,5 miljard, zou overeenkomen met een bedrag van f 140 miljoen. Thans worden door de Europese Commissie de uitvoeringsmaatregelen voor deze programma’s van de producentenorganisaties vastgesteld. Hierbij worden rudimentaire eisen gesteld aan de vorm van de programma’s, de looptijd en de goedkeuringsprocedure. Belangrijk element vormt de eis, dat middels de programma’s geen permanente uitgaven van het lopende beheer van de producentenorganisaties kunnen worden gefinancierd. Naar mijn mening biedt het Brussels kader veel ruimte aan de Nederlandse veilingen om met goede programma’s te komen. Voorwaarde is evenwel dat de telers bereid zijn om de helft van de kosten van de maatregelen mee te betalen. Of Nederland in staat zal zijn om ten volle gebruik te maken van de beschikbare f 140 miljoen per jaar hangt af van de creatieve invulling van de programma’s door de Nederlandse veilingen en van de bereidheid van de telers om daaraan mee te betalen. </antwoord>
      <antwoord nummer="4 en 5">De EU heeft met de hervorming een beleidslijn ingezet om minder geld te besteden aan de doordraai van producten en meer aan de verbetering van de afzetstructuur. Ik acht dit een gewenste ontwikkeling waarvan de Nederlandse veilingen als producentenorganisaties zeker kunnen profiteren. </antwoord>
      <antwoord nummer="6">De omvorming van het veilsysteem naar een handelssysteem is als zodanig niet subsidiabel. Zie hiervoor ook het antwoord op de vragen 1, 2 en 3. </antwoord>
      <antwoord nummer="7">Ook in andere EU-landen zal de introductie van een veilsysteem niet-subsidiabel zijn. </antwoord>
      <antwoord nummer="8">Zoals in het antwoord op de vragen 1, 2 en 3 is gesteld, is het Brusselse bedrag van f 140 miljoen gerelateerd aan de omzet van de Nederlandse veilingen en is de bijdrage afhankelijk van de bereidheid van de telers om projecten te financieren. </antwoord>
      <antwoord nummer="9">De Brusselse maatregelen zijn gericht op de afzet van groenten en fruit, niet op de primaire producenten. De versterking van de afzetstructuur komt evenwel indirect ten goede aan de telers en draagt zodoende bij aan de nationale plannen die zijn gericht op de herstructurering van de primaire sector. </antwoord>
      <antwoord nummer="10">Alle kwaliteitsprojecten die voldoen aan de Brusselse criteria komen in aanmerking voor opname in de programma’s. De bloemensector maakt geen onderdeel uit van de marktordening groenten en fruit en kan dus niet meedoen aan de programma’s. </antwoord>
      <antwoord nummer="11">Ik zet mij in om in Brussel zoveel mogelijk ruimte te creëren voor de Nederlandse sector voor het realiseren van de in de marktordening beoogde maatregelen. Naar mijn mening bieden de regels van de Europese Commissie voldoende mogelijkheden om in Nederland te komen tot een brede invulling van de marktordening voor groenten en fruit. Thans is het bedrijfsleven aan zet om snel te komen met voorstellen voor de in de marktordening voorziene programma’s. </antwoord>
      <noten afkomstig="antwoord"/>
   </antwoorden>
</kvr>
