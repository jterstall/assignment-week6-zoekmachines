<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Griffith (VVD) aan de minister van Justitie over de ongeoorloofde afwezigheid van verdachten na toekenning van verlof. (Ingezonden 24 augustus 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21531
</item>
         <item attribuut="Inhoud">Vragen naar aanleiding van berichten in Trouw, Algemeen Dagblad en NRC-Handelsblad over de beslissing van de Rechtbank te Zwolle om twee verdachten tijdens hun voorarrest onbegeleid verlof voor één dag toe te kennen, terwijl het Openbaar Ministerie had gewezen op het vluchtgevaar van deze verdachten, en dat die verdachten niet meer zijn teruggekeerd van hun verlof. Het betreft verdachten die zijn veroordeeld tot gevangenisstraffen van zes respectievelijk acht jaar.</item>
         <item attribuut="Rubriek">Strafrecht en strafprocesrecht (Voorlopige hechtenis)</item>
         <item attribuut="Trefwoorden">Verdachten Voorlopige hechtenis</item>
         <item attribuut="Vindplaats">Kamervragen met antwoord 2004-2005, nr. 308, Tweede Kamer</item>
         <item attribuut="Vraagnr_bij_indiening">2030419900</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Griffith</persoon>
         </item>
         <item attribuut="Datum_reaktie">2004-11-02</item>
         <item attribuut="Datum_indiening">2004-08-24</item>
         <item attribuut="Document-id">KVR21531</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="641" allpagenumbers="641 642" vetnummer="2030419900" code="0405tkkvr308" lopendefooter="Tweede Kamer, vergaderjaar 2004–2005, Aanhangsel" filenaam="KVR21531" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="308" onderwerp="" indiendatum="2004-08-24">
         <vrager partij="VVD" oorsprong="parlement">Griffith</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2 november 2004), zie ook Aanhangsel Handelingen nr. 21 vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Heeft u kennisgenomen van het bericht inzake de beslissing van de Rechtbank te Zwolle om twee verdachten tijdens hun voorarrest onbegeleid verlof voor één dag toe te kennen en dat deze verdachten sinds februari 2004 niet zijn teruggekeerd van hun verlof? <voetnoot nummer="1"/>
      </vraag>
      <vraag nummer="2">Is het waar dat het openbaar ministerie in deze zaak gewezen heeft op het vluchtgevaar van deze verdachten en dat de rechter desondanks besloten heeft tot onbegeleid verlof? Wat vindt u van deze gang van zaken? </vraag>
      <vraag nummer="3">Is het waar dat deze verdachten bij verstek door de rechter zijn veroordeeld tot forse gevangenisstraffen van zes respectievelijk acht jaar? </vraag>
      <vraag nummer="4">Is het waar dat de politie niet actief op zoek is naar deze twee veroordeelden? Zo neen, waarom niet? Welke concrete stappen worden genomen om deze veroordeelden, die ongeoorloofd afwezig zijn, op te sporen? </vraag>
      <vraag nummer="5">Welke maatregelen kunnen de politie en het Openbaar Ministerie, gelet op de beslissing van de rechter tot onbegeleid verlof, treffen om de ongeoorloofde afwezigheid van verdachten in dit soort gevallen te minimaliseren of te voorkomen? </vraag>
      <vraag nummer="6">Hoe vaak komt het voor dat verdachten in strijd met het advies van het Openbaar Ministerie op last van de rechter onbegeleid verlof krijgen en de verdachten vervolgens zonder toestemming wegblijven? </vraag>
      <vraag nummer="7">Wordt de zittende magistratuur geïnformeerd over het ongeoorloofd afwezig zijn na rechterlijke toekenning van onbegeleid verlof? Op welke wijze wordt lering getrokken uit dit soort gebeurtenissen door zowel de zittende als de staande magistratuur? </vraag>
      <vraag nummer="8">Hoeveel verdachten/veroordeelden/ gedetineerden zijn op dit moment ongeoorloofd afwezig na toekenning van verlof? </vraag>
      <vraag nummer="9">Leidt het zonder toestemming wegblijven na toekenning van verlof tot enige strafverzwaring of andere maatregel? Zo neen, waarom niet? </vraag>
      <vraag nummer="10">Vindt u dat het ongeoorloofd afwezig zijn na verlof, ontvluchtingen of ontsnappingen uit justitiële inrichtingen, afzonderlijk strafbaar gesteld moet worden? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-07-23" bron="Trouw en Algemeen Dagblad 22 juli jl., NRC-Handelsblad">Trouw en Algemeen Dagblad 22 juli jl., NRC-Handelsblad, 23 juli 2004</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">De onderhavige zaak heeft betrekking op een verzoek tot schorsing van de voorlopige hechtenis. Dit soort verzoeken wordt anders dan de daadwerkelijke behandeling van de strafzaak zelf, niet in het openbaar, doch in raadkamer behandeld. Dat legt beperkingen op bij de beantwoording van de gestelde vraag, nu het verslag van onderhavige behandeling een niet openbaar stuk betreft. Het Openbaar Ministerie heeft in deze zaak gewezen op de ernst van het feit en het vluchtgevaar. Daarna heeft de rechter een belangenafweging gemaakt die erin heeft geresulteerd dat het schorsingsverzoek is toegewezen zonder daaraan de voorwaarde te verbinden van begeleiding door de politie. Een oordeel over de gang van zaken kan ik niet geven zonder te treden in het oordeel van de onafhankelijke rechter in het onderhavige geval </antwoord>
      <antwoord nummer="3">Het is juist dat de betrokken verdachten op 15 juli 2004 bij hun afwezigheid, doch wel vertegenwoordigd door hun raadsvrouw, ter zake poging tot moord zijn veroordeeld tot zes respectievelijk acht jaar gevangenisstraf. </antwoord>
      <antwoord nummer="4">De twee veroordeelden zijn geregistreerd in het Opsporingsregister van de politie. Ter aanhouding is door de politie de nodige actie ondernomen. Het opsporingsbelang is er echter niet mee gediend hieromtrent in detail te treden. </antwoord>
      <antwoord nummer="5">Zoals ik u in antwoord op vraag 2 reeds heb laten weten, heeft de onderhavige zaak betrekking op een verzoek tot schorsing van de voorlopige hechtenis. De rechter kan – ambtshalve, op vordering van het Openbaar Ministerie of op verzoek van de verdachte – bevelen dat de voorlopige hechtenis zal worden geschorst. Aan deze schorsing kunnen voorwaarden, zoals begeleiding door de politie, worden verbonden. Het schorsen van de voorlopige hechtenis is en blijft een beslissing die aan de rechter is voorbehouden. Voor het Openbaar Ministerie staat in het soort gevallen als het onderhavige geval slechts de mogelijkheid open om de rechter onder verwijzing naar onder meer de ernst van de feiten, de maatschappelijke onrust en eventueel vluchtgevaar te adviseren om in dergelijke gevallen niet tot verlof, danwel in ieder geval niet tot onbegeleid verlof, te beslissen. </antwoord>
      <antwoord nummer="6">Deze vraag laat zich bij gebrek aan gegevens niet beantwoorden. </antwoord>
      <antwoord nummer="7">In geval een verdachte niet terugkeert aan het einde van zijn termijn van schorsing, wordt dit in de regel bekend bij de staande en zittende magistratuur. Veelal vindt er na dit soort gebeurtenissen een interne evaluatie plaats waaruit lering wordt getrokken. </antwoord>
      <antwoord nummer="8">Op 7 oktober 2004 stonden er 91 verdachten gesignaleerd in het Centraal Register Ontvluchtingen (CRO), die ongeoorloofd afwezig waren na opheffing van de schorsing van de voorlopige hechtenis door de rechter. De oudste melding in het CRO dateert van 1980. Het gaat hierbij dus in een periode van bijna 25 jaar om 91 personen die niet zijn teruggekeerd van aan hen toegekend verlof en die ondanks veelal door de politie ondernomen actie nog niet zijn aangehouden. De mogelijkheid bestaat echter dat ze bij een reguliere controle – bijvoorbeeld bij het reizen naar het buitenland via Schiphol – alsnog kunnen worden aangehouden. Opgemerkt dient te worden dat er tot het genoemde aantal personen ook personen behoren die vermoedelijk al naar het buitenland zijn vertrokken of zijn overleden. </antwoord>
      <antwoord nummer="9">Het zonder toestemming wegblijven na toekenning van verlof leidt niet zonder meer tot enige strafverzwaring of andere maatregel aangezien de wet dat niet als een strafverzwarende omstandigheid heeft gekwalificeerd. De rechter heeft natuurlijk de vrijheid om bij het bepalen van de strafmaat met alle omstandigheden van het geval rekening te houden. Voorts ontneemt de verdachte die voortvluchtig is zichzelf de kans om argumenten in zijn voordeel aan te voeren en om de rechter ervan te overtuigen dat in zijn zaak een lagere straf op zijn plaats zou zijn. </antwoord>
      <antwoord nummer="10">Zowel het ongeoorloofd afwezig zijn na verlof, als het ontvluchten of ontsnappen uit een justitiële inrichting zijn niet afzonderlijk strafbaar gesteld. Dit vloeit voort uit het in het Nederlandse strafrecht gehanteerde uitgangspunt dat niemand gehouden is aan zijn eigen veroordeling en daarmee aan zijn eigen gevangenzetting mee te werken. Ongeoorloofde afwezigheid na verlof, alsmede het ontvluchten of ontsnappen uit een justitiële inrichting blijft overigens niet zonder gevolgen voor degene die zich daaraan schuldig maakt en nadien weer wordt aangehouden. Zo wordt in ieder geval een disciplinaire straf opgelegd. Daarnaast vervalt de eerstvolgende verlofmogelijkheid en kan ook verder verlof worden ontzegd. Voorts kan terugplaatsing vanuit een (half)open naar een gesloten justitiële inrichting plaatsvinden. Ook kan bij een veroordeelde die na de aanvang van de tenuitvoerlegging van zijn straf zich hieraan onttrekt of hiertoe een poging doet vanuit een gesloten inrichting de vervroegde invrijheidstelling worden uitgesteld of achterwege blijven. </antwoord>
      <noten afkomstig="antwoord"/>
   </antwoorden>
</kvr>
