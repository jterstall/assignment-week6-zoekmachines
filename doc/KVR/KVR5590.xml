<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Stoel (VVD) over telemarketing. (Ingezonden 12 augustus 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5590
</item>
         <item attribuut="Inhoud">Vragen over inbreuk op de persoonlijke levenssfeer door het ongevraagd telefonisch hinderlijk lastigvallen met commerciële aanbiedingen.</item>
         <item attribuut="Rubriek">Bedrijfsleven en industrie (Overig) Communicatie, media en informatievoorziening (Telecommunicatie) Consument (Overig) Criminaliteit en openbare orde (Persoonsregistratie en identificatie) Staats- en bestuursrecht (Privacy)</item>
         <item attribuut="Trefwoorden">Consumenten Persoonsregistratie Privacy Telefonie</item>
         <item attribuut="Vindplaats">Kamervragen met antwoord 1996-1997, nr. 1801, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Van der Stoel</persoon>
         </item>
         <item attribuut="Datum_reaktie">1997-09-10</item>
         <item attribuut="Datum_indiening">1997-08-12</item>
         <item attribuut="Document-id">KVR5590</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3685" allpagenumbers="3685 3686" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1801" onderwerp="" indiendatum="1997-08-12">
         <vrager partij="VVD" oorsprong="parlement">Van der Stoel</vrager>
         <vraagt-aan/>
      </vraagdata>
      <antwoorddata antwoorddatum="1997-09-10">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van berichten <voetnoot nummer="1"/>inzake de huisvredebreuk door telemarketeers? </vraag>
      <vraag nummer="2">Deelt u de opvatting dat het ongevraagd telefonisch hinderlijk lastig vallen met commerciële aanbiedingen een inbreuk betekent op de persoonlijke levenssfeer? </vraag>
      <vraag nummer="3">Is hier sprake van het niet naleven van de Wet op de Persoonlijke Levenssfeer? Zo neen, waarom niet? </vraag>
      <vraag nummer="4">Bent u bereid bij het publiek bekendheid te geven van de wijze waarop burgers zich kunnen weren tegen deze praktijken? </vraag>
      <vraag nummer="5">Bent u bereid te bevorderen, in samenspraak met de vereniging van telemarketeerbedrijven, dat de bescherming van de persoonlijke levenssfeer ook in deze sector gestalte krijgt? </vraag>
      <noten afkomstig="vraag">
         <noot nummer="1" datum="1997-08-2" bron="NRC/Handelsblad">NRC/Handelsblad, 2 augustus 1997</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Niet elke ongevraagde telefonische commerciële aanbieding is noodzakelijkerwijs een inbreuk op de persoonlijke levenssfeer. Veel mensen ervaren dergelijke telefoontjes evenwel als hinderlijk. De Nederlandse Associatie voor direct marketing, distance selling en sales promotion (DMSA) heeft daarom een telefoonnummer opengesteld, te weten 0800-0224666, waar mensen gratis kunnen opgeven niet meer telefonisch in verband met commerciële aanbiedingen te willen worden benaderd. Deze organisatie dekt ongeveer 85% van de desbetreffende markt. De DMSA zorgt na een telefoontje dat haar leden deze mensen niet meer bellen. Deze vorm van zelfregulering is neergelegd in de gedragscode van de DMSA, indertijd goedgekeurd door de Registratiekamer en gepubliceerd in Stcrt. 1992, 194. Hoewel de geldingsduur van de goedkeuring inmiddels is verlopen, geldt de gedragscode nog als intern verenigingsrecht. Voor niet bij de DMSA aangesloten bedrijven, dienen de mensen zich rechtstreeks tot de verantwoordelijke organisatie te wenden. </antwoord>
      <antwoord nummer="3">De handelwijze als bedoeld onder 2 is in overeenstemming met de Wet persoonsregistraties (WPR), zoals ook blijkt uit de goedkeuring van de gedragscode door de Registratiekamer. De houder van de registratie waaruit de telefoonnummers worden geput, is echter ook op grond van artikel 28 van die wet gehouden op eigen initiatief de geregistreerde de eerste keer dat hij in de registratie wordt opgenomen binnen vier weken schriftelijk het feit van opneming mee te delen. Hij dient zich kenbaar te maken, zodat de geregistreerde in de gelegenheid is bezwaar te maken tegen het gebruik van zijn gegevens voor dit doel. Dit beginsel lijdt slechts uitzondering wanneer een geregistreerde weet of redelijkerwijs kan weten dat hij in de registratie is opgenomen, bijvoorbeeld omdat hij een vaste contractuele relatie heeft met de houder. Indien de betrokkene, zoals hierboven uiteengezet onder 2, bezwaar maakt, zal de houder uiteraard aantekening houden van het verzoek van de betrokkene om niet te willen worden benaderd teneinde bij een eventuele volgende telefonische ronde te kunnen controleren dat de betrokkene niet wordt gebeld. Voor het overige geldt dat in beginsel in Nederland ieder vrij is zich tot ieder ander te wenden zonder voorafgaand toezicht of voorafgaande toestemming. </antwoord>
      <antwoord nummer="4">De DMSA geeft regelmatig bekendheid aan de onder 2 uiteengezette mogelijkheid zich te weren tegen deze praktijken. Nu de markt in dit opzicht zichzelf reguleert, zie ik voorshands geen reden om van overheidswege aanvullend bekendheid te geven aan de genoemde mogelijkheden om bezwaar te maken. </antwoord>
      <antwoord nummer="5">In drie richtlijnen, al dan niet in ontwerp, van de Europese Unie komt het onderwerp van de telemarketing nog nader aan de orde. In de eerste plaats is er een algemene richtlijn inzake de verwerking van persoonsgegevens. Artikel 14, onder b, van de richtlijn verplicht de lidstaten om de maatregelen te treffen dat de betrokkenen kennis hebben van het bestaan van de mogelijkheid bezwaar te maken tegen het gebruik van hun gegevens voor direct marketing. Dit betreft zowel het middel post als telecommunicatie. Het bezwaar geldt dat niet alleen het feit dat de betrokkene wordt benaderd, maar ook dat zijn gegevens daaraan voorafgaand worden verwerkt, bijvoorbeeld dat deze met het oog op direct marketing aan bepaalde selecties en vergelijkingen worden onderworpen. Indien de betrokkene daartegen bezwaar maakt, dient dit te worden geëerbiedigd. De bedrijven die met direct marketing werken, dienen verder direct op grond van de wet regelmatig bekendheid te geven aan de mogelijkheden tot het maken van bezwaar. Verder verplicht de richtlijn de verantwoordelijke voor de gegevensverwerking om de betrokkene te informeren over het feit dat zijn gegevens zijn verwerkt. Deze verplichting geldt ook indien de betrokkene redelijkerwijs kan weten dat hij in de registratie is opgenomen of – in de termen van de nieuwe wet – zijn persoonsgegevens geautomatiseerd worden verwerkt. De bestaande uitzondering onder de WPR komt in dit opzicht te vervallen. Deze richtlijn is omgezet in een ontwerp van een nieuwe wet als opvolger van de WPR. Het ontwerp ligt thans voor advies bij de Raad van State. Over het ontwerp ervan heeft overleg met de DMSA plaatsgevonden. De tweede richtlijn betreft de bescherming van de consument bij op afstand gesloten overeenkomsten. Hierbij gaat het om alle technieken voor communicatie op afstand, voor zover deze technieken individuele communicatie mogelijk maken. De richtlijn verbiedt het gebruikmaken van een geautomatiseerd oproepsysteem zonder menselijke tussenkomst of van een fax, tenzij de opgeroepene daarvoor voorafgaand toestemming heeft gegeven. Andere communicatietechnieken, zoals telefoon met menselijke tussenkomst en post, mogen slechts worden gebruikt indien de consument hiertegen kennelijk geen bezwaar heeft. Ik onderzoek nog op welke wijze deze regels in het Nederlands recht zullen worden geïmplementeerd. De derde richtlijn betreft de bescherming van persoonsgegevens en de persoonlijke levenssfeer in de telecommunicatiesector, met name in het kader van het digitale netwerk voor geïntegreerde diensten (ISDN) en van digitale mobiele netwerken. De richtlijn is nog een ontwerp en bevindt zich in de z.g. conciliatieprocedure: er is nog geen overeenstemming tussen de Raad van Ministers en het Europees Parlement. Een aantal bepalingen van het ontwerp zijn echter reeds opgenomen in het ontwerp van de Telecommunicatiewet, dat een dezer dagen aan de Tweede Kamer zal worden aangeboden. De exploitanten van een telecommunicatienetwerk of een -dienst, mogen de gegevens over het gebruik van het door hen aangeboden netwerk of hun diensten, slechts gebruiken in verband met de bevordering van de verkoop van alleen hun eigen diensten. Tenslotte verbiedt artikel 435e van het Wetboek van Strafrecht het aanbod door tussenkomst van een openbare telefooninrichting van goederen of diensten tegen betaling indien daarbij de indruk wordt gewekt dat de opbrengst bestemd is voor een liefdadig of ideëel doel. Ik verwacht dat wanneer de desbetreffende Europese richtlijnen alle zijn omgezet in het Nederlandse recht, door dit samenstel van regels de bescherming van de persoonlijke levenssfeer ook in deze sector voldoende gestalte zal hebben gekregen. </antwoord>
      <noten afkomstig="antwoord"/>
   </antwoorden>
</kvr>
