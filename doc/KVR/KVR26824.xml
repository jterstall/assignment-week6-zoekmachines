<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="13">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oudenallen (Groep Van Oudenallen) aan de ministers voor Bestuurlijke Vernieuwing en Koninkrijksrelaties en van Binnenlandse Zaken en Koninkrijksrelaties over een stemwijzer. (Ingezonden 9 november 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26824
</item>
         <item attribuut="Inhoud">Vragen naar aanleiding van persbericht van partij Nederland Transparant (30 oktober 2006), over de subsidie aan het IPP vanwege de ontwikkeling van een stemwijzer. Indiener stelt dat het IPP bij de stemwijzer, om redenen van 'publieksvriendelijkheid', bepaalde kleine of nieuwe partijen (zoals Nederland Transparant) uitsluit.</item>
         <item attribuut="Rubriek">Staats- en bestuursrecht (Kiesrecht) Staats- en bestuursrecht (Politiek)</item>
         <item attribuut="Trefwoorden">Politieke partijen Verkiezingen</item>
         <item attribuut="Vindplaats">Kamervragen met antwoord 2006-2007, nr. 383, Tweede Kamer</item>
         <item attribuut="Vraagnr_bij_indiening">2060702830</item>
         <item attribuut="Afkomstig_van">Bestuurlijke Vernieuwing en Koninkrijksrelaties (BVK) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="Groep van Oudenallen">Van Oudenallen</persoon>
         </item>
         <item attribuut="Datum_reaktie">2006-11-22</item>
         <item attribuut="Datum_indiening">2006-11-09</item>
         <item attribuut="Document-id">KVR26824</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="821" allpagenumbers="821 822" vetnummer="2060702830" code="0607tkkvr383" lopendefooter="Tweede Kamer, vergaderjaar 2006–2007, Aanhangsel" filenaam="KVR26824" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="383" onderwerp="" indiendatum="2006-11-9">
         <vrager partij="Groep van Oudenallen" oorsprong="parlement">Van Oudenallen</vrager>
         <vraagt-aan>de ministers voor Bestuurlijke Vernieuwing en Koninkrijksrelaties en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-11-22">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister voor Bestuurlijke Vernieuwing en Koninkrijksrelaties</mede-antwoorder>
      </antwoorddata>
   </meta>
   <vragen aantal="13">
      <vraag nummer="1">Bent u het er mee eens dat een stemwijzer mensen op een stemadvies kan brengen of vindt u dat de stemwijzer slechts een tijdverdrijf is? </vraag>
      <vraag nummer="2">Hoeveel subsidie ontvangt het IPP op jaarbasis en ontvangt het in een verkiezingsjaar meer gelden dan normaal omdat het een stemwijzer ontwikkelt? </vraag>
      <vraag nummer="3">Bestaat er naast het IPP nog een ander bedrijf/stichting/vereniging die ditzelfde werk doet, en zo ja ontvangen deze organisaties daarvan ook subsidie? </vraag>
      <vraag nummer="4">Krijgt het IPP geld door middel van een Europeese aanbesteding? Zo neen, waarom niet? </vraag>
      <vraag nummer="5">Heeft u bij de verstrekking van de subsidie aanwijzingen gegeven voor welke projecten dit geld zou moeten worden aangewend in de periode van verkiezingen? </vraag>
      <vraag nummer="6">Heeft u bemoeienis met de keuze van de vragen van de stemwijzer? </vraag>
      <vraag nummer="7">Is er gecontroleerd of de medewerkers van het IPP die de stemwijzer maken niet alleen bij grote partijen aangesloten zijn en/of een politiek voor(oor)deel hebben/kunnen hebben? </vraag>
      <vraag nummer="8">Denkt u dat alle deelnemende partijen aan een verkiezing op de zelfde wijze in een stemwijzer moten worden behandeld? Zo neen, waarom niet? </vraag>
      <vraag nummer="9">Wat vindt u van het feit dat IPP niet op democratische doch op publieksvriendelijke wijze de criteria voor een stemwijzer vaststellen, gezien hun antwoord aan een van de belanghebbenden, Nederland Transparant, is dat de reden dat er onderscheid is gemaakt tussen alle partijen die zijn opgenomen in de stemwijzer? </vraag>
      <vraag nummer="10">Kunt u zich voorstellen dat het gevaar bestaat dat er politiek bedreven wordt onder de noemer, «publieksvriendelijkheid» en daarvan kleine of nieuwe partijen de dupe kunnen zijn? </vraag>
      <vraag nummer="11">Meent u niet dat daardoor de democratie aangetast wordt, zo neen, waarom niet? </vraag>
      <vraag nummer="12">Bent u bereid om aan het IPP het advies te geven dat nu, dan wel bij de volgende verkiezingen een stemwijzer alle partijen dezelfde kansen dient te geven, zodat er sprake is van een democratisch opgestelde stemwijzer? Zo neen, waarom niet? </vraag>
      <vraag nummer="13">Bent u bereid bij het verstrekken van subsidies, in de subsidieverordening op te nemen dat het belang van democratie en gelijkheid voor nieuwe en kleine partijen gaat boven publieksvriendelijkheid zodat het niet weer gebeurd dat partijen bij het opstellen van criteria niet democratisch behandeld worden? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-10-30" bron="Persbericht Nederland Transparant">Persbericht Nederland Transparant, 30 oktober 2006</noot>
      </noten>
   </vragen>
   <antwoorden aantal="13">
      <antwoord nummer="1">Het lijkt ons niet bezwaarlijk dat de Stemwijzer een «stemadvies» geeft. Binnen de grenzen die de wet stelt aan de vrije meningsuiting staat adviseren geheel vrij. Het staat de gebruiker van de Stemwijzer ook vrij om wel of geen gevolg te geven aan het «advies». </antwoord>
      <antwoord nummer="2">Aan het IPP is voor de in het jaar 2006 geprogrammeerde activiteiten op grond van de Subsidieregeling IPP een subsidie van ten hoogste € 1.150.000 toegezegd (gecorrigeerd met prijs- en looncompensatie). Dit activiteitenprogramma richt zich op het (politiek neutraal) bevorderen van politieke participatie en participatie in het publieke domein. Het IPP draagt daarmee bij aan het goede functioneren van onze democratie. De Stemwijzer maakt geen deel uit van het gesubsidieerde activiteitenprogramma en het IPP ontvangt daarvoor derhalve geen subsidie van het ministerie. Het ministerie geeft overigens geen enkele stemwijzer of vergelijkbare internetapplicatie een subsidie. Wel heeft het ministerie op de twee meest bekende internetapllicaties (de Stemwijzer.nl van het IPP en het Kieskompas.nl van Trouw/Vrije Universiteit Amsterdam) tegen marktprijzen korte tijd een promotiebanner geplaatst voor het forum op de themasite www.onzedemocratie.nl. Deze promotie op beide, veel bezochte, websites dient ter ondersteuning van het publieksdebat over de staat van onze democratie (zie kamerstukken II 2006/2007, 30 800 VII, nr. 8). </antwoord>
      <antwoord nummer="3">Bij het ministerie zijn inmiddels meer dan 20 andere websites bekend waarop de bezoeker (aan de hand van een aantal vragen) zich kan «oriënteren» bij het bepalen van zijn stem bij de aanstaande verkiezingen voor de Tweede Kamer. Soms zijn deze klaarblijkelijk zeer goed doordacht, meestal serieus van aard, soms een vorm van politieke propaganda en soms nadrukkelijk een vorm van vermaak. Geen van deze websites ontvangt daarvoor subsidie van het ministerie. </antwoord>
      <antwoord nummer="4">Het IPP ontvangt, zoals gezegd, voor de Stemwijzer geen subsidie van de rijksoverheid. De Stemwijzer wordt ook niet in opdracht van de rijksoverheid gemaakt en als zodanig is er ook geen sprake van een Europese aanbesteding. </antwoord>
      <antwoord nummer="5">De subsidie die per boekjaar aan het IPP wordt verstrekt, is volledig gerelateerd aan het uitvoeren van het activiteitenprogramma. Dat programma wordt jaarlijks vastgesteld en aan het ministerie voorgelegd. Tussentijdse aanpassingen vinden plaats met goedkeuring door of vanwege de minister. De Stemwijzer maakt nadrukkelijk geen deel uit van het gesubsidieerde activiteitenprogramma. </antwoord>
      <antwoord nummer="6">Nee. </antwoord>
      <antwoord nummer="7">Voor wat betreft de medewerkers van het IPP die de stemwijzer maken, beschouwen wij hun politieke gezindheid niet als een zaak die ons aangaat. </antwoord>
      <antwoord nummer="8">Wij zijn van mening dat het – binnen de grenzen van de wet – aanbieden van stemwijzers of vergelijkbare applicaties op Internet, geen verantwoordelijkheid van de centrale overheid raakt. Over de aard en opzet van een stemwijzer onthouden wij ons derhalve van een oordeel. </antwoord>
      <antwoord nummer="9">Zie ons antwoord op vraag 8. </antwoord>
      <antwoord nummer="10">Hierover spreken wij geen oordeel uit. Uit het vonnis in kort geding in de zaak van de Liberaal Democratische Partij tegen het IPP d.d. 1 november jl. blijkt overigens dat de voorzieningenrechter overweegt dat het IPP een onafhankelijke stichting is die het in beginsel vrij staat de stemwijzer naar eigen goeddunken in te richten. De door het IPP bij de Stemwijzer gekozen opzet, waarbij partijen die in 2003 in de Tweede Kamer zijn gekozen of die volgens de peilingen op 1 of meer zetels staan, automatisch worden aangevinkt, werd door de voorzieningenrechter niet als onrechtmatig beoordeeld. </antwoord>
      <antwoord nummer="11">Het aanbieden van een stemwijzer of vergelijkbare applicatie staat in beginsel een ieder vrij. Er zijn inmiddels ook in ruime mate alternatieve stemwijzers beschikbaar. Voor zover stemwijzers de inhoudelijke betrokkenheid van het publiek bij de verkiezingen vergroten, lijken zij ons geen aantasting van de democratie. </antwoord>
      <antwoord nummer="12">Nee. Zoals gezegd in het antwoord op vraag 8 zijn wij van mening dat de rijksoverheid geen rol heeft bij het aanbieden van de stemwijzer. Wel geven wij via websites van het ministerie informatie over alle (bij het ministerie bekende) websites waarop een stemwijzer of vergelijkbare applicatie beschikbaar wordt gesteld. </antwoord>
      <antwoord nummer="13">Zoals aangegeven in het antwoord op vraag 5 heeft de subsidie aan het IPP geen betrekking op de Stemwijzer. De Subsidieregeling IPP – zoals deze thans luidt – en het op basis daarvan voor het boekjaar 2007 te nemen besluit hebben daarop uiteraard evenmin betrekking. </antwoord>
      <noten afkomstig="antwoord"/>
   </antwoorden>
</kvr>
