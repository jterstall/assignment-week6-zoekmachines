<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het leden Hamer (PvdA) en Gesthuizen (SP) aan de staatssecretaris van Onderwijs, Cultuur en Wetenschap, mevrouw Dijksma, over een verplichte werkgeversbijdrage voor kinderopvang bij WAO'ers. (Ingezonden 5 april 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27979
</item>
         <item attribuut="Inhoud">Vragen naar aanleiding van klachten van WAO'ers (geuit aan Kamerleden) over het verlies van de werkgeversbijdrage voor de kinderopvang door de invoering van de verplichte werkgeversbijdrage per 1 januari 2007. De Belastingdienst/Toeslagen zou redeneren dat 'als één van de ouders arbeidsongeschikt is en niet in een reïntegratieproject zit omdat hij of zij daarvoor te ziek is, beide ouders geen werkgeversbijdrage of zelfs geen overheidsbijdrage meer ontvangen': een thuiszittende arbeidsongeschikte zou wel één of meerdere kinderen kunnen verzorgen.</item>
         <item attribuut="Rubriek">Arbeid (Werkgevers) Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG)) Welzijn (Kinderopvang)</item>
         <item attribuut="Trefwoorden">Kinderopvang Werkgevers WIA</item>
         <item attribuut="Vindplaats">Kamervragen met antwoord 2006-2007, nr. 1411, Tweede Kamer</item>
         <item attribuut="Vraagnr_bij_indiening">2060711630</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Hamer</persoon>
            <persoon partij="SP">Gesthuizen</persoon>
         </item>
         <item attribuut="Datum_reaktie">2007-04-26</item>
         <item attribuut="Datum_indiening">2007-04-05</item>
         <item attribuut="Document-id">KVR27979</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3001" allpagenumbers="3001 3002" vetnummer="2060711630" code="0607tkkvr1411" lopendefooter="Tweede Kamer, vergaderjaar 2006–2007, Aanhangsel" filenaam="KVR27979" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1411" onderwerp="" indiendatum="2007-04-5">
         <vrager partij="PvdA" oorsprong="parlement">Hamer</vrager>
         <vrager partij="SP" oorsprong="parlement">Gesthuizen</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Dijksma,</vraagt-aan>
      </vraagdata>
      <antwoorddata antwoorddatum="2007-04-26">
         <antwoorder functie="staatssecretaris" ministerie="Onderwijs, Cultuur en Wetenschap">Dijksma</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Krijgt u net als leden van de Kamer klachten van WAO’ers over het verlies van de werkgeversbijdrage voor de kinderopvang door de invoering van de verplichte werkgeversbijdrage per 1 januari 2007? </vraag>
      <vraag nummer="2">Klopt het dat de «Belastingdienst/Toeslagen» redeneert dat als één van de ouders arbeidsongeschikt is en niet in een reïntegratietraject zit, omdat hij/zij daarvoor te ziek is, beide ouders geen werkgeversbijdrage en zelfs geen overheidsbijdrage meer ontvangen? </vraag>
      <vraag nummer="3">Vindt u het terecht als één van beide partners thuis zit met bijvoorbeeld een chronische aandoening als MS en hierdoor niet in staat is te werken, maar kennelijk volgens de overheid wel in staat is om zijn/haar kind of zelfs meerdere kinderen te verzorgen? </vraag>
      <vraag nummer="4">Deelt u de mening dat de werkende, niet-arbeidsongeschikte partner zelf van de «Belastingdienst/Toeslagen» de werkgeversbijdrage aan kinderopvangkosten zou moeten ontvangen? </vraag>
      <vraag nummer="5">Welke stappen gaat u zetten om zeker te stellen dat alle werkende, niet-arbeidsongeschikte partners dezelfde bijdrage krijgen die werknemers met een gezonde, werkende partner krijgen om rechtsongelijkheid bij gemeente te kunnen voorkomen? </vraag>
      <vraag nummer="6">Kunt u hierbij ook de problematiek rondom de verschillen per gemeenten bij sociaal medische indicatie meenemen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ik heb geen klachten ontvangen. </antwoord>
      <antwoord nummer="2">De invoering per 1 januari 2007 van de verplichte werkgeversbijdrage heeft geen consequenties voor het recht op de kinderopvangtoeslag. Sinds de invoering van de verplichte werkgeversbijdrage heeft iedere ouder die recht heeft op de kinderopvangtoeslag, ook recht op de werkgeversbijdrage. Voor de werkende ouders wordt deze werkgeversbijdrage uitbetaald door de Belastingdienst. Voor WAO’ers die een re-integratietraject volgen en daarmee onder de doelgroep van de Wet kinderopvang vallen, verzorgt het UWV de uitbetaling van de werkgeversbijdrage. De Wet kinderopvang voorziet in een tegemoetkoming voor de kosten van kinderopvang voor ouders die werk, dan wel een toeleiding tot werk, combineren met zorg voor kinderen. Ouders die niet tot deze doelgroep behoren, hebben geen recht op een kinderopvangtoeslag. Deze ouders kunnen in aanmerking komen voor een vergoeding voor kinderopvangkosten van de gemeente op basis van een sociaal-medische indicatie. Dit is een gemeentelijk beleid; de gemeente is hierin autonoom. De rijksoverheid heeft voor de financiering van dit beleid voor 2006 en 2007 € 32,7 mln. op jaarbasis aan het Gemeentefonds toegevoegd. </antwoord>
      <antwoord nummer="3">Zie het antwoord op vraag 2. </antwoord>
      <antwoord nummer="4">Iedereen, die recht heeft op de kinderopvangtoeslag, ontvangt ook de werkgeversbijdrage kinderopvang. Zoals in antwoord 2 is aangegeven, is er de mogelijkheid van maatwerk op basis van een sociaal-medische indicatie. Naar mijn mening is er nu geen reden voor wijziging van regelgeving. </antwoord>
      <antwoord nummer="5">In de brief van de minister van Sociale Zaken en Werkgelegenheid aan de Tweede Kamer van 7 oktober 2005 (TK 2005–06, 28 447, nr. 112) is het volgende aangekondigd: «In de loop van 2007 zal vervolgens een besluit worden genomen of de huidige situatie waarbij de gemeenten verantwoordelijk zijn voor de financiering van de kinderopvang van deze doelgroep zal worden gecontinueerd en/of dat deze doelgroep onder een andere wettelijk regime komt, zoals bijvoorbeeld de Wet maatschappelijke ondersteuning.» Bij die besluitvorming betrek ik ook de afspraken uit het Coalitieakkoord inzake de harmonisatie van regelgeving. Ik zal u daarover later dit jaar informeren. </antwoord>
      <antwoord nummer="6">Zie het antwoord op vraag 5. </antwoord>
      <noten afkomstig="antwoord"/>
   </antwoorden>
</kvr>
