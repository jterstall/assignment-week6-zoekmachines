<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Witteveen-Hevinga en Crone (beiden PvdA) over de uitvoering van convenanten over windenergie (Ingezonden 19 mei 1995); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1524
</item>
         <item attribuut="Rubriek">Energie, water en grondstoffen (Alternatieve energiebronnen)</item>
         <item attribuut="Trefwoorden">Windenergie</item>
         <item attribuut="Vindplaats">Kamervragen met antwoord 1994-1995, nr. 879, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Witteveen-Hevinga en Crone</persoon>
         </item>
         <item attribuut="Datum_reaktie">1995-06-07</item>
         <item attribuut="Datum_indiening">1995-05-19</item>
         <item attribuut="Document-id">KVR1524</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1793" allpagenumbers="1793 1794" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="879" onderwerp="" indiendatum="1995-05-19">
         <vrager partij="PvdA" oorsprong="parlement">Witteveen-Hevinga en Crone</vrager>
         <vraagt-aan/>
      </vraagdata>
      <antwoorddata antwoorddatum="1995-06-7">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het besluit van Gedeputeerde Staten van Friesland om in plaats van de eerder met het Rijk afgesproken plaatsing van 200 MW aan windenergie nu nog slechts 50 MW toe te staan? <voetnoot nummer="1"/>
      </vraag>
      <vraag nummer="2">Wat is de stand van zaken met betrekking tot de uitvoering van de convenanten over windenergie met de andere «windrijke» provincies? Wat zijn de voornaamste knelpunten bij de uitvoering van deze convenanten? </vraag>
      <vraag nummer="3">Wat zijn de gevolgen voor de taakstelling met betrekking tot de toepassing van windenergie in het jaar 2000, nu Friesland wil terugkomen op de gemaakte afspraken? </vraag>
      <vraag nummer="4">Welke conclusies verbindt u aan de ontstane problemen en welke voornemens heeft u om deze problemen op te lossen? </vraag>
      <vraag nummer="5">Bent u bereid nog voor het zomerreces een voortgangsrapportage aan de Kamer te zenden met betrekking tot de voortgang van de afgesloten convenanten en de taakstellingen met betrekking tot duurzame energie voor het jaar 2000. </vraag>
      <noten afkomstig="vraag">
         <noot nummer="1" datum="1995-05-18" bron="Trouw">Trouw, 18 mei 1995</noot>
      </noten>
   </vragen>
   <antwoorden aantal="5">
      <antwoord nummer="1">Ja. Het besluit van Gedeputeerde Staten van Friesland is toegezonden aan de ministeries van VROM en EZ die het rijk als partij vertegenwoordigen bij de Bestuursovereenkomst Plaatsingsproblematiek Windenergie (de BPW, afgesloten in februari 1991 tussen het rijk en zeven windrijke provincies). Daarnaast is het besluit van Gedeputeerde Staten op 24 mei jl. besproken in de Provinciale Planologische Commissie waarin zoals bekend ook vertegenwoordigers van de rijksoverheid zitting hebben. Bestudering van het GS-besluit van Friesland maakt duidelijk dat de weergave in de pers enigszins is vereenvoudigd. Voor Friesland is in de BPW een taakstelling opgenomen van 200 MW aan plaatsingsruimte voor windturbines in het jaar 2000. De BPW richt zich primair op het realiseren van voldoende plaatsingsruimte en niet op daadwerkelijk plaatsen van windturbines. Dit laatste gebeurt ondermeer via de milieu-actieplannen van energiebedrijven. Het GS-besluit van Friesland houdt het volgende in: * De windenergiedoelstelling van 200 MW wordt vooralsnog niet losgelaten maar er wordt voorgesteld om stapsgewijs tot realisatie van windenergievermogen te komen. * Er wordt een ruimtelijke visie (Streekplanuitwerking Windstreek) aan Provinciale Staten voorgelegd die ruimte biedt aan 200 MW windvermogen. Binnen deze 200 MW is een verdeling gemaakt naar omvang van de initiatieven. Op dit moment is circa 25 MW aan vermogen reeds geplaatst. Daar bovenop is er ruimte voor ca. 135 MW grootschalige opstellingen, 20 MW voor kleine clusteropstellingen (mogelijk oplopend tot 30 MW) en er wordt rekening gehouden met 15 MW voor turbines op het erf. * Als eerste stap wordt groen licht gegeven voor 50 MW (extra) windenergievermogen, bovenop het reeds gerealiseerde vermogen (d.d. 1 juni 1995 circa 25 MW). Nadat deze 50 MW is geplaatst, bestaande uit zowel grootschalige opstellingen, kleine, als turbines op het erf, wordt gee¨valueerd en wordt door Provinciale Staten bepaald of de volgende fasen worden opengesteld. Voor het realiseren van grootschalige opstellingen worden drie fasen onderscheiden die zijn gekoppeld aan delen van de provincie. De eerste fase heeft betrekking op de Afsluitdijk en de gemeenten Het Bildt en (een deel van) Franekeradeel. Deze fase start met het realiseren van twee pilot-projecten. De tweede en derde fase voor grootschalige opstellingen betreft de lokaties rondom Harlingen respectievelijk de gemeenten Dongeradeel en Lemsterland. De fasering en de evaluatie na 50 MW dienen ertoe om een vinger aan de pols te houden met betrekking tot de ontwikkeling van windenergie in Friesland. * Verder is als voorwaarde gesteld dat hogere lasten voor de Friese burger moeten worden voorkomen. Bij de genoemde evaluatie zal bij de vraag of de volgende fasen voor het plaatsen van grootschalig windenergievermogen worden opengesteld, ook in beschouwing worden opgenomen of er zicht bestaat op een landelijke verrekening van bovenmatige investeringskosten (zoals ten behoeve van netverzwaring). Samengevat houdt het GS-besluit van Friesland in dat er sprake is van een fasering met een evaluatiemoment, waarbij op dit moment ruimte wordt geboden voor in totaal 75 MW windenergievermogen (inclusief het reeds geplaatste). Eind juni zullen Provinciale Staten het GS-besluit behandelen. </antwoord>
      <antwoord nummer="2">Ieder voorjaar rapporteren de partijen van de BPW over de voortgang bij de uitvoering. Daarna wordt een gezamenlijke rapportage opgesteld die door de minister van VROM, mede namens de minister van EZ, wordt toegezonden aan de Tweede Kamer. De gezamenlijke rapportage over 1994 is op dit moment in voorbereiding en kan naar verwachting voor het zomerreces aan de Kamer worden toegezonden. Uit de rapportages over 1994 komt naar voren dat met name in de provincies met hoge taakstellingen (Friesland, Noord-Holland en Zeeland) twijfel is ontstaan over de haalbaarheid. Vooral wanneer de consequenties van realisering van de gehele taakstelling in beeld worden gebracht (bijvoorbeeld in de vorm van een streekplanuitwerking) blijkt dat het draagvlak voor windenergie bij de direct betrokkenen (lokale bestuurders en de bevolking) soms nog onvoldoende is. Uit de provinciale rapportages komt naar voren dat met name de situatie in Noord-Holland zorgelijk is. Het provinciaal bestuur van Noord-Holland heeft inmiddels een verzoek ingediend voor bijstelling van de taakstelling van 250 naar 75 MW. In tegenstelling tot de andere zes provincies heeft GS van Noord-Holland er voor gekozen om voor windturbineprojecten geen ruimtelijke reserveringen in streekplannen op te nemen. Gesteld wordt dat men de beleidsvrijheid van gemeenten niet wil aantasten, en dat men vooral een faciliterende rol wil vervullen. Het lijkt erop dat hier sprake is van een rolopvatting die anders is dan bedoeld in de BPW. Naar mijn opvatting is de BPW primair bedoeld om een bijdrage te leveren aan de oplossing van de plaatsingsproblematiek door voor windenergie een plaats in te ruimen binnen het ruimtelijke beleid (ondermeer via reserveringen in streekplannen). Hoewel dit natuurlijk wel het uiteindelijke doel is, bevat de BPW daarentegen geen afspraken over daadwerkelijke realisering van projecten. Wat enigszins gerust stelt is de mededeling in de Noord-Hollandse rapportage dat er binnen die provincie in principe voldoende ruimtelijke mogelijkheden zijn om de taakstelling van 250 MW te realiseren. De meeste concrete knelpunten uit de verschillende rapportages zijn vaak van praktische aard: hoge investeringskosten in verband met noodzakelijke netverzwaring, geluidhinder, combineerbaarheid met andere functies (bijvoorbeeld met wegen en dijken), etc. </antwoord>
      <antwoord nummer="3">Zoals uit het antwoord op vraag 1 blijkt hebben Gedeputeerde Staten van Friesland niet aangegeven dat zij nu willen terugkomen op de in de BPW gemaakte afspraken. Het college wil de vraag of zij al dan niet invulling kan geven aan de BPW-taakstelling pas beantwoorden nadat 50 MW aan extra windenergievermogen is gerealiseerd en een evaluatie heeft plaatsgevonden. </antwoord>
      <antwoord nummer="4">De problemen in Friesland staan niet op zichzelf. In sommige andere provincies doen zich vergelijkbare situaties voor. Bij het antwoord op de vraag hoe we (d.w.z. de BPW-partijen) hiermee om moeten gaan wil ik ook de uitkomst betrekken van een onderzoek dat recent door het ministerie van VROM (via Novem) in opdracht is gegeven aan het bureau Haskoning. Met het onderzoek wordt invulling gegeven aan een door de Tweede Kamer aangenomen motie uit december 1993 (in het kader van de behandeling van het Tweede Structuurschema Elektriciteitsvoorziening), waarin de regering is gevraagd in overleg met de provincies na te gaan welke ruimtelijke mogelijkheden er zijn voor meer grootschalige opstellingen voor windturbines (bij de uitvoering van de BPW werd op dat moment vooral uitgegaan van projecten met een beperkte omvang). Het onderzoek zal medio 1996 zijn afgerond. Op dat moment zijn ook de provinciale BPW-rapportages over 1995 bekend. Ik heb aan de BPW-provincies voorgesteld om medio 1996, op grond van alle kennis die we dan hebben, gezamenlijk te bezien of en zo ja op welke wijze de BPW wijziging behoeft. Op korte termijn zal met elke provincie worden overlegd over hoe partijen zich gedurende de periode van een jaar tot medio 1996 zullen opstellen. </antwoord>
      <antwoord nummer="5">Ja, d.w.z. voor het zomerreces kan naar verwachting de gezamenlijke rapportage over de uitvoering van de BPW in 1994 aan de Kamer worden toegezonden. Over de stand van zaken bij andere vormen van duurzame energie wordt in ander verband gerapporteerd (zoals bij de begroting voor Economische Zaken). </antwoord>
      <noten afkomstig="antwoord"/>
   </antwoorden>
</kvr>
