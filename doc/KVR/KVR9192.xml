<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Verkeer en Waterstaat over doden op overwegen. (Ingezonden 10 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9192
</item>
         <item attribuut="Inhoud">Betreft het treffen van veiligheidsmaatregelen bij (onbewaakte) spoorwegovergangen.</item>
         <item attribuut="Rubriek">Verkeer, vervoer en waterstaat (Spoorwegen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Spoorwegen Verkeersveiligheid</item>
         <item attribuut="Vindplaats">Kamervragen met antwoord 1998-1999, nr. 1214, Tweede Kamer</item>
         <item attribuut="Vraagnr_bij_indiening">2989909270</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">1999-04-19</item>
         <item attribuut="Datum_indiening">1999-03-10</item>
         <item attribuut="Document-id">KVR9192</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2391" allpagenumbers="2391 2392" vetnummer="2989909270" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9192" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1214" onderwerp="" indiendatum="1999-03-10">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="1999-04-19">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kent u het bericht «Veel meer doden op overwegen»? <voetnoot nummer="1"/>
      </vraag>
      <vraag nummer="2">Zijn in de eerste twee maanden van dit jaar bij 13 ongevallen op overwegen al 17 mensen om het leven gekomen? </vraag>
      <vraag nummer="3">Is in al die gevallen categorie 3 onderzoek gedaan naar de oorzaken van de ongevallen? Indien ja, is daarbij zowel aandacht besteed aan het weggedrag, de veiligheid van de overweg als aan de tijd tussen het afsluiten van de overweg en het passeren van de trein? </vraag>
      <vraag nummer="4">Wat is er met resultaten van de onderzoeken naar ongevallen met dodelijke afloop gebeurd? </vraag>
      <vraag nummer="5">Is er de afgelopen jaren vertraging ontstaan in het treffen van veiligheidsmaatregelen bij spoorwegovergangen? Zo ja, waar is die vertraging door veroorzaakt? Bent u van plan die vertraging in te lopen? </vraag>
      <vraag nummer="6">Waarom is de proef met het nieuwe type overweg met 4 halve bomen verschillende malen uitgesteld? Kunt u garanderen dat die op korte termijn wel wordt uitgevoerd? </vraag>
      <vraag nummer="7">Wat vindt u van de suggestie van Veilig Verkeer Nederland om bij overwegen met halve overwegbomen een fysieke scheiding aan te brengen zodat het onmogelijk wordt om zigzaggend de spoorwegovergang te passeren? </vraag>
      <vraag nummer="8">Bent u bereid te onderzoeken of een experiment met een dergelijke scheiding op de overweg wenselijk en mogelijk is? </vraag>
      <vraag nummer="9">Deelt u de mening dat de toename van het aantal ongevallen met dodelijke afloop aanleiding moet zijn om versneld onbewaakte overwegen te beveiligen? Zo ja, bent u daar toe bereid? Zo neen, waarom niet? </vraag>
      <noten afkomstig="vraag">
         <noot nummer="1" datum="1999-03-8" bron="Algemeen Dagblad">Algemeen Dagblad, 8 maart 1999</noot>
      </noten>
   </vragen>
   <antwoorden aantal="9">
      <antwoord nummer="1">Ik heb kennis genomen van de ongevallen die de afgelopen weken op overwegen hebben plaatsgevonden en de berichtgeving daarover in het Algemeen Dagblad van 8 maart 1999. </antwoord>
      <antwoord nummer="2">De afgelopen 2 maanden hebben er reeds 17 ongelukken op overwegen plaatsgevonden waarbij 12 doden zijn te betreuren. </antwoord>
      <antwoord nummer="3">In al deze gevallen wordt onderzoek gedaan naar de oorzaken van deze ongevallen. Belangrijke aandachtspunten bij dit ongevalsonderzoek zijn: zijn alle procedures gevolgd, welke externe invloeden hebben geleid tot dit ongeval en welk gedrag hebben betrokkenen bij het ongeval vertoond. Tijdens dit ongevalsonderzoek wordt getracht achterliggende oorzaken te analyseren. Op basis van deze analyse worden de ongevalsonderzoeken afgesloten met aanbevelingen aan betrokken overheids- of vervoersorganisaties om ter plaatse of in z’n algemeenheid maatregelen te treffen. </antwoord>
      <antwoord nummer="4">De onderzoeken naar de ongevallen op overwegen in 1999 zijn nog niet afgerond. Ik kan u daarom nog niet mededelen welke aanbevelingen worden gedaan en hoe de stand van zaken van de uitvoering daarvan is. </antwoord>
      <antwoord nummer="5">Er is de afgelopen jaren veel gedaan aan het verhogen van de veiligheid bij overwegen. Het totaal aantal overwegen is de afgelopen 10 jaar met 25% verminderd, waarbij een groot aantal ongelijkvloerse kruisingen zijn ontstaan. Bij 250 overwegen met uitsluitend een knipperlicht-installatie zijn de afgelopen jaren installaties met afsluitbomen aangebracht. De veiligheid op overwegen is daarbij verhoogd, waarbij een dalende trend in het aantal doden per jaar is waar te nemen. Op mijn begroting is jaarlijks f 50 mln beschikbaar om knelpunten op overwegen aan te pakken. Ik ben voornemens dit budget de komende jaren (na 2003) met 30% te verhogen tot f 65 mln per jaar. Prioritering is noodzakelijk omdat de beschikbare ontwerp-capaciteit en overlegcapaciteit met lokale wegbeheerders niet oneindig is en de kosten van uit te voeren maatregelen gezamenlijk gefinancierd moeten worden door én rijksoverheid én lokale wegbeheerders. </antwoord>
      <antwoord nummer="6">De proef met de dubbele overwegbomen zal naar huidig inzicht deze zomer starten. </antwoord>
      <antwoord nummer="7">Er is een onderzoek gestart naar de veiligheid op overwegen waarbij met name de relatie met de verkeerssituatie wordt bestudeerd. Het voorstel van Veilig Verkeer Nederland (VVN) om bij overwegen met halve overwegbomen een fysieke scheiding aan te brengen is één van de maatregelen die wordt bestudeerd. </antwoord>
      <antwoord nummer="8">Voordat tot landelijke invoering van maatregelen nabij overwegen wordt overgegaan worden eerst een aantal kansrijke maatregelen beproefd. De Vereniging van Nederlandse Gemeenten is bij dit onderzoek naar kansrijke maatregelen betrokken. Daarna zullen wegbeheerders bij de resultaten van het onderzoek worden betrokken. </antwoord>
      <antwoord nummer="9">Aangenomen wordt dat met «onbewaakte» overwegen «onbeveiligde» overwegen worden bedoeld. Op dit type overweg vindt slechts een klein deel van de overwegbotsingen plaats. De inspanningen ter verbetering van de veiligheid op overwegen zullen gericht zijn op de intensivering van het vervangen van AKI’s door AHOB’s, het ongelijkvloers maken van de daarvoor nog in aanmerking komende overwegen en maatregelen om de attentie van weggebruikers te verhogen en veilig gedrag af te dwingen. </antwoord>
      <noten afkomstig="antwoord"/>
   </antwoorden>
</kvr>
