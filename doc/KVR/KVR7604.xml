<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Cloe en Dijksma (beiden PvdA) over de uitvoering van arbeidsduurverkorting voor het primair onderwijs. (Ingezonden 24 juni 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7604
</item>
         <item attribuut="Inhoud">Vragen over de uitvoerbaarheid van de totstandgekomen regelgeving.</item>
         <item attribuut="Rubriek">Basisonderwijs (Onderwijspersoneel) Inkomen en rechtspositie (Verlof en ATV)</item>
         <item attribuut="Trefwoorden">Arbeidstijdverkorting Onderwijsgevenden basisonderwijs</item>
         <item attribuut="Vindplaats">Kamervragen met antwoord 1997-1998, nr. 1616, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="PvdA">De Cloe</persoon>
            <persoon partij="PvdA">Dijksma</persoon>
         </item>
         <item attribuut="Datum_reaktie">1998-08-03</item>
         <item attribuut="Datum_indiening">1998-06-24</item>
         <item attribuut="Document-id">KVR7604</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3315" allpagenumbers="3315 3316" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7604" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1616" onderwerp="" indiendatum="1998-06-24">
         <vrager partij="PvdA" oorsprong="parlement">De Cloe</vrager>
         <vrager partij="PvdA" oorsprong="parlement">Dijksma</vrager>
         <vraagt-aan/>
      </vraagdata>
      <antwoorddata antwoorddatum="1998-08-3">
         <antwoorder functie="minister" ministerie="Onderwijs, Cultuur en Wetenschappen">Ritzen</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Erkent u dat, waar de uitwerking van de afspraken over normjaartaak, arbeidsduurverkorting, senioren- en sabbatsverlof met de gemaakte afspraken volgens u zo eenvoudig en transparant mogelijk is, dit nog niet betekent dat daarmee een eenvoudige en makkelijk uitvoerbare regelgeving tot stand is gekomen? <voetnoot nummer="1"/>
      </vraag>
      <vraag nummer="2">Bent u bereid ter voorkoming van uitvoeringsproblemen, tijdig overleg te voeren over een vereenvoudigde en beter toepasbare regelgeving voor de uitwerking van de normjaartaak per 1 augustus 1999? </vraag>
      <vraag nummer="3">Is niet te overwegen om nieuwe regelgeving tijdig, dat wil zeggen vóór 1 januari voorafgaand aan het toepassingsjaar, bij scholen en besturen bekend te laten zijn? </vraag>
      <vraag nummer="4">Hoeveel circulaires met regelgeving voor het primair onderwijs zijn er na 1 januari 1998 gepubliceerd die reeds per 1 augustus 1998 in werking treden? </vraag>
      <noten afkomstig="vraag">
         <noot nummer="1" datum="1998-06-2" bron="(OC&amp;W98-490">(OC&amp;W98-490, 2 juni 1998</noot>
      </noten>
   </vragen>
   <antwoorden aantal="4">
      <antwoord nummer="1">Het uitgangspunt van alle bij het overleg over de uitwerking van de CAO-afspraken betrokken partijen is geweest te komen tot een eenduidige en transparante regeling. Een eenduidige en transparante regeling is gemakkelijker uit te voeren. De regeling die vanaf het komende schooljaar gaat gelden betreft niet alleen de uitwerking van arbeidsduurverkorting, maar tevens de overstap op een systeem waarbij rechten en plichten m.b.t. de arbeidsduur niet meer op weekbasis maar op jaarbasis worden vastgelegd. Bovendien worden in het onderwijs, als één van de eerste maatschappelijke sectoren, vormen van spaarverlof ingevoerd. Deze flexibilisering en modernisering van de rechtspositie beschouw ik samen met de sterk verbeterde eenduidigheid als belangrijke verworvenheden van de nieuwe regeling. Deze bredere betekenis komt onder meer tot uiting in het volgende: – de invoering van de normjaartaak als feitelijk aantal uren dat een leraar in een jaar moet werken; – de rechten en de plichten van de parttimers zijn voortaan evenredig aan die van de voltijder; – de berekening van de werktijd en het spaarverlof is éénduidig waardoor discussies over de rechten en plichten met betrekking tot arbeidsduur(verkorting), zoals die onder de oude regeling in veel situaties gevoerd werden, niet meer hoeven plaats te vinden. Ik ben er van overtuigd dat deze wijzigingen niet alleen een verbetering zijn op het punt van eenvoud en transparantie, maar al snel zullen bijdragen aan een eenvoudiger uit te voeren regeling. Wijzigingen van regelgeving vragen van de organisaties die die wijzigingen moeten uitvoeren altijd een extra inspanning. Dat is ook nu het geval. lk zie dat echter vooral als een «gewenningsperiode» waarin men kan leren werken met die nieuwe systematiek. Gedurende die periode worden bevoegde gezagsorganen d.m.v. voorlichtende publicaties van mijn departement, een telefonische helpdesk (het ICO), en door hulp die door de organisaties van schoolbesturen wordt verleend, op weg geholpen bij de toepassing van de nieuwe regelgeving. Na afloop van de gewenningsperiode zullen er naar verwachting uit de nieuwe regelingen geen extra uitvoeringsproblemen voortvloeien. </antwoord>
      <antwoord nummer="2">Over de uitwerking van de CAO-afspraken is uitvoerig overleg gevoerd met centrales van overheids- en onderwijspersoneel, organisaties van schoolbesturen, de VNG en het gebruikersoverleg waarin onder andere een aantal administratiekantoren is vertegenwoordigd. Daarbij is binnen de eerder in de CAO vastgelegde kaders uitvoerig aandacht besteed aan de eventuele uitvoeringstechnische problemen. De centrales, organisaties van schoolbesturen en de VNG zijn akkoord gegaan met de voorlichtende publicaties. Zoals ik in mijn antwoord op vraag 1 al uiteen heb gezet, verwacht ik dat het veld na de nu lopende voorbereiding op het eerste «invoeringsjaar» geen problemen meer zal ondervinden bij de uitvoering van de nieuwe systematiek. Vooralsnog zie ik geen reden om overleg te voeren over een nieuwe regeling per 1 augustus 1999. Het lijkt mij zeer onwenselijk om op het moment dat de betrokkenen hebben leren werken met de nieuwe systematiek, deze opnieuw ingrijpend te wijzigen. </antwoord>
      <antwoord nummer="3">Mijn streven is er op gericht nieuwe regelgeving voor 1 januari voorafgaand aan het toepassingsjaar bekend te maken. Dat streven heb ik in dit geval niet kunnen realiseren. Het georganiseerd overleg over de uitwerking van de verlaging van de normjaartaak heeft meer tijd gevergd dan aanvankelijk door partijen werd ingeschat. Dit geldt voor zowel het overleg met de centrales van onderwijs- en overheidspersoneel als voor het overleg met de werkgeversorganisaties. Wel is de gang van zaken rond deze regeling voor mij aanleiding op korte termijn in gesprek te komen met de centrales van overheids- en onderwijspersoneel, de besturenorganisaties en de VNG teneinde na te gaan op welke wijze het georganiseerd overleg zodanig kan worden ingericht dat er meer zekerheid ontstaat dat nieuwe regelgeving ook daadwerkelijk voor 1 januari voorafgaand aan het toepassingsjaar bekend gemaakt kan worden. </antwoord>
      <antwoord nummer="4">Na 1 januari 1998 zijn er tot nu toe 18 circulaires (beleidsregels of algemeen verbindende voorschriften) voor het primair onderwijs gepubliceerd. Het grootste deel daarvan is kort na 1 januari bekend gemaakt. Publicatie van deze regelingen vóór 1 januari was meestal niet mogelijk omdat de regelingen afhankelijk waren van de behandeling van de wetsvoorstellen WPO, onderwijs in allochtone levende talen en het gemeentelijk onderwijs achterstandenbeleid door de Eerste Kamer. De overige regelingen zijn vaak later gepubliceerd omdat het georganiseerd overleg over die regelingen niet eerder was afgerond of omdat bepaalde gegevens die noodzakelijk zijn voor het opstellen van een regeling niet eerder beschikbaar waren. </antwoord>
      <noten afkomstig="antwoord"/>
   </antwoorden>
</kvr>
