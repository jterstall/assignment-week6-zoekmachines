<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rouvoet en Stellingwerf (beiden RPF) over de Wet Centraal Orgaan opvang asielzoekers. (Ingezonden 12 juni 1996); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3372
</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 1995-1996, nr. 1411, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="RPF">Rouvoet</persoon>
            <persoon partij="RPF">Stellingwerf</persoon>
         </item>
         <item attribuut="Datum_reaktie">1996-07-04</item>
         <item attribuut="Datum_indiening">1996-06-12</item>
         <item attribuut="Document-id">KVR3372</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2867" allpagenumbers="2867 2868 2869" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1411" onderwerp="" indiendatum="1996-06-12">
         <vrager partij="RPF" oorsprong="parlement">Rouvoet</vrager>
         <vrager partij="RPF" oorsprong="parlement">Stellingwerf</vrager>
         <vraagt-aan/>
      </vraagdata>
      <antwoorddata antwoorddatum="1996-07-4">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Op welke wijze wordt invulling gegeven aan de artikelen 3 en 7 van de Wet Centraal Orgaan opvang asielzoekers waar het de immaterie¨le opvang van asielzoekers in een opvangcentrum betreft? <voetnoot nummer="1"/>
      </vraag>
      <vraag nummer="2">Maakt geestelijke verzorging ten behoeve van de asielzoekers en andere categoriee¨n vreemdelingen deel uit van deze immaterie¨le opvang? Zo ja, hoe is deze geestelijke verzorging dan georganiseerd? Op welke manier wordt daaraan vorm gegeven? Betekent e´e´n en ander, dat geestelijke verzorgers in asielzoekerscentra aanwezig moeten zijn of dat deze opgeroepen moeten kunnen worden? </vraag>
      <vraag nummer="3" voetnoot="2 3 4">Doet de argumentatie om op AZC’s/TOC’s <voetnoot nummer="2"/>geen en in bejaardenoorden en andere instellingen wel geestelijke verzorging verplicht <voetnoot nummer="3"/>aan te (laten) bieden, omdat mensen in asielzoekerscentra zich vrij in en uit kunnen bewegen en bejaarden en gehandicapten dit vanuit hun instelling niet zouden kunnen, wel recht aan de feitelijke situatie? <voetnoot nummer="4"/>
      </vraag>
      <vraag nummer="4">Bent u, gezien de aard en de ernst van de problematiek van de asielzoekers en de relatief geı¨soleerde positie waarin deze mensen verkeren, bereid te onderzoeken of de werking van de Wet geestelijke verzorging zorginstellingen en justitie¨le inrichtingen zich ook zou dienen uit te strekken tot de AZC’s en TOC’s? Zo neen, waarom niet? </vraag>
      <vraag nummer="5" voetnoot="5 6">Bent u op de hoogte van het protocol «levensbeschouwelijke en politieke activiteiten» <voetnoot nummer="5"/>van het Centraal Orgaan Asielzoekers (CAO), waarin regels worden gesteld met betrekking tot het organiseren van godsdienstoefeningen en van religieuze feestdagen op AZC’s en TOC’s? Acht u het aanvaardbaar, dat op grond van dit protocol medewerkers van AZC’s en TOC’s wordt verboden om in de vrije tijd bewoners van een centrum op vrijwillige basis in de gelegenheid te stellen deel te nemen aan godsdienstoefeningen buiten het centrum? <voetnoot nummer="6"/>
      </vraag>
      <vraag nummer="6">Hoe moeten we de relatie tussen de verschillende artikelen van genoemd protocol bezien als in artikel 2 staat te lezen dat de kenmerken en het karakter van het AZC/TOC, alsmede de onafhankelijke positie van de Centrale Opvang Asielzoekers (COA), het georganiseerd belijden op het (terrein van het) AZC/TOC niet toelaten, terwijl in artikel 3 staat te lezen dat het in het centrum wel mogelijk is om de levens- beschouwing op individuele basis en vrij te belijden, ook wanneer en bewoner daar gezamenlijk met andere geloofsgenoten maar op individuele basis gevolg aan wil geven? </vraag>
      <vraag nummer="7">Hoe verhouden de in vraag 7 aangehaalde kenmerken en het karakter van het AZC/TOC en de onafhankelijke positie van de COA zich met artikel 4 uit eerder genoemd protocol volgens hetwelk grootschalige religieuze festiviteiten in principe plaats vinden buiten het centrum en bij hoge uitzondering binnen het centrum? </vraag>
      <vraag nummer="8">Is van een hoge uitzondering sprake als een groot aantal bewoners deel uitmaken van eenzelfde stroming/gezindte? Is er op die manier nog wel sprake van gelijke rechten voor en een gelijke behandeling van de verschillende geloofsgemeenschappen? Is het niet buitengewoon arbitrair eventuele uitzonderingen te relateren aan de toevallige en wisselende omvang van een stroming/gezindte? Komen daarmee kleine(re) groeperingen niet in de knel? </vraag>
      <vraag nummer="9" voetnoot="7">Is het naar uw mening niet dringend noodzakelijk dreigende rechtsongelijkheid te voorkomen c.q. aanwezige ongelijkheid weg te nemen? Welke mogelijkheden hebt u daartoe b.v. op grond van artikel 13 van de Wet Centraal orgaan asielzoekers? <voetnoot nummer="7"/>
      </vraag>
      <vraag nummer="10" voetnoot="8">Wordt de in vraag 10 gesignaleerde dreigende rechtsongelijkheid door de COA niet zelf in de hand gewerkt als in haar advies inzake de ramadanviering is te lezen dat voor moslims als dat kan een gebedsruimte in het centrum aanwezig zal zijn en dat een imam uitgenodigd zou kunnen worden? <voetnoot nummer="8"/>
      </vraag>
      <vraag nummer="11">Is het denkbaar, dat ook christelijke predikanten/-voorgangers worden uitgenodigd en dat bijvoorbeeld kerstvieringen op een AZC/TOC worden georganiseerd? Zo neen, waarom niet? </vraag>
      <noten afkomstig="vraag">
         <noot nummer="1">Wet Centraal Orgaan opvang Asielzoekers, Staatsblad 1994, 422</noot>
         <noot nummer="2">AZC = Asielzoekers Centrum TOC = Tijdelijk Opvang Centrum</noot>
         <noot nummer="3">De Wet geestelijke verzorging zorginstelling en justitie¨le inrichtingen is van toepassing op intramurale instellingen en instellingen op het terrein van de gezondheidszorg, delinquentenzorg en vreemdelingenzorg. Zie Kamerstuk 23 720</noot>
         <noot nummer="4" documenttype="Handelingen">Handelingen II, 7 februari 1996, 52-3892/3893.</noot>
         <noot nummer="5">COA-D/A-93-223</noot>
         <noot nummer="6">Brabants Dagblad 29-12-1995</noot>
         <noot nummer="7" titel="Hier dreigt rechtsongelijkheid te ontstaan">Volgens de toelichting op het protocol zijn de stilteruimtes in principe bedoeld voor alle levensbeschouwelijke stromingen, is voor veel levensbeschouwelijke organisaties het gebruik van e´e´n gezamenlijke ruimte onaanvaardbaar en zijn deze stilteruimtes in de praktijk veelal bij moslims in gebruik. Verder worden de wensen van Islamieten ingewilligd terwijl dat bij andere levensbeschouwelijke stromingen minder het geval is. «Klaarblijkelijk trekken bewoners die een andere levens-beschouwing/religie aanhangen (en wellicht in de minderheid zijn) minder aan de bel en hebben wij (COA centraal en decentraal) daar vrede mee.», aldus de toelichting op het COA-protocol. De toelichting constateert vervolgens: «Hier dreigt rechtsongelijkheid te ontstaan»</noot>
         <noot nummer="8">Handleiding voor het organiseren van de Ramadan; B-COM-WT-96u 000115, p. 9</noot>
      </noten>
   </vragen>
   <antwoorden aantal="8">
      <antwoord nummer="1">In de Wet Centraal Orgaan opvang asielzoekers (Wet COA) is in artikel 3 bepaald dat het COA belast is met de immaterie¨le opvang van asielzoekers. Deze taak is verder uitgewerkt in het «Basisdocument», waarin de bedrijfsfilosofie, kerntaken en organisatie van het COA zijn beschreven. Hierin is aangegeven dat onder immaterie¨le opvang wordt begrepen; het coo¨rdineren van medische en psycho-sociale zorg, kinderopvang en onderwijs. Voorts dient het COA te voorzien in de mogelijkheid tot deelname van asielzoekers aan recreatieve en sociaal-culturele activiteiten. In het Basisdocument wordt, in navolging van de wet, het COA niet de verplichting opgelegd in de geestelijke zorg in de opvangcentra te voorzien. </antwoord>
      <antwoord nummer="2">Geestelijke verzorging maakt geen deel uit van de immaterie¨le opvang. In de opvangcentra worden door de medewerkers van het COA geen activiteiten georganiseerd teneinde daarmee te voorzien in geestelijke zorg. Wel is iedere bewoner in de gelegenheid om op individuele basis zijn geloof of levensbeschouwing te belijden. Dit kan zowel in de eigen woonruimte als in daarvoor in ieder centrum aanwezige stilte(gebed)ruimten. Deze ruimten zijn speciaal ingericht en bestemd voor het belijden van een geloof, individueel of gemeenschappelijk. De bewoners zijn daarnaast in de gelegenheid buiten het centrum kerken, moskeee¨n of andere religieuze ruimten te bezoeken. Ook bestaat de mogelijkheid dat het centrum op verzoek van een bewoner door een geestelijk verzorger wordt bezocht. </antwoord>
      <antwoord nummer="3 en 4">De Wet geestelijke verzorging zorginstellingen en justitie¨le inrichtingen strekt ertoe waarborgen te scheppen ten behoeve van de effectuering van de vrijheid van godsdienst en levensovertuiging in zorginstellingen en justitie¨le inrichtingen, door voorwaarden te formuleren waarmee wordt beoogd de geestelijke verzorging naar keuze toegankelijk en beschikbaar te doen zijn. Ik zie geen aanleiding deze voorwaarden ook voor te schrijven aan de opvangcentra omdat de bewoners hiervan in de gelegenheid zijn het centrum te verlaten voor een bezoek aan een geestelijke verzorger, voor het afleggen van een bezoek aan enige religieuze ruimte of om elders met anderen het geloof te belijden. Ook is mogelijk dat een geestelijk verzorger op verzoek van een bewoner het centrum bezoekt. De in een zorginstelling of justitie¨le inrichting opgenomen personen zijn in het algemeen minder goed of soms zelfs in het geheel niet in staat om deel te nemen aan de gebruikelijke geestelijke verzorging van het genootschap waarmee een band bestaat. De feitelijke situatie in een opvangcentrum is dat er vele personen verblijven met een verschillende godsdienst die men wenst te belijden. Het is aldus o´o´k om praktische redenen onmogelijk om in de opvangcentra de geestelijke zorg ten behoeve van de bewoners te organiseren en te garanderen door iedere godsdienst zijn eigen ruimte te bieden en in de beschikbaarheid van geestelijke verzorgers te voorzien. </antwoord>
      <antwoord nummer="5">Ik ben op de hoogte van de door het COA vastgestelde notitie «Aktiviteiten levensbeschouwelijke en politieke aard». Hierin worden voorschriften gegeven met betrekking tot het organiseren van godsdienstuitoefeningen. De notitie verbiedt niet dat medewerkers van de opvangcentra in hun vrije tijd bewoners van een centrum op vrijwillige basis in de gelegenheid stellen deel te nemen aan de godsdienstuitoefening buiten het centrum. Ik ben met de president van de rechtbank ’s-Hertogenbosch in zijn vonnis van 11 januari 1996 evenwel van oordeel dat een medewerker niet tegelijkertijd als vrijwilliger het vervoer van bewoners naar religieuze bijeenkomsten kan verzorgen. Dit leidt tot een onverantwoorde en ongewenste vermenging van belangen. Met name omdat het hier een activiteit betreft die niet tot het standaardpakket van het centrum behoort. Het zal de bewoners niet altijd duidelijk zijn waarom de ene bewoner wel door een medewerker van het centrum wordt vervoerd, en een ander niet. Het zal de bewoners ook niet altijd duidelijk zijn dat de medewerker het vervoer vrijwillig, in haar vrije tijd en buiten de organisatie van het AZC om verzorgt. De activiteit kan indien gewenst en mogelijk wel door vrijwilligers worden verzorgd. </antwoord>
      <antwoord nummer="6">Uitgangspunt van de bovengenoemde notitie is dat het belijden van een geloof of levensovertuiging mogelijk is indien dit op een individuele basis plaatsvindt, al dan niet gezamenlijk door in de stilteruimte met elkaar te bidden. Het is in beginsel niet toegelaten in een centrum op een georganiseerde wijze het geloof te belijden door diensten, missen of andere grootschalige religieuze bijeenkomsten te houden. Deze bijeenkomsten dienen in de regel buiten het centrum plaats te vinden. Dit onderscheid vindt zijn grondslag in de kenmerken en het karakter van de centra. Zo is het om praktische (bijvoorbeeld bouwtechnische) redenen niet mogelijk om grootschalige religieuze bijeenkomsten in de centra te houden, vooral gelet op de grote verscheidenheid aan religies dat in een centrum voorkomt en die ieder specifieke wensen hebben ten aanzien van de inrichting van de ruimten waar de bijeenkomsten worden gehouden. Verder is een algemeen uitgangspunt dat de zorg aan in de centrale opvang verblijvende asielzoekers zoveel mogelijk wordt verleend door externe reguliere organisatie. </antwoord>
      <antwoord nummer="7 en 8">Artikel 4 van voornoemde notitie bepaalt dat een uitzondering op grond waarvan grootschalige religieuze festiviteiten binnen het centrum kunnen plaatsvinden onder meer is gelegen in het feit dat een groot aantal bewoners deel uitmaken van eenzelfde stroming of gezindte. Het artikel ziet met name op die festiviteiten die meerdere dagen in beslag nemen en van invloed zijn op het dagelijks functioneren van asielzoekers, zoals de Ramadan. Het karakter hiervan is dat op individuele basis en onder eigen verantwoordelijkheid de betrokkene tijdens zonsopgang niet eet en drinkt. Ik meen dat moslims desgevraagd terecht door de centrumdirecteuren in staat worden gesteld de Ramadan te houden, gelet op het grote belang dat de Ramadan voor moslims heeft en het grote aantal moslims dat in de centra verblijft. Van een onaanvaardbare ongelijke behandeling van de verschillende geloofsgemeenschappen is dan ook geen sprake. De kleinere religieuze groeperingen in een centrum behoeven hierdoor niet in de knel te komen omdat zij op ieder moment op individuele basis in het centrum en op gemeenschappelijk basis ook buiten het centrum hun geloof kunnen belijden. </antwoord>
      <antwoord nummer="9 en 10">In de praktijk blijkt dat in centra de gebedsruimte, zowel tijdens de ramadan als daarbuiten, met name gebruikt wordt door moslims. De ongelijkheid in behandeling die hierdoor bestaat is het gevolg van het feit dat deze groepering in de centra de meerderheid vormt. Dit doet geen grote afbreuk aan de vrijheid die iedere bewoner van een centrum geniet om de godsdienst of levensbeschouwing naar keuze te belijden. Artikel 13 van de Wet COA biedt mij de mogelijkheid het bestuur van het COA aanwijzingen van algemene aard te geven met betrekking tot de werkwijze en uitvoering van zijn taken. In de praktijk heb ik de mij in artikel 13 toegekende bevoegdheid nimmer behoeven te gebruiken, mede gelet op de goede relatie die tussen mij en het COA bestaat. Ik meen dat ook nu geen aanleiding bestaat van deze bevoegdheid gebruik te maken. Wel zal ik het bestuur van het COA verzoeken erop toe te zien dat de bedoelde gebedsruimte door alle bewoners, ongeacht de geloofsrichting, kunnen worden gebruikt. Ook zal ik het COA verzoeken de voornoemde notitie en Handleiding voor het organiseren van de Ramadan op enkele punten te verduidelijken. </antwoord>
      <antwoord nummer="11">Het COA organiseert op beperkte schaal kerstvieringen binnen de centra. Bij de viering hiervan worden geen predikanten of voorgangers door de centrumdirectie uitgenodigd omdat het accent van de kerstviering in een centrum niet direkt op het religieuze karakter ervan ligt, maar meer gelegen is in het kerstfeest als een onderdeel van de Nederlandse gewoonten. De bewoners hebben wel de mogelijkheid zelf christelijke predikanten/-voorgangers uit te nodigen het centrum te bezoeken. </antwoord>
      <noten afkomstig="antwoord"/>
   </antwoorden>
</kvr>
