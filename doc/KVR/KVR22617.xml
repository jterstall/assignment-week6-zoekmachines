<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Noorman-den Uyl (PvdA) aan de staatssecretarissen van Sociale Zaken en Werkgelegenheid en van Financiën over belastingteruggave aan mensen met een bijstandsuitkering. (Ingezonden 4 maart 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22617
</item>
         <item attribuut="Inhoud">Vragen naar aanleiding van persbericht van het NIBUD dd. 2 maart 2005, dat door de gestegen ziekenfondspremies bijstandsgerechtigden recht hebben op een teruggave van de Belastingdienst, die kan oplopen tot 200 euro.</item>
         <item attribuut="Rubriek">Belastingen (Belastingontheffing, -teruggave, -vermindering, -vrijstelling) Sociale zekerheid (Bijstand (ABW, RWW, Wet Sociale Werkvoorziening))</item>
         <item attribuut="Trefwoorden">Belastingteruggave Bijstand</item>
         <item attribuut="Vindplaats">Kamervragen met antwoord 2004-2005, nr. 1280, Tweede Kamer</item>
         <item attribuut="Vraagnr_bij_indiening">2040509930</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Noorman-den Uyl</persoon>
         </item>
         <item attribuut="Datum_reaktie">2005-03-31</item>
         <item attribuut="Datum_indiening">2005-03-04</item>
         <item attribuut="Document-id">KVR22617</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2715" allpagenumbers="2715 2716" vetnummer="2040509930" code="0405tkkvr1280" lopendefooter="Tweede Kamer, vergaderjaar 2004–2005, Aanhangsel" filenaam="KVR22617" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1280" onderwerp="" indiendatum="2005-03-4">
         <vrager partij="PvdA" oorsprong="parlement">Noorman-den Uyl</vrager>
         <vraagt-aan>de staatssecretarissen van Sociale Zaken en Werkgelegenheid en van Financiën</vraagt-aan>
      </vraagdata>
      <antwoorddata antwoorddatum="2005-03-31">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht van het National Instituut voor Budgetvoorlichting (NIBUD) dat door de gestegen ziekenfondspremies bijstandsgerechtigden maar tot liefst € 200 terug moeten krijgen van de Belastingdienst? <voetnoot nummer="1"/>
      </vraag>
      <vraag nummer="2">Bent u bereid de gemeenten te vragen een voorlichtingscampagne onder uitkeringsgerechtigden te starten om hen behulpzaam te zijn met de aanvraag voor de teruggaaf, omdat veel mensen met een bijstandsuitkering niet weten en niet verwachten dat zij mogelijk recht hebben op een belastingteruggaaf? </vraag>
      <vraag nummer="3">Bent u bereid ook het Uitvoeringsinstituut Werknemersverkeringen (UWV), de Sociale Verzekeringsbank (SVB) en de Belastingdienst/Toeslagen te vragen hun cliënten met een inkomen op minimumniveau voor te lichten over een mogelijk recht op belastingteruggaaf vanwege de gestegen ziektekostenpremies en hen eventueel behulpzaam te zijn bij een aanvraag voor teruggave? </vraag>
      <vraag nummer="4">In hoeverre zijn er belemmeringen voor mensen met een inkomen op het minimum niveau in het verzilveren van de belastingteruggaaf vanwege ziekenfondspremies, omdat zij maar weinig belasting betalen? </vraag>
      <noten afkomstig="vraag">
         <noot nummer="1" datum="2005-03-2" bron="NIBUD persbericht">NIBUD persbericht, 2 maart 2005</noot>
      </noten>
   </vragen>
   <antwoorden aantal="4">
      <antwoord nummer="1">Ja. De 200 euro is gebaseerd op een specifiek huishouden waarin beide partners het gehele jaar een minimumuitkering ontvangen. Hierbij is tevens aangenomen dat het huishouden geen no-claim teruggaaf ontvangt en is een veronderstelling gemaakt over de kosten van de aanvullende verzekering. Of uitkeringsgerechtigden in aanmerking komen voor Buitengewone Uitgavenaftrek (BU) en de Tegemoetkoming Buitengewone Uitgaven (TBU) is onder meer afhankelijk van de periode in de bijstand, de leeftijd, de totale uitgaven aan premies en andere uitgaven voor zorg en de huishoudensamenstelling. Voor veel uitkeringsgerechtigden gaan bovenstaande aannamen niet of slechts gedeeltelijk op en zal de BU-aftrek nihil of geringer zijn. Bij cumulatie van zorgkosten zal de belastingteruggave juist hoger uitvallen dan de genoemde 200 euro. </antwoord>
      <antwoord nummer="2">Ik zal in de volgende verzamelbrief de gemeenten attenderen op de mogelijkheden van bijstandsgerechtigden om in aanmerking te komen voor belastingteruggave als gevolg van buitengewone uitgaven. </antwoord>
      <antwoord nummer="3">De SVB en het UWV kunnen niet zien welke cliënten in aanmerking komen voor de BU-aftrek, omdat deze instanties niet bekend zijn met het huishoudinkomen. Dit inkomen bepaalt of en voor welk deel buitengewone uitgaven mogen opgevoerd voor de belasting. Gericht aanschrijven van de doelgroep is daarom niet mogelijk. Het UWV zal wel in het eerstvolgende «UWV perspectief» (een blad voor mensen met een WAO-, WAZ- of Wajong-uitkering) een artikel over belastingteruggaaf als gevolg van BU-aftrek en de TBU opnemen. De SVB heeft reeds in het januari-nummer van «Uw AOW/Anw» een artikel over belastingzaken opgenomen. Daarin is ook de mogelijke teruggave in verband met buitengewone uitgaven aan de orde gekomen. De SVB biedt geen hulp bij aangifte maar geeft wel aan waar de hulp gehaald kan worden. De Belastingdienst heeft in mei van vorig jaar naar 267.000 65-plussers met alleen AOW en 25.000 Wajong’ers die tot nu toe geen aangifte deden een brief gestuurd om hen te informeren over de mogelijkheid tot teruggaaf via het T-biljet. Dit betrof ouderen en Wajong’ers omdat deze groepen op basis van de gemiddelde ziektekostenpremies in relatie tot hun inkomen standaard in aanmerking komen voor de BU-aftrek. De Belastingdienst onderzoekt op dit moment of het mogelijk is de Tbu-doelgroep nog dit jaar te benaderen met een soort vooringevulde aangifte/brief. Tevens is de Belastingdienst in samenwerking met VWS en Financiën actief in projecten gericht op de doelgroep en op intermediairs die ertoe moeten leiden dat meer mensen belastingaangiften gaan doen en gebruik maken van buitengewone uitgaven aftrek. De ondersteuning van intermediairs bestaat uit: • De Belastingdienst heeft intermediairs die hulp bieden bij het invullen van het aangiftebiljet (zoals Unie KBO, ANGO, FNV en CNV) ondersteund met instructiemateriaal. Zo kan dit zogenoemde huba-netwerk vanaf 11 februari jl. proefdraaien met een nieuwe instructie Cd-rom over buitengewone uitgavenaftrek en Tbu. • De Belastingdienst heeft aan ruim 200 vrijwilligers van SeniorWeb een train-de-trainer cursus gegeven om online aangifte te doen. Deze vrijwilligers kunnen vervolgens in buurthuizen en leercentra cursussen geven aan belastingplichtigen. Getracht wordt de doelgroep op laagdrempelige wijze te bereiken. Daartoe heeft VWS samen met de Belastingdienst een samenhangend informatiepakket ontwikkeld om hen praktische handvatten te geven. Dit pakket bestaat uit: • De herziene brochure «Ik heb wat, krijg ik ook wat?» waarin de verschillende regelingen kort worden uitgelegd. • «Aangifte loont» Cd-rom over regelgeving 2004 met rekenvoorbeelden en aangifteadvies. De Cd-rom is bestemd voor intermediairs en voor (mensen in het netwerk van) de doelgroep. • «Aangifte loont» publieksite. Overzicht van organisaties die hulp bij het invullen van het aangiftebiljet bieden. Deze site is voorjaar 2005 beschikbaar. • «Aangifte loont» bewaarmap 2005. De bewaarmap is een hulpmiddel voor de doelgroep bij het bewaren van documenten die voor de belastingaangifte noodzakelijk zijn. Tevens is de bewaarmap een praktisch hulpmiddel voor degene die hulp biedt bij het invullen van het aangiftebiljet. </antwoord>
      <antwoord nummer="4">Vanaf 2004 is met de TBU geregeld dat ook mensen met een laag inkomen de voordelen van buitengewoneuitgavenaftrek kunnen verzilveren. Dit betekent dat wanneer huishoudens per saldo geen belasting betalen ze toch een tegemoetkoming kunnen ontvangen van de Belastingdienst/Toeslagen. Voorwaarde hiervoor is dat uitkeringsgerechtigden aangifte doen en hierin hun buitengewone uitgaven, waaronder de ziekenfondspremies, opvoeren. </antwoord>
      <noten afkomstig="antwoord"/>
   </antwoorden>
</kvr>
