<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Ardenne-van der Hoeven (CDA) over dioxine-uitstoot bij de AVR. (Ingezonden 12 augustus 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5593
</item>
         <item attribuut="Inhoud">Vragen over teveel dioxine-uitstoot door de Afval Verwerking Rijnmond en de effecten op de volksgezondheid en op de kwaliteit van melk en melkproducten.</item>
         <item attribuut="Rubriek">Gezondheidszorg (Ziekten en ziektepreventie) Milieu (Afvalverwerking) Milieu (Gevaarlijke stoffen) Veeteelt (Veehouderij)</item>
         <item attribuut="Trefwoorden">Afvalverwerking Gevaarlijke afvalstoffen Melk Veehouderij</item>
         <item attribuut="Vindplaats">Kamervragen met antwoord 1996-1997, nr. 1798, Tweede Kamer</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">1997-09-09</item>
         <item attribuut="Datum_indiening">1997-08-12</item>
         <item attribuut="Document-id">KVR5593</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3679" allpagenumbers="3679 3680" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1798" onderwerp="" indiendatum="1997-08-12">
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan/>
      </vraagdata>
      <antwoorddata antwoorddatum="1997-09-9">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer en van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van het artikel «AVR stoot teveel dioxine uit»? <voetnoot nummer="1"/>
      </vraag>
      <vraag nummer="2">Kan niet vastgesteld worden over welke periode de Afval Verwerking Rijnmond (AVR) drie tot vier maal de toegestane hoeveelheid dioxine heeft uitgestoten? Zo neen, is het dan bekend hoeveel uitstoot van dioxine heeft plaatsgevonden? </vraag>
      <vraag nummer="3">Zo ja, is dit op zichzelf al niet een gebrek van de beveiligingsprocedures? </vraag>
      <vraag nummer="4">Zijn de veehouders in het getroffen AVR-gebied op de hoogte gesteld van het feit dat het gebied mogelijk besmet is vanwege de verhoogde gifuitstoot? Zo neen, waarom niet? </vraag>
      <vraag nummer="5">Is het raadzaam een nader onderzoek in te stellen naar de risico’s en effecten op de volksgezondheid en op de kwaliteit van melk en melkproducten, gezien de serieuze aard van dit type gif? </vraag>
      <vraag nummer="6">Welke aanvullende procedures zijn er met de AVR afgesproken om herhaling te voorkomen, gelet op het feit dat gangbare procedures blijkbaar niet adequaat zijn? </vraag>
      <noten afkomstig="vraag">
         <noot nummer="1" datum="1997-08-9" bron="Rotterdams Dagblad">Rotterdams Dagblad, 9 augustus 1997</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Op grond van de halfjaarlijkse controlemetingen heeft de verhoogde uitstoot plaatsgevonden over een periode die maximaal een half jaar bedraagt. De metingen in het begin van februari 1997 wezen nog op een correct functioneren van de rookgasreiniging, bij de metingen van juni werd de overschrijding van de emissienorm geconstateerd. Wanneer binnen deze periode de gebrekkige werking van het cokesfilter is ontstaan, is niet aan te geven. De overschrijding betrof vijf van de zeven roosterovens. Voor de gezamenlijke dioxine-emissie van alle roosterovens van de AVR betekent dit een overschrijding met een factor 2,5 van de emissienorm van 0,1 ng TEQ/m3. Vanaf 14 juli heeft bijvulling van de A-cokesfilters plaatsgevonden en bij metingen op 25 juli waren de dioxine-emissies weer op het oude, lage niveau. </antwoord>
      <antwoord nummer="3">Ja, dit is op zichzelf een tekortkoming van de beveiligingsprocedures. Hier zal dan ook aandacht aan worden besteed om herhaling te voorkomen. (Zie ook antwoord op vraag 6.) Wel heeft de beveiligingsprocedure voorkomen dat er een onaanvaardbaar gezondheidsrisico (zie 4 en 5) is ontstaan. </antwoord>
      <antwoord nummer="4">De veehouders in het gebied rond de AVR zijn niet op de hoogte gesteld omdat de mate van verhoging van de uitstoot van dioxinen daartoe volgens het bevoegd gezag geen aanleiding gaf. Deze verhoogde uitstoot staat in geen verhouding tot de dioxine-uitstoot van de AVR van voor 1994, toen er sprake was van verhoogde gehalten in melk uit de omgeving. </antwoord>
      <antwoord nummer="5">Naar aanleiding van de dioxine-affaire in 1989 is uitgebreid onderzoek gedaan naar de relatie tussen de uitstoot van dioxinen door AVI’s en de gehalten in melk in de omgeving. Op grond van dit onderzoek is door het RIVM het zgn. Ketenmodel ontwikkeld en gevalideerd. Het RIVM heeft met dit model de mogelijke gevolgen van de nu geconstateerde verhoogde uitstoot van de AVR doorgerekend. De conclusie is dat deze niet leidt tot een meetbare verhoging van de gehalten van dioxinen in melk uit de omgeving en dientengevolge niet leidt tot een effect op de volksgezondheid. De gehalten van melk uit het Lickebaertgebied zijn het laatst bemonsterd in het najaar van 1995 en lagen toen vrijwel op het Nederlandse achtergrondniveau, dus ruimschoots beneden de Warenwetnorm. Op grond van het bovenstaande is nader onderzoek dus overbodig. </antwoord>
      <antwoord nummer="6">Het opsporingsonderzoek is nog niet geheel afgerond. Er vindt nu een frequentere controle plaats van de als meest kritisch beschouwde apparatuur, die de vulling van de cokesfilters controleert. Ook zijn, in afwachting van een definitieve oplossing, de verplichte halfjaarlijkse metingen van de dioxine-uitstoot vervangen door tweemaandelijkse metingen. Na afronding van het opsporingsonderzoek zullen door de vergunningverlener nadere afspraken met het bedrijf worden gemaakt, ten einde een dergelijk incident in de toekomst te vermijden. </antwoord>
      <noten afkomstig="antwoord"/>
   </antwoorden>
</kvr>
