<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Vlies (SGP) aan de minister van Volksgezondheid, Welzijn en Sport over het vaccineren in de gezondheidszorg. (Ingezonden 31 mei 2002); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15881
</item>
         <item attribuut="Inhoud">Vragen over de rechtspositie van werknemers in de gezondheidszorg die zich op grond van hun geloofsovertuigen niet kunnen en willen laten vaccineren, en signalen betreffende diverse gevallen van dreiging met ontslag aan werknemers die weigeren zich te laten vaccineren tegen hepatitis B.</item>
         <item attribuut="Rubriek">Gezondheidszorg (Ziekten en ziektepreventie) Gezondheidszorg (Zorginstellingen) Inkomen en rechtspositie (Arbeidsovereenkomsten en CAO's) Inkomen en rechtspositie (Ontslagen)</item>
         <item attribuut="Trefwoorden">Gewetensvrijheid Gezondheidszorg Inentingen Ontslagen Rechtspositie</item>
         <item attribuut="Vindplaats">Kamervragen met antwoord 2001-2002, nr. 1335, Tweede Kamer</item>
         <item attribuut="Vraagnr_bij_indiening">2010210890</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SGP">Van der Vlies</persoon>
         </item>
         <item attribuut="Datum_reaktie">2002-06-27</item>
         <item attribuut="Datum_indiening">2002-05-31</item>
         <item attribuut="Document-id">KVR15881</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2821" allpagenumbers="2821 2822 2823" vetnummer="2010210890" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15881" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1335" onderwerp="" indiendatum="2002-05-31">
         <vrager partij="SGP" oorsprong="parlement">Van der Vlies</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-06-27">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Herinnert u zich de inspanningen van de SGP-fractie voor de rechtspositie van werknemers in de gezondheidszorg die zich op grond van hun geloofsovertuiging niet kunnen en willen laten vaccineren? <voetnoot nummer="1"/>
      </vraag>
      <vraag nummer="2" voetnoot="2">Wat is uw oordeel over signalen betreffende diverse gevallen van dreiging met ontslag aan werknemers die op grond van gewetensbezwaren weigeren zich te laten vaccineren tegen hepatitis B? <voetnoot nummer="2"/>
      </vraag>
      <vraag nummer="3">Hoe beoordeelt u het feit dat dit soort onwenselijke situaties nog steeds met enige regelmaat blijkt voor te komen, ondanks de brief die u – conform uw toezegging aan mij tijdens het algemeen overleg op 24 mei 2000 – hebt gestuurd aan alle werkgeversorganisaties binnen de zorg, waarmee VWS een arbeidsconvenant heeft afgesloten, en waarin u hen wijst op de mogelijkheden die er zijn om mensen die op onderdelen gewetensbezwaren hebben, toch aan te nemen? </vraag>
      <vraag nummer="4">Deelt u de mening dat de inspanningsverplichting van werkgevers in de gezondheidszorg nog vele malen verder gaat wanneer het een werknemer met gewetensbezwaren betreft in dienstverband, dan wanneer het gaat om een sollicitant? Wilt u uw antwoord toelichten? </vraag>
      <vraag nummer="5" voetnoot="3">Wat vindt u van het feit dat in het Infectieziekten Surveillance Informatie Systeem (ISIS), waarvoor u opdrachtgever bent, onomwonden wordt gesteld dat u van mening zou zijn dat «werkgevers mogen weigeren mensen in dienst te nemen die niet bereid zijn zich te laten vaccineren»? <voetnoot nummer="3"/>In hoeverre dient hier in ieder geval de nuancering te worden gemaakt ten aanzien van het risicoprofiel van de werkzaamheden: bijvoorbeeld het verschil tussen zogenoemde operatietafeltaken en verzorgende taken? </vraag>
      <vraag nummer="6">Wat vindt u van de stelligheid waarmee in het ISIS wordt beweerd dat u van mening zou zijn dat voor mensen die reeds in dienst zijn en zich niet willen laten vaccineren «ander vervangend werk gezocht (dient) te worden»? Dient ook hier niet de nuancering te worden gemaakt ten aanzien van het risicoprofiel van de werkzaamheden? Geldt uw mening ook ten aanzien van verzorgenden die vanwege de aard van hun werkzaamheden zeker niet intensief met humaan bloed in contact komen? Wilt u uw antwoord toelichten? </vraag>
      <vraag nummer="7" voetnoot="4">Vindt u het in het licht van wetenschappelijk onderbouwde feiten <voetnoot nummer="4"/>, te weten dat de gezondheidszorg zeker geen overwegende rol speelt in de overdracht van het hepatitis B virus, dat vaccinatie primair in het belang van de gezondheidswerker zelf zou zijn, en dat het geringe aantal hepatitis B-besmettingen per jaar niet in verhouding staat ten opzichte van de andere en veel grotere risico’s waaraan patiënten in zorginstellingen nu eenmaal zijn blootgesteld, niet van een overdreven emotionele reactie getuigen wanneer werknemers vanwege hun weigering van vaccinatie op grond van gewetensbezwaren met ontslag worden bedreigd? </vraag>
      <vraag nummer="8" voetnoot="5">Bent u het eens met de stelling van professor Dute <voetnoot nummer="5"/>, dat voor het opleggen van een vaccinatieplicht, hetgeen impliciet uit het dreigen met ontslag voortvloeit, een formeelwettelijke grondslag vereist is? Zo ja, waar is die volgens u dan in gelegen? </vraag>
      <vraag nummer="9" voetnoot="6">Wilt u ingaan op de stelling van professor Dute <voetnoot nummer="6"/>, dat bij onvrijwillige vaccinatie sprake is van een inbreuk op het grondrecht van de integriteit van het menselijk lichaam? Welke consequenties dienen hieraan te worden verbonden ten aanzien van zorginstellingen die werknemers met gewetensbezwaren tegen vaccinatie onder dreiging met ontslag daar feitelijk toe dwingen? </vraag>
      <vraag nummer="10">Wat vindt u van het feit dat sommige zorginstellingen in hun afweging kennelijk voorbijgaan aan de door de Inspectie voor de Gezondheidszorg aangedragen mogelijkheid van periodieke bloedcontroles als alternatief voor verplichte vaccinatie? Bent u, mede in het licht van de personeelstekorten in de gezondheidszorg, bereid instellingen voor verpleging en verzorging op dit alternatief te wijzen, temeer daar in deze categorie instellingen, in tegenstelling tot in de ziekenhuizen, geen sprake is van taken waarbij intensief contact met humaan bloed voorkomt? </vraag>
      <noten afkomstig="vraag">
         <noot nummer="1">Zie onder meer onze inbreng tijdens het AO Arbeidsmarktbeleid, 24 mei 2000 en Kamervragen ter zake (Aanhangsel Handelingen TK, vergaderjaar 2000–2001, nrs. 113 en 242)</noot>
         <noot nummer="2">Uit oogpunt van discretie is bronvermelding niet mogelijk. Deze vragenserie is het gevolg van contacten en briefwisseling met het Juridisch Adviesbureau Gezondheidszorg te Zwolle dat momenteel onder meer de zaken behartigt van enkele werknemers die in een regionale instelling voor verpleging en verzorging in Zeeland werkzaam zijn</noot>
         <noot nummer="3">Bron: http://www.isis.rivm.nl/inf_bul/bull29/hepatitis_b.html</noot>
         <noot nummer="4" titel="Een wettelijke inentingsplicht voor hulpverleners?», Tijdschrift voor Gezondheidsrecht">Mr. dr. J.C.J. Dute, «Juridische aspecten van hepatitis B in zorginstellingen», Tijdschrift voor Gezondheidsrecht, nr. 5/2001, p. 288 en J.K.M. Gevers, Gezichtspunt, «Een wettelijke inentingsplicht voor hulpverleners?», Tijdschrift voor Gezondheidsrecht», nr. 8/1999, p. 485</noot>
         <noot nummer="5" titel="Juridische aspecten van hepatitis B in zorginstellingen">Zie mr. dr. J.C.J. Dute, «Juridische aspecten van hepatitis B in zorginstellingen», Tijdschrift voor Gezondheidsrecht, nr. 5/2001, p. 292</noot>
         <noot nummer="6">Idem</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">Deze signalen hebben mij (nog) niet bereikt. Zoals ik al eerder in antwoord op uw vragen van 19 september en 23 oktober 2000 heb geantwoord, ben ik van mening dat werkgevers en werknemers tot het uiterste moeten gaan om in een voorkomend geval tot een bevredigende oplossing te komen. Hierbij denk ik vooral aan het aanbieden van een andere functie waarbij de risico’s voor overdracht van hepatitis B tot een aanvaardbaar minimum zijn beperkt. Alleen als er geen praktische oplossing te vinden is voor de gerezen problemen, kan ik mij voorstellen dat tot ontslag wordt overgegaan. Ik ben onvoldoende op de hoogte van de feiten die ten grondslag liggen aan de door u genoemde ontslagen. Bovendien is het niet aan mij, maar aan de rechter om te oordelen of een ontslag al dan niet rechtmatig is. De rechter zal zich hierbij ondermeer baseren op artikel 7:611 van het Burgerlijk Wetboek. </antwoord>
      <antwoord nummer="3">Ik kan hier niet over oordelen. Zie ook mijn antwoord op vraag 2. </antwoord>
      <antwoord nummer="4">Ja. Een sollicitant kan, in geval van afwijzen, zelf kiezen om te solliciteren op een functie waar het gewetensbezwaar niet in conflict is met de uitoefening van de functie. Bij personeel dat reeds in dienst is, ligt dit uiteraard moeilijker. Vaak heeft de persoon in kwestie een privéleven opgebouwd rondom de huidige functie. Ontslag zal derhalve grotere gevolgen voor deze persoon hebben, dan voor een sollicitant. Daar staat tegenover dat de gewetensbezwaarde werknemer in zo’n geval dan ook een grotere inspanningsverplichting heeft dan een gewetensbezwaarde sollicitant om mee te werken aan een voor beide partijen bevredigende oplossing. Bovendien moet het dan gaan over een onvoorziene situatie want bestaande, voor de functie relevante gewetenbezwaren moeten natuurlijk al bij aanname van de betrokken werknemer in die functie zijn besproken. </antwoord>
      <antwoord nummer="5">Het artikel in het Infectieziekten Bulletin waar u naar verwijst (jaargang 12, nummer 9, 313–316) betreft een samenvattend overzichtsartikel over het beleid ter preventie van hepatitis B in Nederland. In de alinea waar uw citaat van afkomstig is, staat aangegeven dat de Arbo-regelgeving zich richt op vaccinatie van «relevante beroepsgroepen», waarbij het risicoprofiel uiteraard leidend is. Hoewel de formulering in het artikel wellicht wat zorgvuldiger had gekund, slaat de door u aangehaalde zin alleen op deze «relevante» groep. </antwoord>
      <antwoord nummer="6">Zie ook mijn antwoord op vraag 5. De beleidsregels van de Arbowet voorzien al in de door u voorgestelde nuancering. Ook daar waar het gaat om bescherming van de patiënt, ben ik van mening dat de richtlijnen in de beleidsregels goed bruikbaar zijn om een risicoprofiel te bepalen. </antwoord>
      <antwoord nummer="7">Het feit dat nog niet zo lang geleden een medisch specialist tientallen mensen met het hepatitis B-virus heeft besmet, is voor mij voldoende aanleiding geweest om maatregelen te treffen. Temeer daar deze maatregelen goed uitvoerbaar zijn. Uiteraard staan mensen in ziekenhuizen aan meer risico’s bloot. Ook daar probeer ik – waar mogelijk en nuttig – iets aan te doen. Zo heb ik u reeds eerder geïnformeerd over het beleid omtrent screening op TB en steun ik een landelijk project om ziekenhuisinfecties terug te dringen. Wanneer iemand gewetensbezwaren heeft tegen vaccinatie kan en mag die daar alleen voor zichzelf over beslissen. Ten aanzien van anderen, waaronder collega’s, patiënten/cliënten en bezoekers van de zorginstelling geldt dat de werkgever, maar ook de gewetensbezwaarde werknemer, een zorgplicht heeft en er alles aan moet doen om die niet aan onnodige risico’s bloot te stellen. Een niet-gevaccineerde werknemer kan nu eenmaal op sommige plaatsen een dergelijk onnodig risico vormen. Ik ben het met u eens dat ongenuanceerd dreigen met ontslag op grond van gewetensbezwaren zeer ongewenst is en kan worden gezien als misbruik van mijn beleid. Ik ben er voorstander van dat beide partijen zich in zo’n geval inspannen om gezamenlijk tot een voor beide partijen redelijke oplossing te komen. </antwoord>
      <antwoord nummer="8" voetnoot="1">Ik hecht er aan een aantal dingen te onderscheiden. Er is in Nederland geen sprake van vaccinatieplicht. Als een persoon niet gevaccineerd wil worden, kan hij of zij er voor kiezen een andere functie te bekleden, waar geen vaccinatie zal worden aangeboden. Zoals eerder gesteld, heeft de werkgever de verplichting om – in geval van reeds aangesteld personeel – mee te zoeken naar een andere functie. Naar mijn mening is er alleen sprake van vaccinatieplicht als een ongevaccineerde persoon onder dwang wordt gevaccineerd, of als een ongevaccineerde persoon essentiële levensbehoeften worden ontzegd, zoals toegang tot zorg of onderwijs. Voor het overige zal een gewetensbezwaarde moeten beseffen dat het hebben van gewetensbezwaren met zich brengt dat er onontkoombaar enige belemmeringen op de koop toe genomen moeten worden in het maatschappelijk leven en functioneren. Voorts kan niemand enkel en alleen vanwege zijn of haar gewetensbezwaren ontslagen worden. Als iemand ontslagen wordt vanwege een probleem dat is ontstaan door het vaccinatieaanbod van de werkgever, dan moet er sprake zijn van bijkomende factoren. Ik heb dit standpunt al eerder toegelicht in uw kamervragen van 19 september 2000. <voetnoot nummer="1"/>Ik ben het dus niet eens met uw stelling en die van de heer Dute en ben van mening dat een nadere wettelijke basis niet aan de orde is. </antwoord>
      <antwoord nummer="9">Ik ben het met de heer Dute eens dat bij onvrijwillige vaccinatie sprake is van een inbreuk op het grondrecht van de integriteit van het menselijk lichaam. Om die reden heeft het Nederlandse kabinet er, in tegenstelling tot bijvoorbeeld Frankrijk, voor gekozen geen vaccinatieplicht voor werknemers in de zorg in te voeren. Zorginstellingen, die werknemers «feitelijk» dwingen tot vaccinatie onder dreiging met ontslag, zijn in mijn ogen niet op de goede weg. Werknemers die niet gevaccineerd willen worden en tóch in functies met een hoog risicoprofiel willen blijven werken, zijn mijns inziens evenmin op de goede weg. Zoals ik u eerder heb gemeld, ben ik van mening dat werkgevers en gewetensbezwaarde werknemers een inspanningsverplichting hebben voor het vinden van een oplossing. Ontslag is daarbij een uiterste oplossing indien voorliggende alternatieven niet haalbaar blijken. </antwoord>
      <antwoord nummer="10" voetnoot="2">In aanvulling op mijn antwoord op de vrijwel identieke vraag die u in oktober 2000 <voetnoot nummer="2"/>heeft gesteld, wil ik benadrukken dat het risicoprofiel van een werknemer afhangt van de aard van de werkzaamheden, niet van de aard van de instelling. Het aantal werknemers dat vaccinatie aangeboden zou moeten worden in de door u genoemde zorginstellingen, zal inderdaad lager liggen dan in een ziekenhuis. Dit doet echter niets af aan het individuele risico van personen met een verhoogd risico. Ik zie dus niet in waarom ik verpleeghuizen en verzorgingshuizen wel op de door de IGZ genoemde mogelijkheid zou wijzen. Bovendien kan periodieke controle geen situaties voorkomen zoals die die ik al in antwoord 7 heb aangehaald. Er zijn dus meerdere belangen in dezen die naast het belang van de gewetensbezwaarde moeten worden meegewogen. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="113" documentjaargang="2000-2001">Aanhangsel Handelingen, nr. 113, vergaderjaar 2000–2001.</noot>
         <noot nummer="2" documenttype="Kamervragen" documentnummer="242" documentjaargang="2000-2001">Aanhangsel Handelingen, nr. 242, vergaderjaar 2000–2001.</noot>
      </noten>
   </antwoorden>
</kvr>
