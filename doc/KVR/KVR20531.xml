<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de staatssecretaris van Verkeer en Waterstaat over de vliegtarieven naar Suriname. (Ingezonden 28 mei 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20531
</item>
         <item attribuut="Inhoud">Vragen naar aanleiding van de uitspraak van de Nationale Ombudsman van 14 mei 2004 over de evaluatie van de samenwerking tussen KLM en SLM.</item>
         <item attribuut="Rubriek">Consument (Consumentenprijzen) Handel en economie (Mededinging) Verkeer, vervoer en waterstaat (Luchtvaart)</item>
         <item attribuut="Trefwoorden">Luchtvaart Mededinging Prijzen Suriname</item>
         <item attribuut="Vindplaats">Kamervragen met antwoord 2003-2004, nr. 1766, Tweede Kamer</item>
         <item attribuut="Vraagnr_bij_indiening">2030415080</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2004-06-11</item>
         <item attribuut="Datum_indiening">2004-05-28</item>
         <item attribuut="Document-id">KVR20531</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3741" allpagenumbers="3741" vetnummer="2030415080" code="0304tkkvr1766" lopendefooter="Tweede Kamer, vergaderjaar 2003–2004, Aanhangsel" filenaam="KVR20531" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1766" onderwerp="" indiendatum="2004-05-28">
         <vrager partij="SP" oorsprong="parlement">Van Bommel</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-06-11">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Wat is uwmening over de uitspraak van de Nationale Ombudsman van 14 mei jl. over de evaluatie van de samenwerking tussen KLM en SLM? </vraag>
      <vraag nummer="2">Kunt u aangeven waarom u de consultaties over de samenwerking tussen SLM en KLM die u voor juli 2002 beloofd had nog niet gemaakt heeft? Binnen welke termijn kunnen deze consultaties nog verwacht worden? </vraag>
      <vraag nummer="3">Waarom hebt u een passieve houding aangenomen ten opzichte van de totstandkoming van de rapportages van SLM en KLM, ondanks dat u hiervoor een goed middel in handen had? Bent u bereid om alsnog deze rapportages met spoed op te vragen? Zo ja, wanneer kunnen deze rapportages en de evaluatie verwacht worden? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Op basis van verzoekschriften van 12 juli, respectievelijk 5 november 2002 heeft de Nationale Ombudsman een klacht over een gedraging van het ministerie van Verkeer en Waterstaat in behandeling genomen. Uit het rapport van de Nationale Ombudsman dat op 14 mei werd gepubliceerd spreekt de zorg van de Ombudsman over de tarieven op de route tussen Suriname en Nederland en de inzet van het ministerie van Verkeer en Waterstaat dienaangaande. Laat ik benadrukken dat ik de zorgen van de Ombudsman over de tarieven deel. Het is juist om die reden dat ik zeer blij ben dat de inzet van het ministerie van Verkeer en Waterstaat in het bilaterale onderhandelingsproces van het afgelopen jaar uiteindelijk heeft geleid tot een doorbraak en de markt zijn werk kan gaan doen. </antwoord>
      <antwoord nummer="2">Anders dan de conclusies van de Nationale Ombudsman doen vermoeden, heeft de joint venture van KLM en SLM, in reactie op het verzoek van de luchtvaartautoriteiten van Nederland en Suriname, in de zomer van 2002 wel een rapport opgeleverd over de kostenstructuur. Dit rapport (vertrouwelijk in verband met de bedrijfsgegevens) vormde onderwerp van bilaterale besprekingen eind 2002. Het bleek op dat moment echter nog niet mogelijk overeenstemming te bereiken tussen beide partijen. In plaats van het bezwaren van de bilaterale relaties door met dit negatieve resultaat naar buiten te treden, is er voor gekozen om achter de schermen door te blijven werken. Die inspanningen – en de voorbereidende besprekingen in januari en april van dit jaar – hebben inmiddels geleid tot afspraken met Suriname die door mij en mijn Surinaamse counterpart op 29 april jl. zijn getekend. Conform mijn toezeggingen tijdens het AO met de vaste commissie voor Verkeer en Waterstaat op 28 april jl. wordt de vaste commissie hierover separaat geïnformeerd. </antwoord>
      <antwoord nummer="3">Uit de antwoorden op vragen 1 en 2 mag blijken dat het ministerie van Verkeer en Waterstaat zich consistent heeft ingezet om de luchtvaartrelatie met Suriname te liberaliseren, omdat de tucht van de markt de beste dienstverlening afdwingt. Er is wat het ministerie van Verkeer en Waterstaat betreft dus geen sprake geweest van een passieve houding. Wel spreekt het voor zich dat, waar het de luchtvaartrelaties tussen twee landen betreft, beide landen het eens moeten worden over het regulatoire kader dat van toepassing is op de luchtverbinding. Ik ben dan ook zeer verheugd met de doorbraak die uiteindelijk kon worden bereikt, maar het ministerie had de indieners van de klacht in de tussentijd kunnen informeren dat het traject zich op andere wijze zou voortzetten. </antwoord>
      <noten afkomstig="antwoord"/>
   </antwoorden>
</kvr>
