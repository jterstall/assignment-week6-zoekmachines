<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duivesteijn (PvdA) aan de staatssecretaris van Volkshuisvesting, Ruimtelijke Ordening en Milieubeheer over de fusieplannen tussen woningbouwvereniging Leiden en woonstichting Portaal Arnhem/Nijmegen. (Ingezonden 14 maart 2000); Antwoord</item>
         <item attribuut="Bestand">35Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11542
</item>
         <item attribuut="Inhoud">Vragen over onder meer het verzet van leden van de betrokken woningbouwverenigingen tegen de fusieplannen en de waarde van beloften om de huurverhoging beperkt te houden.</item>
         <item attribuut="Rubriek">Volkshuisvesting (Huurwoningen)</item>
         <item attribuut="Trefwoorden">Woningbouwverenigingen</item>
         <item attribuut="Vindplaats">Kamervragen met antwoord 1999-2000, nr. 1139, Tweede Kamer</item>
         <item attribuut="Vraagnr_bij_indiening">2990008340</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Duivesteijn</persoon>
         </item>
         <item attribuut="Datum_reaktie">2000-04-19</item>
         <item attribuut="Datum_indiening">2000-03-14</item>
         <item attribuut="Document-id">KVR11542</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2557" allpagenumbers="2557 2558 2559" vetnummer="2990008340" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11542" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1139" onderwerp="" indiendatum="2000-03-14">
         <vrager partij="PvdA" oorsprong="parlement">Duivesteijn</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="19 april 2000) In aanvulling op de antwoorden kan ik u meedelen dat inmiddels bekend is geworden, dat op 30 maart jl. de Algemene Vergadering van de Woningbouwvereniging Leiden zich unaniem heeft uitgesproken voor omzetting van de vereniging in een stichting teneinde een fusie met Portaal Woonstichting in Arnhem/Nijmegen aan te kunnen gaan.">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Heeft u, conform het BBSH, bij zijn standpuntbepaling inzake de voorgenomen fusie tussen woningbouwvereniging Leiden (WBL) en woonstichting Portaal Nijmegen/Portaal de zienswijze van de gemeenten waarin de nieuwe corporatie werkzaam is en zal zijn, als ook van het Centraal Fonds voor de Volkshuisvesting betrokken? Zo ja, wat waren deze zienswijzen? Zo neen, bent u voornemens alsnog hun zienswijzen te vragen? </vraag>
      <vraag nummer="2" voetnoot="1">Wat is uw oordeel over de negen argumenten waarmee een aantal leden van de WBL zich uitspreekt voor een zelfstandig voortbestaan van de WBL (stemverklaring van 26 november 1999)? <voetnoot nummer="1"/>
      </vraag>
      <vraag nummer="3" voetnoot="2">Deelt u de opvatting van de verenigings- en bestuursleden die gekant zijn tegen de fusieplannen dat er onaanvaardbare druk, op hen is uitgevoerd, dat er beledigingen en intimidaties zijn gedaan en dat de brief <voetnoot nummer="2"/>van 3 maart jl. waarin de Raad van Commissarissen er bij een drietal bestuursleden op aandringt zich terug te trekken, tenminste ongepast is? </vraag>
      <vraag nummer="4">Heeft de woningcorporatie Portaal aan de huurders van WBL beloofd dat de huurverhoging dit jaar en de daarop volgende jaren beperkt zal blijven tot 2 procent? Zo ja, voor hoe lang geldt deze garantie? Geldt deze voor alle afzonderlijke woningen, en, zo ja, hoe staat dat in relatie tot het door u beoogde gedifferentieerde huurprijsbeleid? Is er hier sprake van een verantwoord huurbeleid of is er eerder sprake van een vorm van verleiding van leden van de verenigingsraad teneinde met de fusie in te stemmen? </vraag>
      <vraag nummer="5" voetnoot="3">Kent u het bericht «Dissidenten verbaasd over plannen WBL» <voetnoot nummer="3"/>waarin woningbouwvereniging Leiden de mogelijkheid van overdracht van alle bezittingen aan woonstichting Portaal achter de hand houdt voor het geval het voorstel van een fusie opnieuw niet de vereiste meerderheid van negentig procent haalt? </vraag>
      <vraag nummer="6">Wat bedoelt de WBL met «het achter de hand houden van een alternatief plan»? Is hier niet gewoon sprake van het doorzetten van de opvattingen van de directie van de WBL en de fusiepartners? Is hier nog sprake van het respecteren van democratische spelregels? Heeft de directie van WBL gewaarborgd dat bestuur en ledenvergadering over voldoende tijd en informatie beschikken om over het alternatieve plan te beslissen? </vraag>
      <vraag nummer="7">Vindt u dat er, indien sprake is van «een overdracht van alle bezittingen», een nieuwe situatie ontstaat waarvoor opnieuw toestemming door u zal moeten worden verleend conform het BBSH? </vraag>
      <vraag nummer="8" voetnoot="3">Bent u tevens bekend met het bericht «WBL blijft Leidse corporatie die binnenkort Portaal heet» <voetnoot nummer="3"/>waarin de directeur van WBL toelicht dat de fusie met Portaal een gevolg is van het sluitend stelsel en dat dit stelsel met dat doel is ingesteld? Deelt u de opvattingen van de directeur over het sluitend stelsel? </vraag>
      <vraag nummer="9">Hoe wordt met een fusie tussen een woningcorporatie in Arnhem/Nijmegen en een woningbouwvereniging in Leiden inhoud gegeven aan het belang van de volkshuisvesting dat naar uw opvatting (circulaire MG-99-23) «op lokaal niveau wordt ingevuld»? Hoe zal de gefuseerde instelling uitvoering gaan geven aan een gemeentelijk volkshuisvestingsbeleid waarbij er prestatieafspraken moeten worden gemaakt met tenminste drie verschillende grote gemeenten? Hoe denkt u te voorkomen dat de «verdeling zuur en zoet» veel zuurder voor de ene gemeente dan voor de andere uitpakt? </vraag>
      <noten afkomstig="vraag">
         <noot nummer="1">Ondershands aan de staatssecretaris doorgezonden</noot>
         <noot nummer="2">Ondershands aan de staatssecretaris doorgezonden</noot>
         <noot nummer="3" datum="2000-02-23" bron="Leidsch Dagblad">Leidsch Dagblad, 23 februari 2000</noot>
      </noten>
   </vragen>
   <antwoorden aantal="9">
      <antwoord nummer="1">Overeenkomstig het BBSH zal ik de zienswijzen van de gemeenten en het Centraal Fonds Volkshuisvesting opvragen, zodra de als gevolg van de fusie te wijzigen statuten van de instelling die als fusiedrager fungeert aan mij ter goedkeuring zijn aangeboden. </antwoord>
      <antwoord nummer="2">Mijn oordeel over de negen argumenten van een aantal tegenstemmers, waarbij ik het niet zinvol acht op ieder argument afzonderlijk in te gaan, is als volgt: Zolang er geen besluit is genomen over de voorgenomen fusie is een zelfstandig voortbestaan van de WBL voor mij nog steeds uitgangspunt. Op grond van de maatregelen in het toekomstplan van de WBL uit 1999 kan op aanvaardbare termijn de financiële positie van de WBL verbeteren. Via intensieve monitoring wordt de voortgang van de uitvoering van het toekomstplan en de ontwikkeling van de financiële positie gevolgd. Deze zienswijze heb ik nogmaals bekrachtigd in mijn brief van 30 november 1999 met het oordeel over de jaarstukken over 1998 van de WBL. Het voornemen tot fusie vind ik op zich geen onlogische stap, omdat het de mogelijkheid biedt om eerder dan op eigen kracht een betere financiële positie te bewerkstelligen. Ik merk hierbij op dat ook de realisering van de oorspronkelijke verkoopambities daar een belangrijke bijdrage aan had kunnen leveren. In relatie tot de omvangrijke opgave aan stedelijke vernieuwing in de gemeente Leiden is het van belang dat ook de WBL daarin een bijdrage kan leveren. Verder vind ik dit initiatief passen binnen de verantwoordelijkheid van de sector zelf ten aanzien van de afspraak in het regeerakkoord om te komen tot matching van middelen in de sector. De mate van zeggenschap van de huurders (argument 6 van de bijlage bij de vragen) en de wijze waarop deze ingevuld is, is inherent aan de vorm van de rechtspersoon. Doordat bij een fusie de verenigingsvorm van de WBL wijzigt in een stichting wijzigt de invloed van de leden/huurders. Zoals u bekend is waarborgt de Wet op het overleg huurders verhuurder een zekere mate van invloed op het beleid van een corporatie, of dit nu een vereniging is of een stichting. De WBL (na fusie Portaal/Leiden) heeft met de Huurdersbelangenvereniging (HBV) een overeenkomst opgesteld over de inspraak van de huurders, mede gebaseerd op de vereisten van genoemde wet. </antwoord>
      <antwoord nummer="3">Mij is bekend dat de tegenstellingen in opvatting over de fusie binnen het bestuur en onder de leden van de Algemene Vergadering groot zijn. Mij is echter niet gebleken dat de Raad van Commissarissen en het Bestuur van de WBL in strijd handelen met de statutaire bepalingen van de WBL. De brief van de RvC van 3 maart 2000 gericht aan enkele bestuursleden met het verzoek zich terug te trekken past binnen die interne omgangsregels. </antwoord>
      <antwoord nummer="4">Woonstichting Portaal is met de huurdersbelangenorganisaties in Arnhem en Nijmegen overeengekomen dat de jaarlijkse huurverhoging in de jaren 2000, 2001 en 2002 inflatie volgend zal zijn. Voor het jaar 2000 is een generieke huurverhoging afgesproken van 2%. In het kader van de fusie is vastgelegd dat voor de woningen van de WBL hetzelfde huurbeleid zal gelden als dat Woonstichting Portaal thans hanteert. Op deze afspraak heeft de HBV instemmend gereageerd. </antwoord>
      <antwoord nummer="5">Ja, ik heb kennis genomen van dit bericht dat is gepubliceerd in het Leidsch Dagblad van 23 februari jl. </antwoord>
      <antwoord nummer="6">Met een «alternatief plan» wordt een zogenaamde activa-passiva transactie bedoeld, waarbij schulden en bezittingen worden overgedragen aan Woonstichting Portaal en de rechtspersoon Woningbouwvereniging Leiden (alhoewel leeg) blijft bestaan. De juridische fusie, waarbij het een vereiste is dat de rechtsvorm vereniging eerst wordt omgezet in een stichting, en de bedrijfsfusie zijn beiden modellen waarlangs een fusie kan worden bereikt. Voor besluitvorming over een bedrijfsfusie is een lagere meerderheid aan stemmen van de Algemene Vergadering nodig dan voor het omzetten van de rechtsvorm. Voor een bedrijfsfusie is overeenkomstig de statuten van de WBL namelijk ten minste een 2/3 meerderheid vereist, terwijl in het Burgerlijk Wetboek is bepaald dat ten minste een meerderheid van 90% is vereist voor het omzetten van de rechtsvorm. Een bedrijfsfusie is niet strijdig met het BBSH. Ik vind niet dat bij de keuze voor een bedrijfsfusie democratische spelregels worden overtreden, omdat besluitvorming hierover plaatsvindt met inachtneming van bepalingen van het Burgerlijk Wetboek of daar op gebaseerde statutaire bepalingen. Wel kan door de wijze van presentatie van een eventueel «alternatiefplan» een beeld ontstaan zijn van «het doel heiligt de middelen». Tijdige kennisgeving en informatie ten behoeve van bestuursleden en leden van de Algemene Vergadering reken ik tot de verantwoordelijkheden van het bestuur en de directie zelf, waarbij de statutaire bepalingen hieromtrent kaderstellend zijn. </antwoord>
      <antwoord nummer="7">Mijn toestemming is in die zin vereist bij een activa-passiva transactie, dat volgens het BBSH goedkeuring moet worden verleend aan een uitbreiding van het werkgebied van Woonstichting Portaal. Als meer in het algemeen uit dergelijke transacties een voor de volkshuisvesting ongewenste situatie zou ontstaan, zou dat voor mij aanleiding vormen voor bestuurlijk overleg met betrokken partijen. </antwoord>
      <antwoord nummer="8">Ja, ook van dit bericht uit het Leids dagblad van 23 februari jl. heb ik kennis genomen. Zoals ik reeds in mijn antwoord op vraag 2 heb verwoord, past naar mijn opvatting deze voorgenomen fusie binnen de afspraak in het regeerakkoord om te komen tot een sluitend stelsel voor een revolving fund. De solidariteit tussen arme en rijke corporaties kan onder andere langs deze weg concreet vormgegeven worden, mits onder meer voldaan is aan de in het antwoord op vraag 9 aangegeven voorwaarden. Bij fusies van corporaties acht ik afspraken over het realiseren van de volkshuisvestelijke opgave, een duurzame lokale/regionale binding en een gematigd huurbeleid belangrijke aandachtspunten. </antwoord>
      <antwoord nummer="9">Bij schaalvergroting, in het bijzonder op een bovenlokaal niveau, hecht ik veel waarde aan het behouden van de lokale binding en de toegevoegde waarde ervan voor de lokale woonopgave. Ik zal daartoe in het kader van de Nota Wonen enkele voorstellen doen. Het huidige BBSH biedt echter ook een aantal waarborgen voor de behartiging van de lokale volkshuisvesting en het behouden van de lokale binding bij schaalvergroting. Zo is bepaald dat de toegelaten instelling bij haar werkzaamheden het in de betrokken gemeente geldende volkshuisvestingsbeleid in acht neemt. Verder dienen de instellingen jaarlijks hun voorgenomen activiteiten aan de gemeente kenbaar te maken met het verzoek hierover overleg te voeren. Tenslotte dienen volgens het BBSH de huurders of hun vertegenwoordigers te worden betrokken bij beleid en beheer. Uit een intentieverklaring tot fusie van de instellingen blijkt dat het de bedoeling is een rechtspersoon op te zetten in de vorm van 1 toegelaten instelling met als vestigingsplaats Nijmegen, bestaande uit een centraal orgaan en twee regionale bedrijven, waaronder Portaal Leiden. De regionale bedrijven hebben eigen verantwoordelijkheden en beleidsvrijheid binnen hun bedrijfsbegroting en meerjarenplan. In aanvulling hier op, dienen de reeds gemaakte afspraken met de Huurdersbelangenvereniging Leiden en te actualiseren prestatie-afspraken met de gemeente Leiden een voldoende waarborg te bieden voor de belangen van de Leidse volkshuisvesting en het behoud van de lokale binding. </antwoord>
      <noten afkomstig="antwoord"/>
   </antwoorden>
</kvr>
