<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lambrechts (D66) aan de staatssecretaris van Volksgezondheid, Welzijn en Sport over zorg aan PGB-cliënten. (Ingezonden 24 maart 2000); Antwoord</item>
         <item attribuut="Bestand">29Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11631
</item>
         <item attribuut="Inhoud">Vragen naar aanleiding van een brief van Thuiszorginstelling Stg. Opmaat te Zwijndrecht aan haar cliënten waarin staat dat zij de (PGB-)zorg met ingang van januari 2001 zal beëindigen, als de PGB-tarieven niet worden aangepast.</item>
         <item attribuut="Rubriek">Gezondheidszorg (Maatschappelijke gezondheidszorg) Gezondheidszorg (Patiënten) Gezondheidszorg (Subsidies)</item>
         <item attribuut="Trefwoorden">Gezondheidszorgsubsidies Patiënten Thuiszorg</item>
         <item attribuut="Vindplaats">Kamervragen met antwoord 1999-2000, nr. 1220, Tweede Kamer</item>
         <item attribuut="Vraagnr_bij_indiening">2990008910</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="D66">Lambrechts</persoon>
         </item>
         <item attribuut="Datum_reaktie">2000-05-08</item>
         <item attribuut="Datum_indiening">2000-03-24</item>
         <item attribuut="Document-id">KVR11631</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2737" allpagenumbers="2737 2738" vetnummer="2990008910" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11631" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1220" onderwerp="" indiendatum="2000-03-24">
         <vrager partij="D66" oorsprong="parlement">Lambrechts</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-05-8">
         <antwoorder functie="minister" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Heeft u vernomen dat Thuiszorginstelling Stg. Opmaat te Zwijndrecht haar cliënten schriftelijk heeft laten weten dat indien de PGB-tarieven niet worden aangepast zij de (PGB-)zorg met ingang van januari 2001 zal beëindigen? </vraag>
      <vraag nummer="2">Kent u andere dergelijke ontwikkelingen in de zorgpraktijk, waardoor PGB-cliënten geen zorg meer zouden kunnen inkopen? </vraag>
      <vraag nummer="3">Is dit een ontwikkeling die een trend zou kunnen worden? </vraag>
      <vraag nummer="4">Is het geoorloofd om PGB-cliënten te weren op grond van financiële overwegingen? </vraag>
      <vraag nummer="5">Zo neen, welke maatregelen zult u overwegen om ontwikkelingen zoals in Zwijndrecht tegen te gaan? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Er zijn meer thuiszorginstellingen, die PGB-budgethouders hebben laten weten uitsluitend tegen het maximum tarief van het CTG zorg te zullen leveren of hebben laten weten nog uitsluitend natura-zorg te leveren en PGB-contracten niet te zullen verlengen. De thuiszorg Amsterdam is bij het laatste overleg met de Kamer al genoemd. Per Saldo signaleert bij de volgende instellingen forse tariefsverhogingen: Opmaat te Zwijndrecht, Thuiszorg Gunstzorg en Advies bv in Hoorn, Gouwe Zorg te Gouda, Thuiszorg West-Brabant en Thuiszorg Zuid-Limburg. Zorgvragers kunnen een keuze maken tussen PGB of een verstrekking in natura. Het principe bij het persoonsgebonden budget is dat budgethouders zelf naar eigen keuze hun zorg kunnen inkopen bij particulieren of instellingen naar hun keuze. De prijs daarvoor stellen budgethouder en zorgaanbieder gezamenlijk vast. Het staat beide partijen – budgethouder en zorgleverancier – vrij een contract te sluiten, daaraan voorwaarden te verbinden of dit op een redelijke termijn te beëindigen. Het is aan de rechter om vast te stellen wat een redelijke termijn is. Verbonden aan de keus voor een PGB is het risico dat men bij zorginkoop loopt. Als een leverancier geen contract wil sluiten, zal men een andere leverancier moeten zoeken. In de praktijk blijkt dat huishoudelijke hulp bij particulieren goed in te kopen is. Voor verpleging en verzorging kan het probleem ontstaan dat deze uitsluitend bij één thuiszorginstelling in de regio gekocht kan worden, zodat de budgethouder na de beëindiging van het contract geen zorg meer kan inkopen. Zoals ik in mijn brief van 9 maart 2000 aan de Kamer over tarifering van het PGB-V&amp;V heb aangegeven (paragraaf 4.2) zal ik het College voor zorgverzekeringen verzoeken het mogelijk te maken dat men kan kiezen voor een combinatie van het ene thuiszorg-product in natura (bijvoorbeeld verpleging) en het andere via PGB (bijvoorbeeld huishoudelijke verzorging). Dit biedt budgethouders de mogelijkheid om schaarse hoog-gekwalificeerde verpleging via natura te verkrijgen, terwijl zij bijvoorbeeld de huishoudelijke verzorging met een PGB zelf inkopen en organiseren. </antwoord>
      <antwoord nummer="3">Dat is niet duidelijk. Thuiszorginstellingen moeten eerst hun contract met het zorgkantoor nakomen en kunnen vervolgens met budgethouders – als aanvullende productie – contracten sluiten. Bedrijfseconomisch kan dergelijke aanvullende productie interessant zijn, omdat de overhead al grotendeels gefinancierd wordt uit de primaire productieafspraken met het zorgkantoor. De PGB-tarieven bieden voldoende ruimte voor de CAO-Ionen plus een opslag als de zorg niet tegen het hoogste salaris voor een bepaald product wordt ingekocht. Veel thuiszorginstellingen en de LVT lijken uitsluitend de volledige gelijke tarieven voor natura en PGB als uitgangspunt te nemen en daarmee een groeiend aantal budgethouders ook voor de toekomst als cliënten aan anderen over te laten. Een aantal nieuw toegelaten instellingen en BTN lijken meer oog te hebben voor de betekenis, die het groeiend aantal budgethouders ook in de toekomst voor hen heeft. Zij lijken kostendekkende marginale tarieven gemakkelijker te accepteren. </antwoord>
      <antwoord nummer="4 en 5">Er is geen enkele juridische verplichting voor instellingen om een contract met een budgethouder te sluiten. Financiële overwegingen kunnen en mogen voor beide partijen dus een rol spelen en beide partijen kunnen aan dit contract voorwaarden verbinden. Het verschil voor een cliënt is dat bij natura een leveringsplicht geldt gebaseerd op de overeenkomst tussen zorgkantoor en instelling, terwijl bij PGB geen leveringsplicht geldt omdat een instelling niet verplicht is een contract met een budgethouder aan te gaan. </antwoord>
      <noten afkomstig="antwoord"/>
   </antwoorden>
</kvr>
