<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Oedayraj Singh Varma en Rabbae(beiden GroenLinks) over de moslimenclave Zepa. (Ingezonden 20 juli 1995); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1754
</item>
         <item attribuut="Inhoud">Betreft het voorstel voor een snelle evacuatie van de burgers uit Zepa en de wijze waarop dit georganiseerd zal worden.</item>
         <item attribuut="Rubriek">Veiligheidsbeleid en defensie (VN-vredesmacht)</item>
         <item attribuut="Trefwoorden">Bosnië-Herzegowina VN-strijdkrachten</item>
         <item attribuut="Vindplaats">Kamervragen met antwoord 1994-1995, nr. 1099, Tweede Kamer</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1995-08-02</item>
         <item attribuut="Datum_indiening">1995-07-20</item>
         <item attribuut="Document-id">KVR1754</item>
         <item attribuut="Omvang">0 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2263" allpagenumbers="2263 2264" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1099" onderwerp="" indiendatum="1995-07-20">
         <vrager partij="GroenLinks" oorsprong="parlement">Oedayraj Singh Varma</vrager>
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Betekent de steun die de lidstaten van de Europese Unie op 17 juli hebben uitgesproken voor het Nederlandse voorstel voor een snelle evacuatie van burgers uit de moslimenclave Zepa, dat de Europese Unie zich er (toen reeds) bij heeft neergelegd dat deze enclave op korte termijn in handen van de Bosnische Servie¨rs zal vallen? </vraag>
      <vraag nummer="2">Hebben de EU-Ministers van Buitenlandse Zaken de mogelijkheden besproken een dergelijke verovering tegen te gaan? Zo neen, waarom niet? Zo ja, wat was de conclusie van deze bespreking? </vraag>
      <vraag nummer="3">Welke aanvullende militaire inspanningen acht u noodzakelijk om de enclave Zepa als «veilig gebied» te kunnen handhaven? </vraag>
      <vraag nummer="4">Zijn er vanuit de internationale gemeenschap troepen en transportmiddelen beschikbaar gesteld ten behoeve van de evacuatie van de burgerbevolking uit Zepa? Zo ja, door welke landen? In welke omvang? Zo neen, welke initiatieven worden genomen om de benodigde manschappen en voldoende materieel te organiseren? </vraag>
      <vraag nummer="5" voetnoot="1">Deelt u de inschatting van de Franse generaal Soubirou dat, gezien het feit dat de VS geen helicopters en piloten zullen leveren, «er nu geen sprake meer is van een actie voor Gorazde»? <voetnoot nummer="1"/>Acht u een dergelijke conclusie acceptabel? </vraag>
      <vraag nummer="6">Welke maatregelen moeten op militair vlak genomen worden teneinde Gorazde afdoende tegen Bosnisch-Servische aanvallen te kunnen verdedigen? Welke inspanningen worden nu gedaan om de bescherming van Gorzade op te voeren? </vraag>
      <vraag nummer="7" voetnoot="2">Overweegt de Franse regering op korte termijn haar troepen uit Bosnie¨ terug te trekken, wanneer de VN geen actie onderneemt om de resterende enclaves en in het bijzonder Sarajevo te beschermen? <voetnoot nummer="2"/>Zijn in Sarajevo op dit moment voldoende VN-troepen aanwezig om de enclave tegen aanvallen te kunnen beschermen? Zo neen, welke inspanningen worden verricht om de VN-aanwezigheid in Sarajevo te versterken? </vraag>
      <vraag nummer="8">Welke gevolgen voor het Amerikaanse regeringsbeleid verwacht u van een oproep van de Senaat voor opheffing van het wapenembargo voor Bosnie¨? </vraag>
      <vraag nummer="9">Heeft de Russische minister van Buitenlandse Zaken Kozyrev aangegeven nog steeds mogelijkheden te zien voor politieke onderhandelingen die een einde zouden kunnen maken aan het geweld in Bosnie¨? Zo ja, welke mogelijkheden? </vraag>
      <vraag nummer="10" voetnoot="1">Deelt u de opvatting van VluchtelingenWerk in Amsterdam, dat als niet op tijd wordt geanticipeerd op een eventuele nieuwe vluchtelingenstroom uit Bosnie¨, over een paar maanden grote problemen met de opvang kunnen ontstaan? <voetnoot nummer="1"/>Zo neen, waarom niet? Zo ja, welke maatregelen neemt u om een eventuele opvang goed te kunnen laten plaatsvinden? </vraag>
      <vraag nummer="11">Wilt u deze vragen op zo kort mogelijke termijn beantwoorden? </vraag>
      <noten afkomstig="vraag">
         <noot nummer="1" datum="1995-07-18" bron="NRC Handelsblad">NRC Handelsblad, 18 juli 1995</noot>
         <noot nummer="2" datum="1995-07-24" bron="Time">Time, 24 juli 1995</noot>
      </noten>
   </vragen>
   <antwoorden aantal="9">
      <antwoord nummer="1, 2 en 3">De situatie in Zepa is door de Ministers van Buitenlandse Zaken van de Europese Unie op 17 juli besproken. De enclave Zepa is op 25 juli jl. gevallen. Het verdedigen van de enclave tegen de overmacht van de Bosnische Servie¨rs bleek niet mogelijk. Ter voorkoming van een herhaling van de tragische gebeurtenissen op humanitair vlak in Srebrenica besloot de EU om, indien de Bosnische regering hiermee zou instemmen, de Moslim-bevolking van Zepa bij een noodgedwongen evacuatie hulp te bieden. </antwoord>
      <antwoord nummer="4">De evacuatie uit de enclave Zepa vond over Bosnisch-Servisch gebied plaats met de door de Bosnisch-Servische autoriteiten beschikbaar gestelde transportcapaciteit, waar mogelijk onder begeleiding van VN-militairen. Eenmaal in Centraal Bosnie¨ werden de ontheemden verplaatst met vervoermiddelen van de Bosnische regering naar Zenica, alwaar zij zijn opgevangen. Het Nederlands-Belgische Transport en Logistiek Bataljon heeft voor dit laatste traject op verzoek van de Bosnische regering aanvullende transportcapaciteit ter beschikking gesteld. </antwoord>
      <antwoord nummer="5">Wij delen deze inschatting en conclusie niet omdat, zoals de Kamer bekend is, als resultaat van de internationale bijeenkomst in Londen op 21 juli, aangekondigd is dat bij een aanval van de Bosnische Servie¨rs op de enclave Gorazde, maatregelen (met in begrip van de inzet van het luchtwapen) zullen worden genomen. </antwoord>
      <antwoord nummer="6">In Gorazde zijn ongeveer 10.000 Bosnische regeringstroepen gelegerd. De VN is met ongeveer 360 militairen (280 Britten en 80 Oekraı¨ners) aanwezig. De Bosnische Servie¨rs, zo wordt door de VN geschat, zouden maximaal 30.000 soldaten voor een aanval op Gorazde kunnen samentrekken. Zij hebben bovendien een groot overwicht aan zware wapens. Een effectieve verdediging van de enclave zou een legerkorps vergen, onder meer om een corridor naar de enclave te forceren en blijvend de bevoorrading te waarborgen. Tijdens de bijeenkomst in Londen op 21 juli jl. werd de inzet van het NAVO-luchtwapen bij een aanval op Gorazde in het vooruitzicht gesteld. De Navo heeft hiervoor plannen ontwikkeld, waarmee de VN heeft ingestemd. Deze plannen maken het mogelijk sneller en effectiever op Bosnisch-Servische agressie ten aanzien van Gorazde te reageren. </antwoord>
      <antwoord nummer="7">Tijdens de internationale bijeenkomst over Bosnie¨ in Londen op 21 juli jl. heeft ook Frankrijk zich op het standpunt gesteld dat enerzijds UNPROFOR in Bosnie¨ gehandhaafd dient te blijven en anderzijds de val van Gorazde en andere enclaves voorkomen moet worden. Aanvallen op enclaves werden ook door Frankrijk onacceptabel geacht en zouden zonodig gevolgd moeten worden door een krachtig antwoord, inclusief de inzet van het luchtwapen. In en rond Sarajevo bevinden zich op dit moment ca. 6500 VN-eenheden, inclusief reeds ontplooide eenheden van de Rapid Reaction Force, militaire waarnemers en stafpersoneel op het hoofdkwartier van UNPROFOR in Sarajevo. Zonodig zal ter bescherming van de enclave gebruik worden gemaakt van het luchtwapen. </antwoord>
      <antwoord nummer="8">Nu de Senaat bij stemming heeft besloten tot de opheffing van het wapenembargo tegen Bosnie¨-Herzegovina en naar verwachting ook het Huis van Afgevaardigden met het besluit zal instemmen, kan de President van de Verenigde Staten in beginsel gebruik maken van zijn constitutioneel vetorecht om het door de Senaat genomen besluit ongedaan te maken. Het vetorecht is een van de mogelijkheden waarover de President beschikt om de implementatie van het besluit in de praktijk te voorkomen. Naar verwachting zal President Clinton, die gekant is tegen opheffing van het wapenembargo, indien nodig gebruik maken van dit vetorecht. De Verenigde Staten blijft hoe dan ook gebonden aan het wapenembargo dat door de Veiligheidsraad van de Verenigde Naties is ingesteld zolang de Veiligheidsraad niet besluit tot opheffing van voornoemd embargo. Tevens mag, gezien de inhoud van de amendementen bij het besluit, worden verwacht dat de kwestie van de opheffing van het wapenembargo door de VS opnieuw aan de VN-Veiligheidsraad zal worden voorgelegd. De directe gevolgen van een stemming in de Senaat voor het Amerikaanse regeringsbeleid lijken dan ook beperkt. </antwoord>
      <antwoord nummer="9">De Russische minister van Buitenlandse Zaken heeft tijdens de bijeenkomst in Londen gesteld alleen het politieke traject te ondersteunen, waarbij opheffing van de sancties tegen de Federale Republiek Joegoslavie¨ (Servie¨/Montenegro) voorop zou moeten staan, in ruil voor erkenning door de FRJ van Bosnie¨-Herzegowina. </antwoord>
      <antwoord nummer="10">De Nederlandse regering heeft reeds meerdere initiatieven genomen om te anticiperen op de opvang van de vluchtelingenstromen uit Bosnie¨. Zo is, geheel conform het regeringsbeleid om de opvang van ontheemden zoveel mogelijk in de regio te doen plaatsvinden, door de Nederlandse regering 5 miljoen dollar ter beschikking gesteld ten behoeve van de opvang en huisvesting van de ontheemden. Daarnaast heeft de Nederlandse regering zich sterk gemaakt voor het EU-besluit van 17 juli jl. om waar mogelijk hulp te bieden bij de opvang van de ontheemden. Indien zou blijken dat er ondanks deze maatregelen onvoldoende mogelijkheden zijn om voldoende opvang in de regio te realiseren, is het kabinetsbeleid gericht op een lastenverdeling (zgn. burden sharing) in Europees verband. Anticiperend op deze mogelijkheid heeft Nederland, samen met Duitsland en Oostenrijk, in juli het initiatief genomen om in het kader van de EU een concrete regeling voor lastenverdeling in te dienen ten vervolge op de door de Raad Justitie en Binnenlandse Zaken onlangs goedgekeurde resolutie over lastenverdeling. In dat kader zou opvang van een hogere instroom van Bosnische ontheemden dan thans het geval is in Nederland aan de orde kunnen zijn. Afhankelijk van de omvang van de instroom waarvoor Nederland zich dan geplaatst ziet, zal het mogelijk zijn deze ontheemden binnen de reguliere kaders op te vangen, danwel zal het Centraal Orgaan opvang Asielzoekers aanvullende maatregelen dienen te treffen. </antwoord>
      <antwoord nummer="11">Bij deze voldoen wij aan dit verzoek. </antwoord>
      <noten afkomstig="antwoord"/>
   </antwoorden>
</kvr>
