<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wijn (CDA) aan de staatssecretaris van Justitie over het vrij rondlopen van een Somalische vreemdeling die een gevaar kan opleveren voor de openbare orde of de volksgezondheid. (Ingezonden 28 januari 2000); Antwoord</item>
         <item attribuut="Bestand">33Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11268
</item>
         <item attribuut="Inhoud">Zie voor eerdere vragen Aanh. Hand. II, 1999-2000, nr. 595.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Criminaliteit Gezondheidszorg Openbare orde en veiligheid Vreemdelingen</item>
         <item attribuut="Vindplaats">Kamervragen met antwoord 1999-2000, nr. 896, Tweede Kamer</item>
         <item attribuut="Vraagnr_bij_indiening">2990005970</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Wijn</persoon>
         </item>
         <item attribuut="Datum_reaktie">2000-03-13</item>
         <item attribuut="Datum_indiening">2000-01-28</item>
         <item attribuut="Document-id">KVR11268</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1947" allpagenumbers="1947 1948 1949" vetnummer="2990005970" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11268" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="896" onderwerp="" indiendatum="2000-01-28">
         <vrager partij="CDA" oorsprong="parlement">Wijn</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="13 maart 2000), zie ook Aanhangsel Handelingen nr. 799, vergaderjaar 1999–2000">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Herinnert u zich uw antwoorden op de schriftelijke vragen van ondergetekende van 25 november 1999 inzake bovenvermeld onderwerp? <voetnoot nummer="1"/>
      </vraag>
      <vraag nummer="2">Wilt u alsnog antwoord geven op de vraag of u het acceptabel acht dat een vreemdeling die de aanzegging heeft gekregen Nederland te verlaten, die besmet is met het aidsvirus en met hepatitis-B, die veroordeeld is wegens verkrachting en wegens diefstal met geweld en vrijheidsberoving en die daarboven psychotisch is, vrij kan blijven rondlopen? </vraag>
      <vraag nummer="3">Acht u het verantwoord dat, juist in dit bijzondere geval van potentieel gevaar voor de openbare orde en de volksgezondheid, niet intensiever is gezocht naar mogelijkheden om betrokkene langer in detentie of opvang te houden, dan wel te verwijderen naar Somalië, temeer daar u stelt dat verwijdering naar Somalië wel mogelijk is? </vraag>
      <vraag nummer="4">Kunt u gemotiveerd aangeven of het onderhavige geval voldoet aan de voorwaarden die de Rechtseenheidskamer op 21 augustus 1997 heeft geformuleerd voor situaties waarin vreemdelingenbewaring langer mag duren dan zes maanden? </vraag>
      <vraag nummer="5" voetnoot="2">Kunt u gemotiveerd aangeven of op het onderhavige geval van toepassing is de passage op blz. 12 van de notitie Vreemdelingenbewaring <voetnoot nummer="2"/>, waarin u stelt: «De noodzaak echter, om de vreemdelingenbewaring onder bepaalde omstandigheden langer dan zes maanden te laten voortduren blijft bestaan»? Aan welke omstandigheden moet worden gedacht? </vraag>
      <vraag nummer="6">Wilt u alsnog antwoord geven op de vraag of er andere en voldoende opvangvoorzieningen zijn waarin dergelijke vreemdelingen kunnen worden geplaatst? </vraag>
      <vraag nummer="7">Als u stelt dat onvrijwillige opneming eindigt, wanneer de betrokken vreemdeling door geregeld medicijngebruik niet langer een gevaar vormt voor zichzelf en/of de omgeving, hoe reëel acht u het dan dat in dit specifieke geval, waarbij bovendien sprake is van iemand zonder vaste woon- of verblijfplaats, geregeld medicijngebruik is gegarandeerd? </vraag>
      <vraag nummer="8">Is het waar dat de desbetreffende vreemdeling destijds zelf te kennen heeft gegeven te willen worden opgenomen? </vraag>
      <vraag nummer="9">Acht u de risico’s die in het onderhavige geval zijn verbonden aan niet-regelmatig medicijnverbruik acceptabel? </vraag>
      <vraag nummer="10" voetnoot="3">Waarom is de motie <voetnoot nummer="3"/>waarin wordt gevraagd «te bewerkstelligen dat criminele illegalen na hun aanhouding worden vervolgd en bestraft, waarna zij ongewenst dienen te worden verklaard en in het verlengde daarvan vastgehouden totdat verwijdering uit ons land kan plaats hebben» nog in beraad? Hoe lang zal dit beraad nog duren? Wanneer zal de Kamer het standpunt van de regering over deze motie vernemen? </vraag>
      <vraag nummer="11">Bent u bereid actief te onderzoeken of de desbetreffende vreemdeling zich nog in Nederland bevindt en zo ja, bent u dan bereid tot zijn aanhouding over te gaan? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="595" documentjaargang="1999-2000">Aanhangsel Handelingen, nr. 595, vergaderjaar 1999–2000.</noot>
         <noot nummer="2" documenttype="Kamerstuk" kamerstuk-id="26 338" documentnummer="1">Kamerstuk 26 338, nr. 1</noot>
         <noot nummer="3" documenttype="Kamerstuk" kamerstuk-id="19 637" documentnummer="464">Kamerstuk 19 637, nr. 464</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">In beginsel vormt het feit dat een persoon leidt aan een levensbedreigende ziekte geen reden om die persoon van zijn vrijheid te beroven. Ditzelfde geldt voor een persoon die criminele feiten heeft gepleegd en daarvoor veroordeeld is en die vervolgens zijn straf heeft ondergaan. Ook het lijden aan een geestelijke stoornis kan op zichzelf niet tot vrijheidsberoving aanleiding geven. In het laatste geval is dit alleen mogelijk indien een dergelijk persoon vanwege die geestelijke stoornis een gevaar vormt voor zichzelf en/of zijn omgeving. Geen van deze omstandigheden vormen op zichzelf voldoende grond om over te gaan tot inbewaringstelling op grond van de vreemdelingenwet. Binnen de wettelijke kaders zie ik dan ook geen mogelijkheden om anders te handelen. </antwoord>
      <antwoord nummer="3, 4 en 5">Zoals aangegeven in de Notitie vreemdelingenbewaring (Tweede Kamer, vergaderjaar 1998–1999, 26 338, nr. 1) heeft zich in de jurisprudentie van de Rechtseenheidskamer (REK) een lijn ontwikkeld waarbij in een aantal situaties de vreemdelingenbewaring langer dan zes maanden kan duren. De REK oordeelde in dit verband dat het belang van de staat bij de verwijdering groter is dan het belang van de vreemdeling bij invrijheidstelling indien: 1) sprake is van ongewenstverklaring of zware criminele antecedenten, 2) de vreemdeling het onderzoek naar de vaststelling van de identiteit en nationaliteit frustreert, 3) de vreemdeling na de inbewaringstelling een of meerdere procedures ter verkrijging van een verblijfstitel is gaan voeren met het kennelijke doel om de uitzetting dan wel de verkrijging van een reisdocument te vertragen, 4) bij het bereiken van de termijn van zes maanden een aan zekerheid grenzende waarschijnlijkheid bestaat dat de vreemdeling op korte termijn wordt verwijderd. Ten tijde van de beantwoording van de eerdere vragen van het lid Wijn van 25 november 1999, is mij door de Immigratie- en Naturalisatiedienst (IND) gemeld dat in dit geval op voorhand moest worden aangenomen dat betrokkene niet binnen een acceptabele termijn kon worden verwijderd. Dit heeft geleid tot opheffing van de vreemdelingenbewaring. Verwijdering naar Somalië is weliswaar mogelijk als betrokkene meewerkt maar is juist in de praktijk gecompliceerd en vergt van alle betrokkenen grote inspanningen. </antwoord>
      <antwoord nummer="6">Indien betrokkene voldoet aan de criteria voor opneming ingevolge de Wet Bijzondere opnemingen in psychiatrische ziekenhuizen (Bopz) kan een inbewaringstelling of een rechterlijke machtiging tot opneming in een psychiatrisch ziekenhuis worden aangevraagd. Er dient dan sprake te zijn van een stoornis van de geestvermogens waardoor betrokkene gevaar voor zichzelf en/of anderen veroorzaakt, terwijl het gevaar niet door tussenkomst van personen of instellingen buiten een psychiatrisch ziekenhuis kan worden afgewend. Psychotische stoornissen vallen in beginsel onder het begrip stoornis van de geestvermogens. Voorwaarde voor het aanvragen van een machtiging is dat er een geneeskundige verklaring door een psychiater wordt afgegeven waaruit blijkt dat aan deze voorwaarden is voldaan. </antwoord>
      <antwoord nummer="7">Indien iemand onvrijwillig op basis van een rechterlijke machtiging of inbewaringstelling in een psychiatrisch ziekenhuis verblijft kan zich de situatie voordoen dat door het innemen van medicatie betrokkene niet langer gevaar doet veroorzaken. In deze gevallen kan de geneesheer-directeur besluiten om tot ontslag van de patiënt over te gaan. De geneesheer-directeur kan ook opteren voor een ontslag onder voorwaarden (artikel 47 Bopz). De voorwaarden moeten betrekking hebben op het gedrag van de patiënt. De voorwaarden kunnen bij voorbeeld inhouden: het regelmatig bezoeken van een hulpverlener en/of het innemen van medicatie of het gedogen dat medicatie wordt toegediend. Het verlenen van het (voorwaardelijk) ontslag is een verantwoordelijkheid van de geneesheer-directeur van de instelling waarin de betrokkene is opgenomen. </antwoord>
      <antwoord nummer="8">Uit het dossier van de IND blijkt dat de raadsman van betrokkene bij brief van 8 november 1999 heeft aangegeven dat hij zou proberen om via het Centraal orgaan Opvang Asielzoekers (COA) opvang voor betrokkene te regelen. Wellicht ten overvloede wijs ik er op dat opvang door het COA in een asielzoekerscentrum niet mogelijk is, gelet op de ongewenstverklaring van betrokkene. Ik verwijs daarvoor naar de beantwoording van vraag 6 van uw vragen van 25 november 1999. Andere aanwijzingen waaruit blijkt dat betrokkene zelf te kennen heeft gegeven dat hij wil worden opgenomen (in asielopvang of anderszins) bevat het IND-dossier niet. Ook in het dossier van de vreemdelingendienst is niets van die strekking aangetroffen. </antwoord>
      <antwoord nummer="9">Aangezien ik het medisch dossier van betrokkene niet ken en het oordeel daarover aan de medici moet worden gelaten, kan ik hierover geen oordeel geven. </antwoord>
      <antwoord nummer="10">Tijdens het Algemeen overleg met de vaste commissie voor Justitie van de Tweede Kamer op 9 februari 2000 heb ik reeds aangegeven het met de strekking van de motie, namelijk dat illegale criminelen vervolgd en bestraft dienen te worden, volledig eens ben. In mijn brief van 15 februari 2000, kenmerk 5006023/2000/DvB, heb ik ten aanzien van deze motie verder opgemerkt dat een betere afstemming tussen het strafrecht en het vreemdelingenrecht hiertoe van belang is en dat ik, samen met de Minister van Justitie, stappen onderneem om deze betere afstemming te bewerkstelligen. In genoemde brief heb ik toegezegd er naar te streven de Tweede Kamer hierover nog voor het meireces nader te informeren. </antwoord>
      <antwoord nummer="11">Betrokkene staat op grond van zijn ongewenstverklaring gesignaleerd in het nationale opsporingsregister (OPS) en in het internationale signaleringssysteem (SIS). Indien betrokkene in Nederland wordt aangetroffen, zal hij worden aangehouden en ter fine van uitzetting in bewaring worden gesteld. Daarenboven kan hij door het Openbaar Ministerie worden vervolgd op grond van overtreding van het bepaalde in artikel 197 Wetboek van Strafrecht (een vreemdeling die in Nederland verblijft, terwijl hij weet of ernstige reden heeft te vermoeden, dat hij op grond van een wettelijk voorschrift tot ongewenst vreemdeling is verklaard, wordt gestraft met een gevangenisstraf van ten hoogste zes maanden of geldboete van de derde categorie). </antwoord>
      <noten afkomstig="antwoord"/>
   </antwoorden>
</kvr>
