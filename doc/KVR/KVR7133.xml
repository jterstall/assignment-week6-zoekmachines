<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over een overeenkomst tussen SFB en Nationale Nederlanden. (Ingezonden 9 april 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7133
</item>
         <item attribuut="Inhoud">SFB= Sociaal Fonds Bouwnijverheid. Betreft vragen over onder andere het gebruik van persoonsgegevens van het SFB voor commerciële doeleinden.</item>
         <item attribuut="Rubriek">Sociale zekerheid (Overig) Staats- en bestuursrecht (Privacy)</item>
         <item attribuut="Trefwoorden">Persoonsregistratie Privacy Sociale verzekeringen</item>
         <item attribuut="Vindplaats">Kamervragen met antwoord 1997-1998, nr. 1241, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1998-05-19</item>
         <item attribuut="Datum_indiening">1998-04-09</item>
         <item attribuut="Document-id">KVR7133</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2539" allpagenumbers="2539 2540" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7133" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1241" onderwerp="" indiendatum="1998-04-9">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1998-05-19">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van de overeenkomst die op 3 april jl. werd gesloten tussen SFB en Nationale Nederlanden? <voetnoot nummer="1"/>
      </vraag>
      <vraag nummer="2">Hebt u kennis genomen van de bedenkingen van de Registratiekamer bij deze overeenkomst nu deze het risico inhoudt dat privé-gegevens van werknemers welke in het bezit zijn van SFB gebruikt zullen worden voor commerciële doeleinden door Nationale Nederlanden? Zo ja, deelt u deze mening van de Registratiekamer? Zo neen, om welke reden niet? </vraag>
      <vraag nummer="3">Bent u bereid, in afwachting van de komende gedachtenwisseling met de Kamer over de door u beloofde reactie op de desbetreffende rapporten van het CTSV over deze kwestie en over de door u meermalen toegezegde notitie over de toekomstige uitvoeringsorganisatie sociale verzekeringen na het jaar 2000, nu maatregelen te treffen waardoor verdere initiatieven (zoals SFB/Nationale Nederlanden) worden geblokkeerd? </vraag>
      <vraag nummer="4">Zo neen, waarom niet? Bestaat dan niet het gevaar dat de Kamer over enige tijd praat over de toekomstige organisatie van de sociale verzekeringswetgeving terwijl de structuur al feitelijk vorm heeft gekregen? Is er dan nog wel ruimte voor een werkelijke discussie? Vindt u dit een wenselijke ontwikkeling? SFB = Sociaal Fonds Bouwnijverheid </vraag>
      <noten afkomstig="vraag">
         <noot nummer="1" datum="1998-04-3" bron="NOS-journaal, 3 april jl., 20.00 uur, en Met het oog op morgen">NOS-journaal, 3 april jl., 20.00 uur, en Met het oog op morgen, 3 april 1998, 23.00 uur</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ik heb onlangs een brief van de Registratiekamer ontvangen waarin de Registratiekamer de vrees uitspreekt dat de samenwerking tussen SFB en ING/Nationale Nederlanden, die op termijn voorziet in de oprichting van een private uitvoeringsinstelling NN (onder verantwoordelijkheid van de SFB Groep) ertoe zal kunnen leiden dat de scheiding tussen publieke en commerciële dienstverlening en het daarmee samenhangende gegevensverkeer in ernstige mate onder druk komt te staan. Hetzelfde vreest de Registratiekamer voor het uitgangspunt dat gegevens in beginsel slechts mogen worden gebruikt voor de doeleinden waarvoor ze verzameld zijn. In de eerste plaats wil ik opmerken dat er in de periode tot 2000 geen nieuwe uitvoeringsinstellingen zullen opereren. De contracten tussen het Lisv en de uitvoeringsinstellingen lopen pas eerst per die datum af. De plannen voor samenwerking tussen SFB en Nationale Nederlanden op het terrein van de uitvoering van de werknemersverzekeringen zullen dan ook eerst geëffectueerd kunnen worden als meer duidelijkheid bestaat over de toekomstige uitvoeringsorganisatie. Voorts ben ik van oordeel dat de door de Registratiekamer genoemde uitgangspunten onverkort gehandhaafd moeten worden. Dat betekent dat persoonsgegevens die voor de uitvoering van de werknemersverzekeringen zijn verzameld, niet voor private activiteiten mogen worden verwerkt, tenzij daarvoor een wettelijke basis is geschapen. Deze voorwaarde vormt voor het kabinet ook het uitgangspunt bij de vormgeving van de toekomstige uitvoeringsorganisatie sociale verzekeringen. De Registratiekamer heeft mij geschreven gaarne in de gelegenheid te worden gesteld om advies uit te brengen over de hoofdlijnen van de toekomstige uitvoeringsorganisatie. Op 27 april 1998 heeft het kabinet een adviesaanvrage aan de Sociaal Economische Raad gezonden. Ook de Registratiekamer heb ik in de gelegenheid gesteld haar opvattingen over deze adviesaanvrage kenbaar te maken. </antwoord>
      <antwoord nummer="3">Ik wil er bij deze met nadruk op wijzen dat de uitvoeringsinstellingen zelf geen onderdeel kunnen zijn van commerciële ondernemingen. De erkenningscriteria, zoals neergelegd in de amvb op grond van artikel 60 van de OSV 1997, verbieden dat een uitvoeringsinstelling deelneemt in andere vennootschappen. Ook de genoemde samenwerking tussen SFB Groep en ING/Nationale Nederlanden heeft vooralsnog alleen betrekking op de zogenaamde B-poot, dat wil zeggen de private tak, van de SFB-groep. Het betreft onder andere activiteiten op het terrein van reïntegratie (in het kader van aanvullende verzekeringen) en het aanbieden van bancaire producten. Zoals hiervoor aangegeven zullen definitieve plannen over samenwerking op het terrein van de uitvoering van de sociale verzekeringen pas in een later stadium gemaakt kunnen worden. De huidige initiatieven zijn niet strijdig met de regelgeving. Ik zie daarom geen aanleiding om dergelijke initiatieven te blokkeren. </antwoord>
      <antwoord nummer="4">Zoals ik hiervoor heb aangegeven laat de OSV 1997 niet toe dat de uitvoeringsinstellingen opgaan in commerciële ondernemingen. De daadwerkelijke samenwerking die tot nu toe tot stand is gekomen, heeft louter betrekking op ondernemingen binnen het private deel van de holdings. Een werkelijke discussie over de positionering en de vormgeving van de uitvoeringsinstelling is dus zeker mogelijk en zal ook gevoerd worden. Voor het kabinet gaat het bij de te maken afwegingen over de toekomst van de uitvoeringsorganisatie van de werknemersverzekeringen uiteraard niet om het commerciële belang van private verzekeraars maar enkel en alleen om de vraag hoe de publieke zaak het beste kan worden gediend en hoe te allen tijde een rechtmatige uitvoering van de publieke taken kan worden gewaarborgd. </antwoord>
      <noten afkomstig="antwoord"/>
   </antwoorden>
</kvr>
