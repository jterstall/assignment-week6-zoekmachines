<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verhagen (CDA) aan de staatssecretaris van Buitenlandse Zaken over een referendum over EU-onderwerpen. (Ingezonden 7 september 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12265
</item>
         <item attribuut="Rubriek">Internationale betrekkingen (Europese Unie) Staats- en bestuursrecht (Grondrechten)</item>
         <item attribuut="Trefwoorden">EU Inspraak</item>
         <item attribuut="Vindplaats">Kamervragen met antwoord 1999-2000, nr. 1783, Tweede Kamer</item>
         <item attribuut="Vraagnr_bij_indiening">2990015460</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="CDA">Verhagen</persoon>
         </item>
         <item attribuut="Datum_reaktie">2000-09-11</item>
         <item attribuut="Datum_indiening">2000-09-07</item>
         <item attribuut="Document-id">KVR12265</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4005" allpagenumbers="4005 4006" vetnummer="2990015460" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12265" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1783" onderwerp="" indiendatum="2000-09-7">
         <vrager partij="CDA" oorsprong="parlement">Verhagen</vrager>
         <vraagt-aan>de staatssecretaris van Buitenlandse Zaken</vraagt-aan>
      </vraagdata>
      <antwoorddata antwoorddatum="2000-09-11">
         <antwoorder functie="staatssecretaris" ministerie="Buitenlandse Zaken">Benschop</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van het feit dat het kabinet in de oorspronkelijke voorstellen over de invoering van een correctief referendum de Europese Verdragen hiervan specifiek heeft uitgezonden? </vraag>
      <vraag nummer="2">Neemt u met uw uitspraken over een referendum voor EU-onderwerpen nu afstand van dit kabinetsstandpunt? </vraag>
      <vraag nummer="3">Meent u dat de oorverdovende stilte van de zijde van de regering omtrent het publieke debat over de voorstellen van Fisscher een bijdrage levert aan het vergroten van de betrokkenheid van de burgers bij Europa? </vraag>
      <vraag nummer="4">Hoe denkt u dat het nieuwe bilaterisme en netwerken ter voorbereiding van Europese besluiten dat u voorstaat zal kunnen bijdragen aan de openheid van het publieke debat over Europese onderwerpen en publieke verantwoording van politici? </vraag>
      <vraag nummer="5">Geeft u niet een valse voorstelling van zaken als u stelt dat over de toetreding van nieuwe lidstaten nog een referendum gehouden kan worden, gezien het besluit over de toetreding en de voorwaarden dat al in Helsinki door de Europese regeringsleiders met instemming van Nederland is genomen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1 en 2">Het oorspronkelijke grondwetsvoorstel tot invoering van een correctief referendum dat vorig jaar is verworpen, bevatte geen specifieke uitzondering voor de Europese verdragen. Het voorstel bevatte wel bepalingen over verdragen en volkenrechtelijke verplichtingen in het algemeen. In het voorstel was een uitzondering opgenomen voor wetsvoorstellen die uitsluitend strekken tot uitvoering van verdragen, besluiten van volkenrechtelijke organisaties of het Statuut. Deze uitzondering hield mede in dat wetsvoorstellen die uitsluitend strekken tot implementatie van Europese richtlijnen, niet referendabel zijn. Uitgangspunt van het wetsvoorstel was voorts dat de goedkeuring van verdragen, zowel de uitdrukkelijke goedkeuring als de stilzwijgende goedkeuring, referendabel was. Voor zover de genoemde uitzonderingsgrond voor de uitvoering van het Statuut van toepassing zou zijn op de goedkeuring van verdragen, bevatte het voorstel tevens een uitzondering op deze uitzondering. Die hield in dat verdragen die binnen het Koninkrijk alleen voor Nederland gelden, wel referendabel waren (Handelingen I 1998/99, blz. 1380–1381, 1399–1400). Een referendum over de goedkeuring van wijziging van de Europese verdragen, inclusief de uitbreiding met nieuwe lidstaten was derhalve op grond van dit voorstel wel mogelijk (Kamerstukken I 1998/99, 26 156, nr. 221a, blz. 7). Deze uitgangspunten zijn overgenomen in het grondwetsvoorstel inzake het correctief referendum dat de regering dit jaar heeft ingediend bij de Tweede Kamer (Kamerstukken II, 1999/2000, 27 033) en het tegelijkertijd ingediende wetsvoorstel houdende tijdelijke regels inzake het raadgevend correctief referendum (Kamerstukken II 1999/2000, 27 034). Ik wijs met name op de artikelen 89a, 89b, onder d en e, en artikel 89f van het grondwetsvoorstel en op de artikelen 6, 7 en 16 tot en met 21 van het wetsvoorstel en de bijbehorende onderdelen van de memorie van toelichting (Kamerstukken II 1999/2000, 27 034, nr. 3 , blz. 16–18) Mijn uitspraken stemmen overeen met de standpunten van het kabinet zoals verwoord in bovengenoemde stukken. De conclusies van het voorzitterschap naar aanleiding van de Europese Raad van Helsinki bevatten geen besluit dat in dit verband een rol speelt. Goedkeuring van wijzigingen van de Europese verdragen is referendabel volgens de genoemde voorstellen. Het voorgestelde referendum is blijkens zijn opzet een ultimum remedium, een noodrem waarvan de kiezers in uitzonderlijke gevallen gebruik kunnen maken. In algemene zin bevordert de regeling van het referendum dat regering en parlement door een open benadering de burgers zodanig betrekken bij de besluitvorming dat zij zich in de regel niet genoodzaakt zien gebruik te maken van het referendum. Wat betreft de uitbreiding beoogt de regering door een publiekscampagne, andere bijdragen aan het publiek debat en het afleggen van verantwoording de burgers te informeren en daarmee te betrekken bij een belangrijk Europees onderwerp. Het is van groot belang dat vragen die daarover bij de bevolking leven, tijdig en adequaat worden beantwoord, juist om de gevoelde noodzaak bij burgers voor een eventueel referendum te voorkomen. </antwoord>
      <antwoord nummer="3">In hoofdstuk 1 van de Staat van de Europese Unie, die op Prinsjesdag wordt aangeboden, zal de regering haar bijdrage leveren aan het publieke debat over de toekomst van de Europese integratie dat zowel op nationaal als Europees niveau gevoerd dient te worden. </antwoord>
      <antwoord nummer="4">Actieve voorbereiding van Europese besluitvorming, mede door bilaterale contacten van bewindspersonen, acht de regering zinvol. Op deze manier wordt de Europese besluitvorming minder bureaucratisch en meer een onderdeel van de verantwoordelijkheid van nationale regeringen. In het kader van bilaterale contacten is sprake van een uitwisseling van argumenten en standpunten die mede in de openbaarheid kan plaatsvinden. Bewindspersonen leggen daarover publiek verantwoording af. Op deze manier wint de voorbereiding van Europese besluitvorming in belangrijke mate aan slagvaardigheid, transparantie en democratische legitimiteit. </antwoord>
      <antwoord nummer="5">Deze vraag is hierboven beantwoord. </antwoord>
      <noten afkomstig="antwoord"/>
   </antwoorden>
</kvr>
