<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hamer en Dijsselbloem (beiden PvdA) aan de ministers van Onderwijs, Cultuur en Wetenschappen en van Binnenlandse Zaken en Koninkrijksrelaties over «extreem rechts» en vmbo-scholen. (Ingezonden 22 mei 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17971
</item>
         <item attribuut="Rubriek">Criminaliteit en openbare orde (Handhaving openbare orde) Voortgezet onderwijs (Leerlingen) Welzijn (Overig)</item>
         <item attribuut="Trefwoorden">Leerlingen Maatschappij en samenleving Openbare orde en veiligheid Vmbo</item>
         <item attribuut="Vindplaats">Kamervragen met antwoord 2002-2003, nr. 1450, Tweede Kamer</item>
         <item attribuut="Vraagnr_bij_indiening">2020311920</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Hamer</persoon>
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2003-06-18</item>
         <item attribuut="Datum_indiening">2003-05-22</item>
         <item attribuut="Document-id">KVR17971</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3029" allpagenumbers="3029 3030" vetnummer="2020311920" code="0203tkkvr1450" lopendefooter="Tweede Kamer, vergaderjaar 2002–2003, Aanhangsel" filenaam="KVR17971" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1450" onderwerp="" indiendatum="2003-05-22">
         <vrager partij="PvdA" oorsprong="parlement">Hamer</vrager>
         <vrager partij="PvdA" oorsprong="parlement">Dijsselbloem</vrager>
         <vraagt-aan>de ministers van Onderwijs, Cultuur en Wetenschappen en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2003-06-18">
         <antwoorder functie="minister" ministerie="Onderwijs, Cultuur en Wetenschappen">Van der Hoeven</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Schiet «extreem rechts» wortel op vmbo-scholen in middelgrote steden, zowel in als buiten de Randstad? <voetnoot nummer="1"/>
      </vraag>
      <vraag nummer="2">Gaat dit gepaard met bedreigingen, vernielingen en soms openlijke geweldpleging? Op welke wijze houdt u zich hiervan op de hoogte? </vraag>
      <vraag nummer="3">Hoe komt het dat deze vmbo’ers doorgaans geen lid zijn van extreem-rechtse groeperingen, maar wel goed zijn ingevoerd in deze extreem-rechtse ideeën? </vraag>
      <vraag nummer="4" voetnoot="2">Deelt u de mening van P. Boersma van de Besturenraad <voetnoot nummer="2"/>, dat het gevaarlijker en doordachter zou zijn indien men dit rechts-extremisme op havo en vwo zou tegenkomen? Zo ja, waarom? Zo neen, waarom niet? </vraag>
      <vraag nummer="5">Vindt u dat scholen elk hun eigen beleid moeten bedenken inzake kleding waarmee jongeren zich blijken te onderscheiden als extreem-rechts? </vraag>
      <vraag nummer="6">Welke stappen gaat u zetten teneinde het rechts-extremisme op het vmbo te bestrijden? </vraag>
      <noten afkomstig="vraag">
         <noot nummer="1" datum="2003-05-21" bron=" in: Algemeen Dagblad" titel="Extreem rechts gedijt op vmbo">«Extreem rechts gedijt op vmbo» in: Algemeen Dagblad, 21 mei 2003</noot>
         <noot nummer="2">De bestuursorganisatie van protestants-christelijke scholen</noot>
      </noten>
   </vragen>
   <antwoorden aantal="6">
      <antwoord nummer="1">Er zijn signalen dat zich op sommige VMBO-scholen spanningen voordoen tussen etnische groepen op het VMBO. Deze spanningen leiden overigens niet slechts tot confrontaties tussen autochtone en allochtone jongeren, maar ook tussen allochtone groepen onderling. Autochtone jongeren die de confrontatie zoeken met groepen van een andere etnische samenstelling, schermen in sommige gevallen met extreem rechtse symbolen. Hieruit kan weliswaar niet worden geconcludeerd dat extreem rechts «wortel schiet», maar wel dat sprake is van een verschijnsel dat serieuze aandacht verdient. </antwoord>
      <antwoord nummer="2">Ja, in sommige gevallen komt dat voor. Deze verschijnselen vallen onder het beleid inzake veiligheid op scholen. Dit veiligheidsbeleid wordt beschouwd als een belangrijk kwaliteitskenmerk van het onderwijs. Daarom zal dit thema in 2003 op systematische wijze onderdeel uitmaken van het toezichtskader van de inspectie voor het onderwijs. Via de inspectie houd ik mij van alle aspecten van veiligheid op scholen, inclusief de hier genoemde, op de hoogte. Daarnaast wordt door de AIVD onderzoek naar racistisch gemotiveerd geweld uitgevoerd. Dit betreft onderzoek in het algemeen en niet specifiek toegespitst op het onderwijs. </antwoord>
      <antwoord nummer="3">Het merendeel van de jongeren dat op hun school of in hun woonomgeving uiting geeft aan extreem rechtse ideeën, heeft slechts een geringe interesse in «de politiek» en koestert geen ambitie deel uit te maken van een politieke organisatie. Hun attitude jegens vreemdelingen komt veelal niet voort uit politiek-ideologische motieven, als wel uit een negatieve visie op de multiculturele samenleving. De kennis die deze jongeren hebben van extreem rechts gedachtegoed is meestal afkomstig van internet. </antwoord>
      <antwoord nummer="4">Ik beschik niet over de gegevens die deze stelling kunnen bevestigen of tegenspreken. </antwoord>
      <antwoord nummer="5">Ja. Scholen zijn zelf verantwoordelijk voor het creëren van een veilig schoolklimaat. De meeste scholen voeren tegenwoordig al dan niet structureel veiligheidsbeleid. Beleid inzake kleding waarmee jongeren zich als extreem rechts onderscheiden past in een dergelijk beleid. Het is aan de school in welke mate en op welke wijze beleid omtrent kleding gevoerd wordt. Scholen kunnen daarbij leren van elkaars ervaringen. Het ministerie ondersteunt en faciliteert scholen zoveel mogelijk om een veilig schoolklimaat te bewerkstelligen. </antwoord>
      <antwoord nummer="6">Er zijn reeds stappen gezet, stappen overigens die nadrukkelijk uitgaan van de eigen verantwoordelijkheid van de scholen op dit punt. Scholen zijn bijvoorbeeld verplicht een klachtenregeling en een klachtencommissie in te stellen, waarbij klachten over discriminatie kunnen worden gemeld. Daarnaast is in de Wet op het Voortgezet Onderwijs opgenomen dat het onderwijs er mede van uitgaat dat leerlingen opgroeien in een multiculturele samenleving. Ook in de kerndoelen komt het omgaan met verschillen in een multiculturele samenleving expliciet aan bod. De Inspectie voor het Onderwijs ziet erop toe dat scholen de kerndoelen aanbieden. Scholen hebben verder de mogelijkheid gebruik te maken van het aanbod van organisaties die zich richten op het tegengaan van discriminatie. Vanuit OCW worden verschillende projecten gesubsidieerd die tot doel hebben discriminatie tegen te gaan, zoals het project Be Smart Be Tolerant van de stichting Tolerance Unlimited en de Actieweek tegen Racisme van de stichting Nederland Bekent Kleur. Het is aan de school gebruik te maken van deze programma’s en aanpakken. </antwoord>
      <noten afkomstig="antwoord"/>
   </antwoorden>
</kvr>
