<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jense (Leefbaar Nederland) aan de minister van Binnenlandse Zaken en Koninkrijksrelaties over een andere datum voor de verkiezingen in 2003. (Ingezonden 30 oktober 2002); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16687
</item>
         <item attribuut="Inhoud">Vragen over een nieuwe verkiezingsdatum, nadat het Kabinet is gevallen.</item>
         <item attribuut="Rubriek">Staats- en bestuursrecht (Kiesrecht) Staats- en bestuursrecht (Parlement)</item>
         <item attribuut="Trefwoorden">Tweede Kamer Verkiezingen</item>
         <item attribuut="Vindplaats">Kamervragen met antwoord 2002-2003, nr. 345, Tweede Kamer</item>
         <item attribuut="Vraagnr_bij_indiening">2020302450</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="Leefbaar Nederland">Jense</persoon>
         </item>
         <item attribuut="Datum_reaktie">2002-11-14</item>
         <item attribuut="Datum_indiening">2002-10-30</item>
         <item attribuut="Document-id">KVR16687</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="725" allpagenumbers="725" vetnummer="2020302450" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16687" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="345" onderwerp="" indiendatum="2002-10-30">
         <vrager partij="Leefbaar Nederland" oorsprong="parlement">Jense</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-11-14">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1">Bent u ongerust over het opkomstpercentage bij de verkiezingen op woensdag 22 januari a.s.? Zo ja, waarom? Zo nee, waarom niet? </vraag>
      <vraag nummer="2">Bent u ertoe bereid om evenals veel Europese landen de verkiezingen op een zondag plaats te laten vinden en de verkiezingsdatum te verschuiven naar zondag 26 januari 2003 zodat meer kiesgerechtigden in de gelegenheid zijn hun stem uit te brengen? Zo nee, wat zijn uw bezwaren tegen het houden van verkiezingen op zondag? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Het opkomstpercentage bij verkiezingen wordt – zo is uit onderzoek gebleken – door vele factoren beïnvloed. De belangrijkste daarvan betreffen de interesse van de burger in de politiek en in de politieke partijen. Deze factoren laten zich moeilijk voorspellen, zodat u van mij geen voorspelling kunt verwachten over een mogelijk opkomstpercentage. Door het ministerie van Binnenlandse Zaken en Koninkrijksrelaties wordt overigens ten behoeve van de Tweede Kamerverkiezingen op 22 januari 2003 een aparte voorlichtingscampagne georganiseerd met het doel om de kiezers attent te maken op het belang om gebruik te maken van hun stemrecht. </antwoord>
      <antwoord nummer="2">Bij koninklijk besluit van 1 november 2002, Stcrt. 214, is de datum van kandidaatstelling voor de verkiezing van leden van de Tweede Kamer vastgesteld op dinsdag 10 december 2002. Ingevolge artikel J 1, eerste lid, van de Kieswet valt de dag der stemming dan op woensdag 22 januari 2003. Op grond van artikel G 1, eerste lid, van de Kieswet was het mogelijk tot en met 28 oktober jl. (43 dagen voor de dag der stemming) voor politieke partijen hun naam te laten registreren voor de verkiezingen van 22 januari 2003. Indien de datum van de verkiezingen thans op drie dagen later zou worden bepaald, dan zou achteraf ten onrechte de registratietermijn voor de namen van politieke partijen drie dagen te vroeg zijn gesloten. Immers in dat geval zouden politieke partijen tot en met 31 oktober de gelegenheid hebben gehad om hun naam te laten registreren. Dit effect vind ik uit een oogpunt van rechtszekerheid en helderheid van de verkiezingsprocedure onwenselijk. Om die redenen acht ik het dan ook niet juist om thans nog wijziging aan te brengen in de vastgestelde verkiezingsdatum. Uit de vraag zou voorts de veronderstelling afgeleid kunnen worden dat op zondag meer kiesgerechtigden hun stem zouden uitbrengen dan op andere dagen. Dat is op zich een veronderstelling maar geen bewezen stelling. Tot nu toe is daarnaast in Nederland geen keuze gemaakt ten gunste van de zondag, omdat dit voor de uitvoering onpraktisch is. Op doordeweekse dagen is het voor gemeenten eenvoudiger om de verkiezingen te organiseren in verband met de beschikbaarheid van gemeentelijk personeel. Tot slot is het traditie in Nederland om uit respect voor de geloofsovertuiging van degenen die de zondag als rustdag beschouwen, de zondag niet als verkiezingsdag te gebruiken. Het aanwijzen van de zondag als verkiezingsdatum zou immers betekenen dat degenen, die deze geloofsovertuiging belijden, niet kunnen stemmen en geen zitting in een stembureau kunnen nemen. </antwoord>
      <noten afkomstig="antwoord"/>
   </antwoorden>
</kvr>
