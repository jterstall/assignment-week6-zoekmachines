<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over het aanbod van een «cash subsidy» van de gemeente Den Haag aan een Amerikaans bedrijf op voorwaarde van vestiging in Den Haag. (Ingezonden 7 juni 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1747
</item>
         <item attribuut="Rubriek">Bedrijfsleven en industrie (Ondernemingen) Bedrijfsleven en industrie (Subsidies)</item>
         <item attribuut="Trefwoorden">Ondernemingen Subsidies</item>
         <item attribuut="Vindplaats">Kamervragen met antwoord 1994-1995, nr. 1092, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1995-08-01</item>
         <item attribuut="Datum_indiening">1995-06-07</item>
         <item attribuut="Document-id">KVR1747</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2249" allpagenumbers="2249 2250" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1092" onderwerp="" indiendatum="1995-06-7">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1 augustus 1995), zie ook Aanhangsel Handelingen, nr. 977, Vergaderjaar 1994–1995">
         <antwoorder functie="staatssecretaris" ministerie="Economische Zaken">Van Dok-Van Weele</antwoorder>
         <mede-antwoorder>de staatssecretaris van Binnenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kunt u het aanbod van een «cash subsidy» van de gemeente Den Haag aan het Amerikaanse bedrijf Software Support Inc. op voorwaarde van vestiging van het bedrijf in Den Haag in plaats van in Leiden, terwijl het bedrijf reeds een huurovereenkomst had getekend in de gemeente Leiden? <voetnoot nummer="1"/>
      </vraag>
      <vraag nummer="2">Bestaat 250.000 gulden van de aangeboden «cash subsidy» uit gemeentelijke middelen van de gemeente Den Haag? </vraag>
      <vraag nummer="3">Vindt u het acceptabel, dat een gemeente die de artikel 12-status heeft aangevraagd een bedrijf f 250 000,– biedt voor vestiging? Vindt u het u¨berhaupt acceptabel, dat welke gemeente dan ook een bedrijf geldt biedt op voorwaarde dat het bedrijf zich in de betreffende gemeente vestigt? </vraag>
      <vraag nummer="4">Is het geen verspilling van gemeenschapsgeld indien een gemeente een bedrijf geldt biedt om zich in die gemeente te vestigen, terwijl dat niets toevoegt aan de werkgelegenheid voor Nederland of de regio? Vindt u dit acceptabel? Zo neen, welke stappen bent u voornemens hiertegen te ondernemen? </vraag>
      <vraag nummer="5">Profiteren niet in feite alle´e´n de bedrijven van dergelijke praktijken? </vraag>
      <vraag nummer="6">Dreigt bij dergelijke werkwijzen van gemeenten niet het gevaar, dat bedrijven die zich willen vestigen gemeenten tegen elkaar uitspelen? </vraag>
      <vraag nummer="7">Heeft dit bedrijf mede dankzij bemiddeling van het Commissariaat voor Buitenlandse Investeerders in Nederland (CBIN) van het ministerie van Economische Zaken gekozen voor vestiging in Nederland? Is het niet verstandiger een bedrijf door het CBIN te laten begeleiden tot het moment van ree¨le vestiging, zulks om dergelijke praktijken te voorkomen? </vraag>
      <noten afkomstig="vraag">
         <noot nummer="1" datum="1995-06-6" bron="NOVA ">NOVA , 6 juni 1995</noot>
      </noten>
   </vragen>
   <antwoorden aantal="4">
      <antwoord nummer="1 en 2">Het is mij bekend dat er in kringen van de gemeente Den Haag overwogen is het bedrijf een subsidie aan te bieden van f 250 000. De besluitvorming binnen Den Haag over deze aangelegenheid is overigens nog niet afgerond. Zo zal, naar verwachting in september a.s., de gemeenteraad zich er nog over moeten uitspreken. </antwoord>
      <antwoord nummer="3, 4 en 5">Het aanvragen van de artikel 12-status ontneemt de gemeente niet haar autonomie. Dit betekent dat de gemeente in beginsel vrij blijft in de aard en wijze van besteding van gemeentelijke middelen. De gemeente is evenwel gebonden zich gedurende de periode van de artikel-12 status te onthouden van maatregelen die er toe leiden dat de uitgaven onnodig worden opgevoerd en de inkomsten worden verlaagd, met andere woorden er voor te waken dat de financie¨le positie zich verslechtert. De Inspectie Financie¨n Lagere Overheden van het departement van Binnenlandse Zaken, die de artikel 12-aanvraag van de gemeente Den Haag momenteel in behandeling heeft, ziet hierop toe. De door Den Haag eventueel te verstrekken subsidie komt ten laste van het zgn. «wervingsfonds». Dit fonds wordt jaarlijks gevoed door middel van een bijdrage van de gemeente. De jaarlijkse storting past binnen het financieel kader dat lopende die artikel 12-situatie op de gemeente Den Haag van toepassing is. Zolang de gemeente binnen deze vastgestelde financie¨le ruimte blijft, is zij vrij in de wijze van besteding. Gezien het feit dat de gemeente – behoudens medebewind – autonoom is in de uitoefening van haar takenpakket, acht ik het principieel onjuist uitspraken te doen over de wijze waarop de gemeenten hun vrij besteedbare middelen zouden dienen aan te wenden. Wel merk ik op, dat ook gemeenten moeten blijven binnen hetgeen bepaald is in de artikelen 92 en 93 van het EG-verdrag. Een circulaire aan de gemeentebesturen daaromtrent is in voorbereiding. Ten aanzien van de aansprakelijkheid van financie¨le stimulansen als zodanig merk ik op dat in het algemeen het lokale/regionale vestigingsklimaat voor bedrijven vele facetten kent: kwaliteit en prijs van bedrijfsterreinen, beschikbaarheid en planning daarvan, bereikbaarheid en infrastructuur, bekend zijn met problemen en kansen van reeds aanwezige bedrijven en daar zoveel mogelijk op inspelen, nieuwkomers helpen bij (snel) doorlopen van procedures, het goed laten functioneren van de arbeidsmarkt via opleiding en training, e.d. Vanzelfsprekend zijn daar voor gemeenten en provincies, die op deze punten beleid voeren, kosten aan verbonden en wordt bedrijvigheid en werkgelegenheid erdoor gefaciliteerd. Voor de ontwikkeling van een goed vestigingsklimaat is het een goede zaak dat gemeenten zich in genoemde opzichten proberen te onderscheiden van elkaar. In dit specifieke geval gaat het om het overwegen van een aanbod op een moment dat een bedrijf al voor e´e´n vestigingsplaats in Nederland gekozen heeft. Een dergelijke gang van zaken moet in beginsel worden voorkomen. </antwoord>
      <antwoord nummer="6">Het getuigt van goed koopmanschap van bedrijven dat zij de grenzen van de mogelijkheden op dit vlak onderzoeken. Het getuigt eveneens van goed koopmanschap als gemeenten zich daartoe niet laten verleiden. </antwoord>
      <antwoord nummer="7">Het CBIN is inderdaad betrokken geweest bij het besluitvormingsproces van het bedrijf Software Support Inc. ten aanzien van het vestigingsland. Het bedrijf is geı¨nformeerd over Nederland. Ook is voor en met het bedrijf een zogeheten Fact Finding Trip georganiseerd langs diverse locaties, w.o. Leiden en Den Haag. Een Fact Finding Trip (FFT) dient ertoe een potentie¨le investeerder te laten zien wat Nederland kan bieden als het om realisatie van zijn investeringsplan gaat. Zo worden bezoeken gebracht aan bedrijfsterreinen en/of bestaande bedrijfspanden; contacten worden gelegd met mogelijke dienstverleners en toeleveranciers; bedrijven uit hetzelfde land van herkomst wordt gevraagd te vertellen hoe het hen in Nederland bevalt. Ook contacten met regionale ontwikkelingsmaatschappijen, provincies, gemeenten en consultants maken deel uit van een FFT. Bedrijven maken uiteindelijk ze`lf de keuze. Zodra een bedrijf voor een Nederlandse locatie heeft gekozen, is het aan de betreffende regionale en locale partijen om het vervolgtraject (implementatie) verder te begeleiden. Over de wijze van samenwerken bij het aantrekken van buitenlandse investeringen (w.o. begeleiding van bedrijven nadat die voor Nederland gekozen hebben) vindt daarnaast periodiek overleg plaats tussen het CBIN en de regionale ontwikkelingsmaatschappijen, provincies en stedelijke knooppunten. Ee´n van de elementen daarbij is dat concurrentie tussen gemeenten gezond is zolang een bedrijf nog niet voor een Nederlandse locatie gekozen heeft. In onderhavig geval is een en ander niet volgens deze lijn verlopen. Het door u aangehaalde optreden beschouw ik als zodanig uniek dat aanpassing van de hiervoor omschreven werkwijze niet in de rede ligt. </antwoord>
      <noten afkomstig="antwoord"/>
   </antwoorden>
</kvr>
