<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Stroeken (CDA), Schimmel (D66) en De Vries (VVD) aan de staatssecretarissen van Financiën en van Sociale Zaken en Werkgelegenheid, dhr. Hoogervorst, over zelfstandige IT'ers. (Ingezonden 14 april 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9496
</item>
         <item attribuut="Inhoud">De vragen hebben onder meer te maken met rechtsonzekerheid (status) voor freelancers.</item>
         <item attribuut="Rubriek">Inkomen en rechtspositie (Arbeidsovereenkomsten en CAO's) Sociale zekerheid (Overig)</item>
         <item attribuut="Trefwoorden">Arbeidsovereenkomsten Informatietechnologie Sociale verzekeringen</item>
         <item attribuut="Vindplaats">Kamervragen met antwoord 1998-1999, nr. 1489, Tweede Kamer</item>
         <item attribuut="Vraagnr_bij_indiening">2989911480</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Stroeken</persoon>
            <persoon partij="D66">Schimmel</persoon>
            <persoon partij="VVD">De Vries</persoon>
         </item>
         <item attribuut="Datum_reaktie">1999-06-04</item>
         <item attribuut="Datum_indiening">1999-04-14</item>
         <item attribuut="Document-id">KVR9496</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2973" allpagenumbers="2973 2974" vetnummer="2989911480" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9496" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1489" onderwerp="" indiendatum="1999-04-14">
         <vrager partij="CDA" oorsprong="parlement">Stroeken</vrager>
         <vrager partij="D66" oorsprong="parlement">Schimmel</vrager>
         <vrager partij="VVD" oorsprong="parlement">De Vries</vrager>
         <vraagt-aan>de staatssecretarissen van Financiën en van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="4 juni 1999), zie ook Aanhangsel Handelingen nr. 1384, vergaderjaar 1998–1999">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het artikel «Status zelfstandige IT’er mistiger dan ooit»? <voetnoot nummer="1"/>
      </vraag>
      <vraag nummer="2">Deelt u de in bedoeld artikel verkondigde mening dat de begrippen «zelfstandigheid» en «gezagsverhouding» in het licht van de sociale zekerheidswetten onduidelijk zijn en rechtsonzekerheid voor «freelancers» met zich meebrengen? </vraag>
      <vraag nummer="3">Vindt u dat het LISV convenanten (als het convenant met de interimmanagers) zou moeten sluiten met de verschillende groepen op freelancers? </vraag>
      <vraag nummer="4">Meent u dat het gelijkheidsbeginsel met zich meebrengt dat voor alle freelancers dezelfde uitleg aan de begrippen «zelfstandigheid» en «gezagsverhouding» wordt gegeven? </vraag>
      <noten afkomstig="vraag">
         <noot nummer="1" datum="1999-03-12" bron="Automatisering Gids,">Automatisering Gids,, 12 maart 1999</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Deze kwestie is reeds aan de orde geweest in de vragen die op 11 december 1997 door het lid Van Nieuwenhoven (PvdA) zijn ingezonden, en door de voormalige Staatssecretaris van Sociale Zaken en Werkgelegenheid, de heer De Grave, op 11 februari 1998 zijn beantwoord. Ik moge verwijzen naar de Kamerstukken Tweede Kamer, vergaderjaar 1997–1998, Aanhangsel van de Handelingen nr. 644, de vragen 1 t/m 5 en 7, en de daarop gegeven antwoorden. Uit die antwoorden blijkt dat in het kader van de werknemersverzekeringswetten het begrip «freelancer» niet bekend is. Uit die antwoorden blijkt ook dat bij wijze van uitgangspunt degenen die een dienstbetrekking vervullen, verplicht verzekerd zijn voor de werknemersverzekeringswetten en dat voor het vervullen van een dienstbetrekking het staan onder werkgeversgezag een belangrijke factor is. Voorts kwam naar voren dat ook diverse andere arbeidsverhoudingen onder bepaalde voorwaarden met een dienstbetrekking zijn gelijkgesteld, zodat ook aan die arbeidsverhoudingen verzekeringsplicht voor de werknemersverzekeringen verbonden is. Een van die voorwaarden is dat het niet mag gaan om arbeid als zelfstandige. De vraag of van zelfstandigheid sprake is kan dus pas aan de orde komen nadat gebleken is dat de te beoordelen arbeidsverhouding geen dienstbetrekking is. De rechter heeft in jarenlange jurisprudentie uitgemaakt dat de vraag of van werkgeversgezag dan wel van zelfstandigheid sprake is, voor ieder geval apart moet worden beoordeeld aan de hand van de wijze waarop de partijen feitelijk met elkaar omgaan, waarbij zonodig door juridische constructies moet worden «heengekeken». De rechter heeft ook vanaf het prille begin van de werknemersverzekeringen criteria ontwikkeld die terzake richtinggevend kunnen zijn. Daar komt nog bij dat het partijen altijd vrij staat om de uitvoeringsinstelling terzake van de manier waarop zij ten opzichte van elkaar functioneren, een beslissing te vragen over de verzekeringsplicht. Deze beslissing brengt voor partijen in ieder geval duidelijkheid met zich voor de voorgelegde situatie en kan, afhankelijk van de inhoud, aanleiding zijn om het onderlinge functioneren anders vorm te geven. Ik meen daarom dat niet zozeer sprake is van onduidelijkheid en rechtsonzekerheid over de verzekeringsplicht. </antwoord>
      <antwoord nummer="3">Zoals bekend is het LISV een zelfstandig bestuursorgaan. De uitvoering van de werknemersverzekeringswetten betreft een zelfstandige taak van het LISV. Daar hoort ook de beoordeling van de verzekeringsplicht bij. In dat kader kan het LISV, bijvoorbeeld voor de toepassing van begrippen als «gezagsverhouding» en «zelfstandigheid», beleidsregels opstellen, onder meer op basis van convenanten. Het LISV heeft dit in een aantal gevallen ook gedaan. Die regels kunnen worden getoetst door de rechter. Het is mij bekend dat waar het LISV mogelijkheden ziet om door middel van beleidsregels de uitvoering van de werknemersverzekeringen op onderdelen te verhelderen, zij dit ook doet. In dit verband wijs ik op enkele convenanten op experimentele basis die op dit gebied tot stand zijn gekomen, zoals het convenant in de audiovisuele sector en het convenant voor medisch waarnemers. Voor de goede orde wijs ik erop dat ten aanzien van de interimmanagers geen sprake is van een convenant maar van een door het Lisv getroffen beleidsbesluit, dat op 1 september 1998 in werking is getreden. </antwoord>
      <antwoord nummer="4">Het gelijkheidsbeginsel brengt met zich dat gelijke gevallen gelijk moeten worden behandeld. In de manier waarop partijen in de praktijk met elkaar omgaan doet zich echter een grote verscheidenheid voor. Zoals in het antwoord op vraag 2 al is aangegeven, wordt de vraag of sprake is van een arbeidsverhouding met gezagsverhouding of van zelfstandigheid beantwoord aan de hand van de feitelijke omstandigheden waaronder arbeid wordt verricht. Bij die beoordeling worden tal van aspecten in aanmerking genomen, zoals de gehoudenheid om opdrachten of aanwijzingen te volgen, het door anderen in loondienst verrichten van hetzelfde werk, de al dan niet ondergeschikte positie tot de wederpartij, de vrijheid om de werkzaamheden zelf in te vullen, het lopen van ondernemersrisico, het gebruik van eigen materiaal en het hebben van meerdere opdrachtgevers. Omdat zich tussen diverse branches grote verschillen kunnen voordoen in de wijze waarop de werkzaamheden worden verricht, kan aan de onderscheiden aspecten ook niet altijd hetzelfde gewicht worden toegekend. Algemene, voor alle beroepen en branches geldende definities met een onderscheidend karakter zijn dan ook niet te geven. </antwoord>
      <noten afkomstig="antwoord"/>
   </antwoorden>
</kvr>
