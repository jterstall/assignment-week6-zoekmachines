<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid B. M. de Vries (VVD) over de premiesplitsingsproblematiek van artikel 13 Wet Successierecht 1956. (Ingezonden 24 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4582
</item>
         <item attribuut="Inhoud">Vragen over de stand van zaken bij de fiscale behandeling van gemengde verzekeringen (zoals ook de spaarhypotheken) in het kader van de Successiewet.</item>
         <item attribuut="Rubriek">Belastingen (Schenkings- en successierechten)</item>
         <item attribuut="Trefwoorden">Levensverzekeringen Successiebelasting</item>
         <item attribuut="Vindplaats">Kamervragen met antwoord 1996-1997, nr. 892, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">B. M. de Vries</persoon>
         </item>
         <item attribuut="Datum_reaktie">1997-03-20</item>
         <item attribuut="Datum_indiening">1997-02-24</item>
         <item attribuut="Document-id">KVR4582</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1825" allpagenumbers="1825 1826" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="892" onderwerp="" indiendatum="1997-02-24">
         <vrager partij="VVD" oorsprong="parlement">B. M. de Vries</vrager>
         <vraagt-aan/>
      </vraagdata>
      <antwoorddata antwoorddatum="1997-03-20">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is de stand van zaken bij de premiesplitsingsproblematiek van artikel 13 Successiewet 1956? <voetnoot nummer="1"/>
      </vraag>
      <vraag nummer="2">Deelt u de mening, dat onder andere vanwege de rechtszekerheid op zeer korte termijn duidelijkheid moet ontstaan over de fiscale behandeling van gemengde verzekeringen (zoals ook de spaarhypotheken) in het kader van de Successiewet? </vraag>
      <vraag nummer="3" voetnoot="1">Deelt u de mening, dat het onaanvaardbaar zou zijn als mensen met een spaarhypotheek, waarbij bijvoorbeeld de betaling van de premies van een gezamenlijke rekening zijn betaald, bij overlijden geconfronteerd zouden worden met een heffing van successierecht? Deelt u de mening, dat heffing van sucessierecht in dit soort gevallen tot grote onrust zal leiden? 4a Bent u nog steeds van mening dat voor de overgangsregeling voor bestaande polissen voor het verleden een aanvaardbare oplossing mogelijk moet zijn? <voetnoot nummer="1"/>4b Is over de overgangsregeling inmiddels overeenstemming bereikt met verzekeraars en/of overige belanghebbenden? Zo ja, kunt u aangeven wat de strekking daarvan is? Zo neen, op welke punten bestaan dan nog problemen? </vraag>
      <vraag nummer="5">Is in het te publiceren beleid nog niet voor alle situaties en producten een adequate oplossing gevonden? Bent u bereid om, indien daar in de praktijk behoefte aan bestaat, het alsdan gepubliceerde beleid aan te passen om ook voor producten van levensverzekeringen (met name universal-life en unit-linked producten) waarbij premiesplitsing wordt toegepast, de problemen praktisch op te lossen? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="926">Aanhangsel Handelingen, nr. 926, Vergaderjaar 1994–1995.</noot>
      </noten>
   </vragen>
   <antwoorden aantal="3">
      <antwoord nummer="1 en 2">Ik ben voornemens deze maand een beleidsmededeling inzake artikel 13 van de Successiewet 1956, en meer in het bijzonder premiesplitsing, te publiceren. </antwoord>
      <antwoord nummer="3">Een spaarhypotheek is een hypotheek, waarbij de hypothecaire geldlening is gekoppeld aan een levensverzekering. Doorgaans betreft het een gemengde verzekering die tot uitkering komt op de einddatum van die verzekering (deze valt normaal gesproken samen met het moment waarop de lening moet worden afgelost) indien de verzekerde in leven is, dan wel bij overlijden van de verzekerde vóór die einddatum. In het eerste geval (de uitkering bij leven) komt heffing van successierecht niet aan de orde, in het tweede geval (de uitkering bij overlijden) kan heffing van successierecht wel aan de orde komen. Wat dit betreft wordt een overlijdensuitkering krachtens een levensverzekering, welke is gekoppeld aan een hypothecaire lening voor de heffing van successierecht niet anders behandeld dan een dergelijke uitkering die niet dient ter aflossing van een dergelijke lening. Of de uitkering bij overlijden belast is met successierecht is afhankelijk van de vraag of er ter zake van die uitkering iets is onttrokken aan het vermogen van de erflater. Hiervoor is van belang wie de premie verschuldigd was voor de uitkering bij overlijden, alsmede wie de premie draagt op grond van het huwelijksgoederenregime. Het is voor de heffing van successierecht niet van belang van welke rekening (bijvoorbeeld een gezamenlijke rekening) de betaling van de premies is geschied. Door middel van de te publiceren beleidsmededeling wordt naar mijn oordeel voldaan aan de vraag naar meer rechtszekerheid ter zake. 4a Ja. 4b Over de overgangsregeling is overleg gevoerd met het Verbond van Verzekeraars. Op verzoek van de verzekeraars is de overgangsregeling nog op een enkel punt aangepast. Thans bestaat er ten aanzien van de inhoud van die regeling een zeer grote mate van overeenstemming met de verzekeraars. Voor een aantal verzekeraars geldt het praktische bezwaar dat polissen met een premiesplitsing niet als zodanig herkenbaar zijn in hun administratie. Door middel van een mailing aan de verzekeringnemers van een gemengde verzekering kunnen deze polissen evenwel getraceerd worden. Verder geldt dan voor deze verzekeraars hetzelfde als voor de andere verzekeraars die de bedoelde polissen wel uit hun administratie kunnen lichten. De regeling houdt in grote lijnen in dat wanneer met betrekking tot een bestaande polis een premiesplitsing is overeengekomen en deze premiesplitsing niet voldoet aan de criteria die genoemd zijn in de te publiceren beleidsmededeling, de mogelijkheid wordt geboden dat de polis in overeenstemming wordt gebracht met die criteria. Voor het herstel van de polis zal de regeling een ruime termijn bieden. De regeling houdt tevens in dat in geval van herstel binnen die termijn geen verrekening van (te veel of te weinig verschuldigde) premie hoeft plaats te vinden tussen de premieplichtigen. Komt een dergelijke gewijzigde polis door overlijden tot uitkering, dan zal de beoordeling van de vraag of successierecht verschuldigd is, geschieden aan de hand van de polis zoals die luidde na wijziging. </antwoord>
      <antwoord nummer="5">Het te publiceren beleid kan in beginsel worden toegepast op alle vormen van gemengde verzekeringen. In de beleidsmededeling wordt voor een aantal specifieke verzekeringsvormen aangegeven aan welke criteria een premiesplitsing moet voldoen. Naar de inschatting van het Verbond van verzekeraars valt ten minste 90% van de polissen waarin premiesplitsing is overeengekomen onder deze verzekeringsvormen. Daarnaast is met het oog op het resterende deel van de polissen waarin premiesplitsing mogelijk is of wordt overeengekomen (waaronder universal-life en unit-linked verzekeringen), mede op verzoek van het Verbond nog een algemene aanwijzing gegeven voor de wijze van premiesplitsing. Uiteraard streef ik ernaar om indien nodig tot praktische oplossingen te komen. </antwoord>
      <noten afkomstig="antwoord"/>
   </antwoorden>
</kvr>
