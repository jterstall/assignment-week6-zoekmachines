<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de staatssecretaris van Economische Zaken over de EU-richtlijn voor octrooiering van in computers geïmplementeerde uitvindingen. (Ingezonden 9 juni 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23368
</item>
         <item attribuut="Inhoud">Vragen over de uitspraken van staatssecretaris Van Gennip (EZ) tijdens algemeen overleg voorafgaand aan Raad voor Concurrentievermogen op 2 juni 2005, in verband met voortgang standpuntbepaling in EU-verband inzake richtlijn octrooiering van in computers geïmplementeerde uitvindingen (zie ook Aanhangsel Handelingen 2004-2005, nr. 1820, en brief staatssecretaris van EZ, nr. OI/I5034065).</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom) Communicatie, media en informatievoorziening (Hard- en software) Handel en economie (Internationale handel) Internationale betrekkingen (Europese Unie)</item>
         <item attribuut="Trefwoorden">EU Internationale handel Octrooien Software</item>
         <item attribuut="Vindplaats">Kamervragen met antwoord 2004-2005, nr. 1963, Tweede Kamer</item>
         <item attribuut="Vraagnr_bij_indiening">2040516080</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-06-14</item>
         <item attribuut="Datum_indiening">2005-06-09</item>
         <item attribuut="Document-id">KVR23368</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4179" allpagenumbers="4179 4180" vetnummer="2040516080" code="0405tkkvr1963" lopendefooter="Tweede Kamer, vergaderjaar 2004–2005, Aanhangsel" filenaam="KVR23368" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1963" onderwerp="" indiendatum="2005-06-9">
         <vrager partij="SP" oorsprong="parlement">Gerkens</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2005-06-14">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kunt u aangeven van welk ministerie de Nederlandse vertegenwoordiging, die tijdens de attachégroep van 27 mei jl. heeft gesproken, afkomstig is? <voetnoot nummer="1"/>
      </vraag>
      <vraag nummer="2">Kunt u aangeven wat de Nederlandse vertegenwoordiging tijdens de attachégroep van 27 mei jl. heeft gezegd? Zo neen, waarom niet? </vraag>
      <vraag nummer="3">Kunt u uitleggen hoe de uitspraken van de vertegenwoordiging te rijmen zijn met uw uitspraken tijdens het algemeen overleg vóór de Raad voor Concurrentievermogen op 2 juni jl.? </vraag>
      <vraag nummer="4">Kunt u aangeven met welke instructies u de Nederlandse vertegenwoordiging naar de hierboven genoemde attachégroep van 27 mei jl. heeft gestuurd? Zo neen, waarom niet? </vraag>
      <vraag nummer="5">Bent u bereid om, naast de overige lidstaten, tevens het Europees Parlement via de rapporteur te informeren over de status van de inbreng van de Nederlandse vertegenwoordiging bij de eerder genoemde attachégroep van 27 mei jl.? Zo neen, waarom niet? Zo ja, per wanneer? </vraag>
      <vraag nummer="6">Kunt u uitleggen hoe in het algemeen (formeel gezien) de taakopdracht van Nederlandse vertegenwoordigingen bij attachégroepen verloopt en hoe de controle daarop wordt vormgegeven? Zo neen, waarom niet? </vraag>
      <vraag nummer="7">Is deze procedure in dit geval ook gevolgd? Zo neen, waarom niet? Zo ja, hoe verklaart u het «participeren in de discussie» van de Nederlandse vertegenwoordiging in dit geval? </vraag>
      <vraag nummer="8">Hoe kan voorkomen worden dat dit voorval zich in de toekomst nog een keer zal voordoen? </vraag>
      <vraag nummer="9">Kan de Kamer op korte termijn, dat wil zeggen ruim voor de stemming in de JURI , de visie van de staatssecretaris met betrekking tot de amendementen van het Europees Parlement verwachten? </vraag>
      <noten afkomstig="vraag">
         <noot nummer="2"/>
         <noot nummer="1">Brief van de staatssecretaris van Economische Zaken, kenmerk OI/I5034065 en Aanhangsel Handelingen nr. 1820, vergaderjaar 2004–2005</noot>
         <noot nummer="2">Commissie Juridische Zaken, Europees Parlement</noot>
      </noten>
   </vragen>
   <antwoorden aantal="6">
      <antwoord nummer="1">Tijdens de desbetreffende attachégroep bestond de Nederlandse vertegenwoordiging uit een medewerker van de PV EU (formeel ressorterend onder het Ministerie van Buitenlandse Zaken) en een medewerker van mijn ministerie. </antwoord>
      <antwoord nummer="2 en 3">Tijdens de attachégroep van 27 mei jl. heeft de Nederlandse vertegenwoordiging aangegeven dat de binnenlandse consultatie in Nederland nog niet is afgerond, expliciet verwezen naar de unilaterale verklaring en tevens een parlementair voorbehoud gemaakt. De Nederlandse vertegenwoordiging heeft vervolgens tijdens dit overleg wel geparticipeerd in de discussie en een mening gegeven over een aantal in het EP aanhangige amendementen. Deze inbreng had, ook al werd dit gedaan met de genoemde kanttekeningen en onder het aangegeven voorbehoud, niet gegeven mogen worden. Ik heb u dit, zodra ik hier kennis van nam, dan ook zo spoedig mogelijk gemeld door middel van mijn brief van 6 juni jl. De andere lidstaten zijn inmiddels in Coreper-verband geïnformeerd dat hetgeen in betreffende vergadering is opgebracht, niet mag worden beschouwd als de mening van het Nederlandse kabinet. </antwoord>
      <antwoord nummer="4">Voor de attachégroep van 27 mei jl. was op ambtelijk niveau een instructie opgesteld. In de instructie staat een verklaring die door de Nederlandse vertegenwoordiging in de attachégroep is afgelegd. In deze verklaring staat aangegeven dat de binnenlandse consultatie nog niet is afgerond, wordt expliciet verwezen naar de Nederlandse unilaterale verklaring, is aangegeven dat het Nederlands standpunt voor tweede lezing nog niet gereed is en is tevens een parlementair voorbehoud gemaakt. </antwoord>
      <antwoord nummer="5">De andere lidstaten zijn inmiddels hiervan op de hoogte gebracht tijdens de Coreper-bijeenkomst van 8 juni jl. Aangezien betreffende attachégroep een interne discussie binnen de Raad betrof waar het Europees Parlement geen betrokkenheid bij had, zie ik geen reden om over het besprokene met het Europees Parlement in contact te treden. Op de daartoe geëigende momenten zal het Europees Parlement (via het voorzitterschap) op de hoogte worden gebracht van de formele opvattingen van de Raad. </antwoord>
      <antwoord nummer="6 t/m 8">In het algemeen worden de instructies voor ambtelijke overleggen in Brussel (zoals attaché- en raadswerkgroepen), al dan niet na interdepartementale afstemming, op ambtelijk niveau vastgesteld. Het spreekt hierbij voor zich dat de instructies in lijn zijn met de opvattingen van de bewindslieden van desbetreffende departementen. Het mag voorts duidelijk zijn dat de Nederlandse vertegenwoordigers zich dienen te houden aan de politieke lijnen, zoals uitgezet door de bewindslieden van Economische Zaken. De inbreng van de Nederlandse vertegenwoordiging ten aanzien van de concept-amendementen tijdens de attachégroep van 27 mei jl. had, ondanks dat dit werd gedaan onder de in antwoord 4 genoemde kanttekeningen en voorbehouden, niet gegeven mogen worden. Om te voorkomen dat een dergelijk voorval zich in de toekomst nog een keer zal voordoen, heb ik intern nadere aanwijzingen gegeven. Zoals ik u in mijn brief van 6 juni jl. heb aangegeven zal Nederland in het ambtelijk overleg in Brussel geen nader standpunt innemen totdat afstemming over de Nederlandse inzet met uw Kamer hierover heeft kunnen plaatsvinden. </antwoord>
      <antwoord nummer="9">In Coreper van 8 juni heeft het Luxemburgse voorzitterschap de lidstaten geïnformeerd over het informele overleg met de EP-rapporteur. De conclusie van de voorzitter was dat de discussie in het EP (zowel in de JURI-commissie als in andere betrokken commissies) nog dusdanig non-conclusief van aard is, dat het op dit moment nog niet te zeggen is welke kant de visie van het EP zal opgaan. De voorzitter was van mening dat het daarom weinig zinvol leek om met het EP te spreken over hun voorgenomen inzet in tweede lezing, en stelde daarom voor om de stemming in de JURI-commissie af te wachten. Dit betekent dat er geen inhoudelijke informele bespreking met het EP zal plaatsvinden voordat bekend is welke concept-amendementen de JURI-commissie voorstelt. Tot dat moment zal de voorzitter ook niet om een eerste reactie van de lidstaten vragen. Ik ben voornemens de (concept) amendementen te toetsen aan de inhoudelijke lijn die ik in het algemeen overleg van 15 juni a.s. met u zal afstemmen en waarover ik u ook schriftelijk nader zal informeren. </antwoord>
      <noten afkomstig="antwoord"/>
   </antwoorden>
</kvr>
