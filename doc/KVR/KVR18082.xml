<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Eerdmans (LPF) en Straub en Wolfsen (beiden PvdA) aan de minister van Justitie over de eisen aan onbegeleid proefverlof. (Ingezonden 17 april 2003); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18082
</item>
         <item attribuut="Inhoud">Vragen over aantal aanvragen voor, en onttrekkingen, ontvluchtingen of gepleegde misdrijven tijdens, onbegeleid proefverlof van tbs-gestelden.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gedetineerden TBS</item>
         <item attribuut="Vindplaats">Kamervragen met antwoord 2002-2003, nr. 1549, Tweede Kamer</item>
         <item attribuut="Vraagnr_bij_indiening">2020310410</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="LPF">Eerdmans</persoon>
            <persoon partij="PvdA">Straub</persoon>
            <persoon partij="PvdA">Wolfsen</persoon>
         </item>
         <item attribuut="Datum_reaktie">2003-07-03</item>
         <item attribuut="Datum_indiening">2003-04-17</item>
         <item attribuut="Document-id">KVR18082</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3239" allpagenumbers="3239 3240 3241" vetnummer="2020310410" code="0203tkkvr1549" lopendefooter="Tweede Kamer, vergaderjaar 2002–2003, Aanhangsel" filenaam="KVR18082" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1549" onderwerp="" indiendatum="2003-04-17">
         <vrager partij="LPF" oorsprong="parlement">Eerdmans</vrager>
         <vrager partij="PvdA" oorsprong="parlement">Straub</vrager>
         <vrager partij="PvdA" oorsprong="parlement">Wolfsen</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="3 juli 2003), zie ook Aanhangsel Handelingen nr. 1283, vergaderjaar 2002–2003">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Wat is uw oordeel over de huidige risicotaxatietoets die wordt uitgevoerd in het kader van de beoordeling van de verlofaanvraag van een tbs-gestelde, nu een tbs-gestelde, die aan de criteria van deze toets voldeed, wordt verdacht van recidive, meer bepaald de moord op de heer P. van Harpen? <voetnoot nummer="1"/>
      </vraag>
      <vraag nummer="2">Is het op dit moment zo dat niet bij iedere verlofaanvraag van een tbs-gestelde een risicotaxatie wordt gemaakt? Zo ja, in welke gevallen wordt geen risicotaxatie uitgevoerd? </vraag>
      <vraag nummer="3">Hoeveel tbs-gestelden kent Nederland op dit moment? </vraag>
      <vraag nummer="4" voetnoot="2">Wat wordt verstaan onder «verlofbewegingen»? <voetnoot nummer="2"/>
      </vraag>
      <vraag nummer="5">Door hoeveel tbs-gestelden worden de genoemde 50 000 «verlofbewegingen» gemaakt? </vraag>
      <vraag nummer="6">Hoeveel verlofbewegingen zijn onbegeleid en hoeveel zijn begeleid? Hoeveel onttrekkingen of ontvluchtingen vinden plaats tijdens onbegeleid proefverlof en hoeveel tijdens begeleid proefverlof? </vraag>
      <vraag nummer="7">Welk percentage van de tbs-gestelden die zich aan het proefverlof hebben onttrokken of die tijdens het proefverlof zijn ontvlucht meldt zich nooit meer terug? Welk percentage tbs-gestelden pleegt een misdrijf tijdens een onbegeleid proefverlof? </vraag>
      <vraag nummer="8">Komt een tbs-gestelde, wanneer hij zich aan proefverlof heeft onttrokken of tijdens het proefverlof is ontvlucht, ooit weer in aanmerking voor proefverlof? </vraag>
      <vraag nummer="9" voetnoot="3">Waarom is het opsporingsverzoek aanvankelijk beperkt tot de regio Rotterdam-Rijnmond, terwijl de verdachte afkomstig is uit Den Haag en zijn familie daar kennelijk ook grotendeels woonachtig is? <voetnoot nummer="3"/>
      </vraag>
      <vraag nummer="10">Welke acties (en hoe intensief) zijn concreet ondernomen door zowel de politie in Rotterdam als – vervolgens – door de politie in Den Haag? Zijn er bijvoorbeeld ook telefoontjes gepleegd naar de familie? </vraag>
      <vraag nummer="11">Welke typering van urgentie is, gelet op het strafrechtelijke verleden van betrokkene, meegegeven met het opsporingsverzoek? </vraag>
      <vraag nummer="12">Wordt aan de politie gemeld of een tbs-gestelde met onbegeleid verlof is? Zo ja, wat doet de politie met dit soort informatie en zo neen, waarom niet? </vraag>
      <noten afkomstig="vraag">
         <noot nummer="1">Zie het artikel in de Haagsche Courant van 5 maart 2003 en het antwoord op de naar aanleiding daarvan op 10 maart gestelde vragen van het lid Eerdmans, Aanhangsel bij de Handelingen 2002–2003, nr. 1049</noot>
         <noot nummer="2">Zie het antwoord op de volgende vraag</noot>
         <noot nummer="3">Zie het antwoord op eerdere vragen terzake van de leden Straub en, Wolfsen, Aanhangsel bij de Handelingen 2002–2003, nr. 1050</noot>
      </noten>
   </vragen>
   <antwoorden aantal="11">
      <antwoord nummer="1 en 2">Toepassing van een risicotaxatie-instrument leidt tot een gestandaardiseerde manier van beoordelen van kenmerken waarvan in diverse onderzoeken is aangetoond dat ze samenhangen met een verhoogde kans op delictrecidive. Hiertoe zijn internationaal gangbare risicotaxatie-instrumenten in gebruik en wordt ook een, in samenwerking met de Universiteit van Amsterdam, ontwikkeld instrument beproefd voor de Nederlandse situatie. De mate waarin en de manier waarop het voor de Nederlandse situatie ontwikkelde risicotaxatie-instrument door de verschillende tbs-klinieken wordt toegepast verschilt nog. Op dit moment wordt nog niet in alle gevallen waar dat wenselijk zou zijn bij de aanvraag van verlof een risicotaxatie afgenomen. Met de tbs-klinieken worden sinds enige tijd afspraken gemaakt over de fase(n) van de behandeling waarin (herhaalde) toepassing van een risicotaxatie-instrument bijdraagt aan de beslissing over het eventueel aan de tbs-gestelde te verlenen verlof (begeleid verlof, onbegeleid verlof, etc.). Hierbij moet in ogenschouw worden genomen dat met behulp van risicotaxatie een inschatting van het delictrisico kan worden gemaakt. Absolute zekerheid kan niet worden verkregen. Gelet op het feit dat er jaarlijks ongeveer 50.000 verlofaanvragen zijn is toepassing van het risicotaxatie-instrument ook slechts selectief mogelijk. Bij de verlofaanvraag van de verdachte van de moord op dhr. Van Harpen is gehandeld volgens de geldende regels, zoals vermeld in het antwoord op de op 10 maart 2003 ingezonden vraag van dhr. Eerdmans (TK 2002–2003, nr. 1049, antwoord op vraag 2). In zijn geval is geen risicotaxatie afgenomen. Van een verplichting daartoe was geen sprake en naar het oordeel van de kliniek werd de tbs-gestelde als niet-direct delictgevaarlijk beschouwd. </antwoord>
      <antwoord nummer="3">Per 1 februari 2003 bedraagt de bezetting van de tbs-inrichtingen 1246 personen. In totaal zijn er 1572 personen met een tbs-maatregel met bevel tot verpleging in Nederland. Hieronder vallen onder meer de personen die in een huis van bewaring wachten op plaatsing in een tbs-inrichting (passanten) en tbs-gestelden die met proefverlof zijn. </antwoord>
      <antwoord nummer="4">Onder verlofbewegingen wordt verstaan het aantal malen dat een tbs-gestelde tijdens de (intramurale) behandeling en/of resocialisatie met toestemming buiten de inrichting verblijft. </antwoord>
      <antwoord nummer="5">Het genoemde aantal verlofbewegingen wordt gemaakt door ongeveer 700 personen aan wie incidenteel verlof, begeleid of onbegeleid verlof is toegekend. </antwoord>
      <antwoord nummer="6">Er worden jaarlijks ongeveer 30.000 verlofbewegingen gemaakt door tbs-gestelden aan wie onbegeleid verlof is toegekend en ongeveer 20.000 verlofbewegingen door tbs-gestelden tijdens begeleid verlof. Daarbij vinden er jaarlijks gemiddeld ongeveer 90 ontvluchtingen of onttrekkingen plaats. Het aantal ontvluchtingen bedroeg de laatste jaren gemiddeld twee. Ongeveer driekwart van die onttrekkingen vindt plaats uit een situatie van onbegeleid verlof, de overige onttrekkingen uit begeleid verlof. Hierbij dient te worden opgemerkt dat proefverlof een ander type verlof is. Het kan voorkomen dat een tbs-gestelde de, aan het proefverlof gestelde, voorwaarden niet naleeft, echter ontvluchting of onttrekking is bij proefverlof niet aan de orde (zie antwoord op vraag 8). </antwoord>
      <antwoord nummer="7" voetnoot="1 1 4 8 0 1 5">Van de tbs-gestelden die zich in 2001 en 2002 hebben onttrokken aan (begeleid of onbegeleid) verlof zijn er per 1 juni 2003 nog 6 ongeoorloofd afwezig. De onttrekking aan het (begeleid of onbegeleid) verlof van deze personen is door de betrokken tbs-klinieken gemeld aan het Openbaar Ministerie en de politie. Indien er bij de tbs-kliniek aanwijzingen zijn over de (mogelijke) verblijfplaats van de onttrokken tbs-gestelde wordt dit doorgegeven aan de betrokken officier van Justitie en/of de politie. Onder leiding van het Openbaar Ministerie is de opsporing van deze personen actief ingezet. In het belang van de opsporing kunnen echter hieromtrent geen verdere concrete mededelingen worden gedaan. Wel wordt de opsporing van tbs-gestelden die zich aan verlof hebben onttrokken nog verder geintensiveerd. Daartoe wordt in het recent opgestelde plan «Nationaal informatiepunt onttrekkingen» een aantal maatregelen ontwikkeld. Voorts heb ik aan de leiding van de Dienst Justitiële Inrichtingen (DJI) opdracht gegeven om in overleg te treden met de betrokken partijen om bij onttrekkingen aan verlof van tbs-gestelden de onderlinge communcatie te optimaliseren. In de onderstaande tabel wordt het aantal delicten weergegeven, dat door patiënten is gepleegd buiten het kliniekgebouw of kliniekterrein en waarvoor proces-verbaal is opgemaakt. Externe delicten per situatie. 2001 2000 Tijdens ongeoorloofde afwezigheid <voetnoot nummer="1"/>
         <voetnoot nummer="1"/>Tijdens verlof <voetnoot nummer="4"/>
         <voetnoot nummer="8"/>Tijdens proefverlof <voetnoot nummer="0"/>
         <voetnoot nummer="1"/>Aantal externe delicten <voetnoot nummer="5"/>10 </antwoord>
      <antwoord nummer="8" voetnoot="1">Proefverlof is de laatste fase in het verloftraject. Proefverlof kan worden verleend indien de, uit de stoornis van de ter beschikkinggestelde voortvloeiende, gevaarlijkheid voor de veiligheid van anderen dan de ter beschikkinggestelde of de algemene veiligheid van personen of goederen dusdanig is verminderd dat het verantwoord is hem bij wijze van proef in de maatschappij te doen terugkeren <voetnoot nummer="1"/>. Een machtiging tot verlening van proefverlof kan door de minister van Justitie worden verleend op basis van een door de inrichting opgesteld proefverlofplan. Het proefverlofplan komt mede tot stand op basis van een advies van de reclassering. In dit proefverlofplan worden voorwaarden gesteld waaraan de tbs-gestelde zich dient te houden, waarvan de naleving wordt gecontroleerd en begeleid door de reclassering. Bij een proefverlof geniet de tbs-gestelde volledige bewegingsvrijheid. Bij overtreding van de gestelde voorwaarden kan het proefverlof worden ingetrokken, een tbs-gestelde keert dan weer terug in de tbs-kliniek. Afhankelijk van de aard van de overtreding van de voorwaarden van het verleende proefverlof kan, in een later stadium, opnieuw (proef)verlof worden verleend. </antwoord>
      <antwoord nummer="9">Het betreffende delict is op 16 januari 2003 gepleegd. Op 15 december 2002 is door de tbs-kliniek waar de betrokken tbs-gestelde verbleef per fax de ongeoorloofde afwezigheid bij de regiopolitie Rotterdam-Rijnmond gemeld. Hierbij is door de tbs-kliniek aangegeven dat betrokkene om 12.00 uur naar Rotterdam was vertrokken en dat hij zich niet aan de afspraak had gehouden zich om 17.00 uur weer te melden. Naar aanleiding van deze melding heeft de regiopolitie Rotterdam-Rijnmond betrokkene conform de geldende voorschriften doen signaleren in het Landelijk Opsporingsregister OPS. Een dergelijke signalering is zichtbaar voor alle regiokorpsen van de politie in Nederland. Een apart verzoek om opsporing bij de regiopolitie Haaglanden was dan ook niet noodzakelijk. </antwoord>
      <antwoord nummer="10">Zoals in de beantwoording van vraag 9 reeds is aangegeven heeft de regiopolitie Rotterdam-Rijnmond betrokkene doen signaleren in het OPS. Op 20 januari 2003 heeft de regiopolitie Rotterdam-Rijnmond de OPS-signalering aangevuld met nieuwe gegevens naar aanleiding van nadere informatie van de tbs-kliniek. Uit inlichtingen van de broer van betrokkene was het de tbs-kliniek gebleken, dat betrokkene op 18 januari 2003 in Den Haag bij zijn broer had verbleven en in het bezit zou zijn van een vuurwapen met geluidsdemper. Op 23 januari 2003 heeft de zwager van betrokkene het betreffende vuurwapen bij de regiopolitie Haaglanden ingeleverd, waarna bleek dat het hier om het wapen ging waarmee P. van Harpen om het leven is gebracht. Op 24 januari 2003 is betrokkene aangehouden. </antwoord>
      <antwoord nummer="11">Aan het opsporingsonderzoek is door de politie geen bepaalde typering van urgentie gegeven. </antwoord>
      <antwoord nummer="12">De politie wordt niet geïnformeerd omtrent het feit dat een tbs-gestelde met onbegeleid verlof is. Met het verloftraject van een tbs-kliniek heeft de politie immers geen primaire bemoeienis. Pas op het moment dat de tbs-gestelde in strijd met de afspraken met de tbs-kliniek zich niet op het afgesproken tijdstip meldt wordt onder andere de politie op grond van de Circulaire inzake de ongeoorloofde afwezigheid uit inrichtingen door de tbs-kliniek geïnformeerd. </antwoord>
      <noten afkomstig="antwoord">
         <noot nummer="1">Zie art. 51 Beginselenwet verpleging ter beschikking gestelden (BvT) en art. 54 en 55 Reglement verpleging ter beschikking gestelden (RvT)</noot>
      </noten>
   </antwoorden>
</kvr>
