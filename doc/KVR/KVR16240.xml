<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over het rapport van het comité Zorg voor Iedereen over de gevolgen van de werkdruk in de gehandicaptensector. (Ingezonden 19 augustus 2002); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16240
</item>
         <item attribuut="Rubriek">Arbeid (Arbeidsomstandigheden) Gezondheidszorg (Medische beroepen) Welzijn (Geestelijk gehandicapten)</item>
         <item attribuut="Trefwoorden">Arbeidsomstandigheden Geestelijk gehandicapten Verpleegkundigen</item>
         <item attribuut="Vindplaats">Kamervragen met antwoord 2001-2002, nr. 1645, Tweede Kamer</item>
         <item attribuut="Vraagnr_bij_indiening">2010214100</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2002-09-10</item>
         <item attribuut="Datum_indiening">2002-08-19</item>
         <item attribuut="Document-id">KVR16240</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3495" allpagenumbers="3495 3496 3497" vetnummer="2010214100" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16240" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1645" onderwerp="" indiendatum="2002-08-19">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-09-10">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Wat is uw reactie op de resultaten en conclusies van het rapport van het comité «Zorg voor iedereen» van een enquête onder werkers in de gehandicaptenzorg naar de gevolgen van de hoge werkdruk? </vraag>
      <vraag nummer="2" voetnoot="1">Wat is uw reactie op de aanbevelingen <voetnoot nummer="1"/>gedaan door het comité? Wilt u per aanbeveling aangeven of u bereid bent deze over te nemen en uit te voeren, en zo nee, waarom niet? De aanbevelingen: a. Meer personeel voor hetzelfde werk b. Betere beloning voor de werkers in de gehandicaptenzorg, als waardering voor dit werk c. Meer zeggenschap voor de zorgverleners van het comité d. Het treffen van wettelijke maatregelen en bijhorende financiën om werkelijk over te gaan tot kleinschaligheid, Groepen van hooguit zes bewoners e. Alle gehandicapten over een eigen kamer dienen te beschikken f. Uitbreiding van de dagbesteding zodat voor ieder gehandicapte een volwaardige dagbesteding aanwezig is. Het immer aanwezig zijn van een achterwacht op de groep zodat een bewoner bij ziekte thuis kan blijven g. Uitbreiding van de consulententeams h. Verscherping van het toezicht op gebruik van vrijheidsbeperkende middelen i. Het vaststellen van concrete normen voor de kwaliteit van de gehandicaptenzorg zoals maximale groepsgrootte, minimaal aantal begeleiders en specifieke eisen voor de nachtbewaking. </vraag>
      <vraag nummer="3">Bent u bereid om het budget aan te passen zodat de aanbevelingen gerealiseerd kunnen worden? Zo nee, waarom niet? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1" voetnoot="1">Het comité «Zorg voor iedereen» heeft belangrijk werk verricht met het houden van een enquête onder werkers in de gehandicaptenzorg. Ten aanzien van de representativiteit dient echter te worden opgemerkt dat in de rapportage het uitgezette aantal enquêtes niet wordt genoemd zodat de relatieve respons niet bekend is. De respons komt van 339 medewerkers van 84 instellingen; dit is weliswaar een belangrijk signaal, maar op een aantal van ruim 56.000 werkers in de zorg voor verstandelijk gehandicapten (intramurale woonvoorzieningen) kan het onderzoek niet als representatief worden beschouwd. Ook is het daarbij mogelijk, dat vooral is gereageerd door medewerkers, die een ergernis of negatieve ervaring willen melden. Bovendien zijn er recente andere bronnen (Vernet-ziekteverzuimcijfers, «Verpleging en verzorging in kaart gebracht 2002» van het LCVV en het «Trendrapport Aanbod van arbeid en Zorg en Welzijn 2001» van de OSA), die juist aangeven dat in de zorgsector het personeel tevredener is, de ervaren werkdruk daalt en het ziekteverzuim afneemt. 2a Aan deze aanbeveling is al aandacht gegeven. De afgelopen jaren is, naast een grote inzet voor de aanpak van de wachtlijsten, ook geïnvesteerd in uitbreiding van personeel ter verbetering van de dagbesteding ( 12,7 mln), ter vermindering van de werkdruk ( 15,9 mln) en verbetering van de kwaliteit van zorg ( 22,7 mln). Ik acht het nu van belang ook inzicht te krijgen in de resultaten van deze extra middelen. 2b De vaststelling van de beloning in de gehandicaptenzorg (en de rest van de zorgsector) is primair een zaak van werkgevers en werknemers, onder andere via CAO-afspraken. Het kabinet is bij deze onderhandelingen niet betrokken. Wel is het zo dat het kabinet financiële ruimte beschikbaar stelt. Deze ruimte wordt in principe afgeleid van de (loon)ontwikkelingen in de marktsector, zodat de werkgevers in de gehandicaptenzorg in staat zijn een concurrerend loonbod te doen. Hoe de beschikbare ruimte besteed wordt is echter een zaak van sociale partners. Naar aanleiding van het rapport van de werkgroep Van Rijn heeft het vorige kabinet bij voorjaarsnota 2001 extra middelen ter beschikking gesteld om specifieke knelpunten en achterstanden op te kunnen lossen. Ook daarbij is de precieze invulling van de maatregelen overgelaten aan sociale partners. Er is onder meer een nieuw functiewaarderingssysteem ingevoerd, met als gevolg dat de lonen van verpleegkundigen, verzorgenden en agogisch werkenden harder zijn gestegen dan in de marktsector. Daarnaast zijn allerlei andere arbeidsvoorwaardelijke maatregelen genomen die ten goede komen aan de werkers in de gehandicaptenzorg. 2c Aandacht voor en inbreng van medewerkers in het beleid is een belangrijke voorwaarde voor elke organisatie en zeker voor een organisatie in de gehandicaptenzorg. De huidige mogelijkheden daarvoor lijken mij ruim voldoende. Misschien dat (nog) niet alle instellingen in staat zijn daar een bevredigende invulling aan te geven. De medezeggenschap van werknemers is geregeld in de Wet op de Ondernemingsraden (WOR). Deze wet heeft betrekking op alle werknemers en werkgevers. In de wet wordt met name geregeld op welke aspecten en op welke manier werknemers zeggenschap hebben over hun werk en het beleid van de organisatie. Daarbovenop kunnen sociale partners in het CAO-overleg nadere afspraken daarover maken, met inachtneming van hetgeen in de WOR geregeld is. Meer zeggenschap voor werknemers is dus primair een zaak van sociale partners en vervolgens voor individuele instellingen en hun ondernemingsraden. Gegeven de WOR is het niet aan de overheid om daar verder in te treden. 2d De gemiddelde groepsgrootte in het intramurale deel van de sector is helaas nog circa 8 cliënten. Om dit terug te brengen tot een aantal van 6 bewoners (zoals in het Beleidstoetsingskader 1999–2002 is aangegeven) dienen met name in de sfeer van huisvesting door instellingen stappen gezet te worden. Bij nieuwbouw van instellingswoningen wordt alleen nog maar uitgegaan van groepen van maximaal 6 en liefst kleiner. Om dit proces sneller te laten verlopen, is het wettelijk instrumentarium gewijzigd: de realisatie van kleinschalige voorzieningen in de gehandicaptenzorg is buiten de langdurige procedure ex WZV geplaatst. 2e Bij nieuwbouwplannen of grote renovaties van bestaande gebouwen worden alleen kamers gerealiseerd voor bewoning door 1 (of 2, indien gewenst) persoon. Ook aan de sanitaire groepen wordt veel aandacht gegeven i.v.m. de privacyaspecten. Het initiatief voor verbetering of vervanging van bestaande situaties moet echter van de instellingen komen, in principe zijn de middelen daarvoor toereikend. 2f Elke gehandicapte die daarvoor geïndiceerd is en dat ook wenst, dient voldoende dagbesteding te kunnen krijgen. De afgelopen jaren is in totaal een extra bedrag van 63,2 mln voor uitbreiding van dagbesteding beschikbaar gesteld. De meeste instellingen zijn daar inmiddels ook van doordrongen zodat in rap tempo de dagbesteding uitgebreid is. Een gehandicapte die niet wil of kan werken, moet thuis kunnen blijven. De organisatie van de instelling dient dusdanig te zijn ingericht, dat dat ook mogelijk is en dat het slechts bij hoge uitzondering voorkomt dat cliënten die thuis willen/moeten blijven, dat niet in hun eigen huis kunnen. 2g Op dit moment worden de huidige consulententeams uitgebouwd tot expertisecentra voor mensen met een bijzondere zorgvraag. Er worden vijf regionale centra gevormd, waar de cliënt met zijn/haar bijzondere hulpvraag terecht kan. De centra krijgen tot taak de reguliere zorgverlening te ondersteunen bij de opstelling en uitvoering van gespecialiseerde zorgprogramma’s. De focus is hierbij gericht op vier typen bijzondere zorgvragen: ernstig probleemgedrag, autisme, niet-aangeboren hersenletsel en ernstig meervoudige handicaps. (Bovendien is voor doofblindheid een landelijk centrum opgericht). In dit verband is tevens van belang de omvorming van de bestaande bekostigingssystematiek naar een systeem waarbij de zorgzwaarte centraal staat. Daarmee wordt de mogelijkheid gecreëerd, ook cliënten met een hogere zorgzwaarte een toegesneden zorgarrangement aan te bieden. 2h Sinds het in werking treden van de Wet Bopz (1994) neemt de frequentie van de toepassingen af, zo blijkt uit onderzoek van de Inspectie Gezondheidszorg <voetnoot nummer="1"/>. Niettemin acht ik verdere terugdringing noodzakelijk. Een correcte naleving van de registratie- en meldingsplicht (van middelen en maatregelen/dwangbehandeling) kan hiertoe bijdragen. Uit de tweede evaluatie van de Wet Bopz komt naar voren dat instellingen hun registratie- en meldingsplicht terzake lang niet altijd nakomen. Dit heeft tot gevolg dat de Inspectie Gezondheidszorg geen getrouw beeld heeft van de aard en omvang van de toepassingen. Dit belemmert de Inspectie Gezondheidszorg haar toezicht op adequate wijze uit te oefenen. Daarom heb ik begin deze maand een brief naar de koepelorganisatie Vereniging Gehandicaptenzorg Nederland geschreven met de oproep hun lidinstellingen nog eens op hun verantwoordelijkheid met betrekking tot het registreren en melden van toepassingen te wijzen. Bovendien zijn er nieuwe registratieformulieren ontwikkeld. De formulieren beogen een positieve bijdrage te leveren aan het verbeteren van registratie en meldingen. De formulieren heb ik bij brief van 15 augustus 2002 naar alle Bopz-instellingen gezonden. 2i Alledrie de onderwerpen hebben mijn nadrukkelijke aandacht. In het nieuwe beleidstoetsingskader voor de gehandicaptenzorg dat nu in ontwikkeling is wordt in elk geval een norm gesteld voor de maximale groepsgrootte. De twee andere onderwerpen zijn dusdanig afhankelijk van de samenstelling van bewonersgroepen en de locale situatie van de instelling, dat regelgeving daarvoor te detaillistisch zou worden. Ik zal onderzoeken of het mogelijk is om in het nieuwe beleidstoetsingskader deze onderwerpen in algemene zin, bijvoorbeeld inzake de veiligheid, op te nemen. </antwoord>
      <antwoord nummer="3">Uit bovenstaande antwoorden op de aanbevelingen komt duidelijk naar voren, dat op alle genoemde punten al maatregelen zijn getroffen of ontwikkelingen in gang zijn gezet. Een specifieke budgetaanpassing voor de aanbevelingen acht ik dus niet opportuun. </antwoord>
      <noten afkomstig="antwoord">
         <noot nummer="1">Zorg onder beperking opnieuw bekeken, 1999</noot>
      </noten>
   </antwoorden>
</kvr>
