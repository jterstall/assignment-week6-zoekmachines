<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Linden (CDA) over de varkenspest. (Ingezonden 22 mei 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5034
</item>
         <item attribuut="Rubriek">Veeteelt (Veeziekten)</item>
         <item attribuut="Trefwoorden">Varkenspest</item>
         <item attribuut="Vindplaats">Kamervragen met antwoord 1996-1997, nr. 1322, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Van der Linden</persoon>
         </item>
         <item attribuut="Datum_reaktie">1997-06-03</item>
         <item attribuut="Datum_indiening">1997-05-22</item>
         <item attribuut="Document-id">KVR5034</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2701" allpagenumbers="2701 2702" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1322" onderwerp="" indiendatum="1997-05-22">
         <vrager partij="CDA" oorsprong="parlement">Van der Linden</vrager>
         <vraagt-aan/>
      </vraagdata>
      <antwoorddata antwoorddatum="1997-06-3">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Overweegt u bij de Europese Commissie te pleiten voor opheffing van het exportverbod voor biggen uit de gebieden boven de rivieren, nu deze regio aantoonbaar vrij van varkenspest is gebleven? </vraag>
      <vraag nummer="2">Kunt u de argumenten geven, waarom beneden de rivieren in de niet-ingesloten gebieden nog steeds geen veterinair verantwoord en gecontroleerd transport van biggen mag plaats vinden? </vraag>
      <vraag nummer="3">Laat de uitslag van bloedmonsters van verdachte bedrijven drie weken en langer op zich wachten zonder dat de betrokken boeren een schriftelijke kennisgeving over de uitslag toegezonden krijgen? Zo ja, wat kunt u daar aan doen? Duren in België dergelijke onderzoeken slechts vijf dagen? </vraag>
      <vraag nummer="4" voetnoot="1">Zijn de Belgische autoriteiten enkele jaren geleden, tijdens de grote varkenspest-epidemie aldaar, nooit tot daadwerkelijk inblikken van vlees overgegaan <voetnoot nummer="1"/>? </vraag>
      <vraag nummer="5" voetnoot="2">Herinnert u zich het overleg met de Kamer <voetnoot nummer="2"/>, waarbij u op vragen over het inblikken van vlees antwoordde dat deze operatie in België was uitgevoerd, maar dat partijen opgeslagen vlees alsnog zijn vernietigd? Hoe oordeelt u over de waarde van deze informatie in het licht van de vorige vraag? </vraag>
      <vraag nummer="6">Kunt u concreet beargumenteren waarom u geen gebruik maakt van de mogelijkheid die de Europese Commissie biedt met verordening 546/97 (de «inblikverordening»), en die ook voor Nederland moet kunnen gelden? </vraag>
      <vraag nummer="7">Waarom wenst u de bereidheid van het bedrijfsleven om voor eigen rekening en risico het vlees van 200 000 varkens in te blikken niet te honoreren, terwijl het garanties hiervoor wil geven? </vraag>
      <vraag nummer="8">Is dit uit ethisch, economisch en financiële redenen niet bepleitbaar? </vraag>
      <noten afkomstig="vraag">
         <noot nummer="1" datum="1997-05-16" bron="Bericht Meatpoint aan vaste commissie LNV">Bericht Meatpoint aan vaste commissie LNV, 16 mei 1997</noot>
         <noot nummer="2" datum="1997-03-17" bron="Kamerstuk 25 229 nr. 3">Kamerstuk 25 229 nr. 3, 17 maart 1997</noot>
      </noten>
   </vragen>
   <antwoorden aantal="5">
      <antwoord nummer="1">Nee. Op dit moment zal bij de Europese Commissie niet gepleit worden voor opheffing van het exportverbod voor biggen uit de gebieden boven de rivieren. Gezien het verloop van de epidemie is er, behalve het feit dat tot op dit moment de gebieden boven de grote rivieren vrij van varkenspest zijn gebleven, weinig reden tot optimisme. De kans dat een dergelijk verzoek op dit moment gehonoreerd zal worden acht ik afwezig. </antwoord>
      <antwoord nummer="2" voetnoot="1">Zoals aangekondigd in mijn recente brief aan de Kamer inzake de varkenspest <voetnoot nummer="1"/>heb ik het mogelijk gemaakt om in West-Brabant (ten westen van de A27 en A16) en in Limburg (ten oosten van de Maas en ten zuiden van Tegelen) op basis van vrijstellingen onder stringente voorwaarden biggen te verplaatsen. </antwoord>
      <antwoord nummer="3">In geval een bedrijf als verdacht wordt aangemerkt, worden volgens een vaststaand protocol maximaal drie soorten monsters genomen. Bij dode varkens wordt weefsel (tonsillen, milten, nieren, darmen) als onderzoeksmateriaal verzameld. Bij levende varkens worden bloedmonsters genomen, die worden onderscheiden in gestold bloed (serumbloed) en onstolbaar gemaakt bloed (heparinebloed). De snelheid waarmee betrokken veehouders worden geïnformeerd, is afhankelijk van de uitslag van de tests. Bij weefselmonsters wordt na een speciale bewerkingstechniek microscopisch gekeken of het varkenspestvirus aanwezig is. Dit is een snelle methode die slechts een aantal uren vergt. In heparinebloed kan na een kweekperiode van enkele dagen worden vastgesteld of het varkenspestvirus in het bloed aanwezig is. In serumbloed tenslotte wordt gezocht naar antistoffen tegen het varkenspestvirus. Ook dit onderzoek vergt normaliter een aantal dagen. Dit geldt als de optimale situatie. In de praktijk kan de onderzoeksperiode aanzienlijk langer duren (30–35 dagen) vanwege problemen met het isoleren van het virus en het ontstaan van kruisreacties met andere virusantistoffen. Er dienen dan opnieuw monsters bij de betreffende dieren genomen te worden. In België wordt een met de Nederlandse werkwijze overeenkomstige procedure toegepast. </antwoord>
      <antwoord nummer="4 en 5">In aanvulling op de informatie die ik u gaf op 17 maart het volgende. In 1985/1986 zijn in België uitbraken van Afrikaanse varkenspest geweest. Op verzoek van België heeft de Europese Commissie toen een particuliere opslagregeling ingesteld voor varkensvlees. In deze regeling werd vlees van gezonde varkens, afkomstig uit de veterinair ingesloten gebieden, opgeslagen, waarbij het in eigendom bleef van de deelnemers. Deze regeling is tot tweemaal toe verlengd waarna, vanwege grote afzetproblemen, het vlees door de Belgische autoriteiten is overgenomen. Een deel van het vlees is direct vernietigd, terwijl de ham- en schouderdelen zijn verwerkt tot gekookte ham- en schouderproducten. Deze geconserveerde vleesproducten zijn uiteindelijk met de nodige moeite in de reguliere handelskanalen afgezet. De Belgische autoriteiten hebben, gezien de slechte ervaringen in 1985/1986, bij de volgende pestuitbraken in 1990 en 1993/1994 niet meer voor deze aanpak gekozen en zijn overgegaan tot directe vernietiging van de opgekochte varkens en biggen. </antwoord>
      <antwoord nummer="6, 7 en 8">Verordening 546/97 betreft een alleen op Duitsland gerichte inblikregeling van varkensvlees afkomstig van varkens uit door de varkenspest ingesloten gebieden in Duitsland. Met deze verordening, die op nadrukkelijk verzoek van Duitsland door de Commissie werd voorbereid, kreeg Duitsland toestemming om een beperkte hoeveelheid van 4 000 ton vleesconserven te produceren in het kader van de EU-opkoopregeling met daarbij de verplichting deze buiten de EU af te zetten. Deze verordening verleent echter aan Nederland geen rechten om door middel van de Europese opkoopregeling varkensvlees in te blikken. Hoewel Nederland de Commissie om een inblikregeling heeft verzocht, heeft de Commissie tot op heden geen voorstel terzake ontwikkeld. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="25 229" documentnummer="12">Kamerstuk 25 229, nr. 12</noot>
      </noten>
   </antwoorden>
</kvr>
