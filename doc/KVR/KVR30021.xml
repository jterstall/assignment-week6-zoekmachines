<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Azough (GroenLinks) en De Wit (SP) aan de staatssecretaris van Justitie over de langdurige detentie van asielzoekers in het grenshospitium. (Ingezonden 14 september 2007); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30021
</item>
         <item attribuut="Inhoud">Vragen naar aanleiding van een onderzoek van Vluchtelingenwerk Nederland waaruit blijkt dat asielzoekers gemiddeld 100 dagen vastzitten in het grenshospitium. Indiener vraagt waarom dat is en informeert bij de minister of het terugdringen van deze vorm van detentie deel uitmaakt van de toegezegde verbeteringen van de aanmeldprocedures.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Welzijn (Vreemdelingen en asielzoekers)</item>
         <item attribuut="Trefwoorden">Gedetineerden Vluchtelingen</item>
         <item attribuut="Vindplaats">Kamervragen met antwoord 2007-2008, nr. 549, Tweede Kamer</item>
         <item attribuut="Vraagnr_bij_indiening">2060725420</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Azough</persoon>
            <persoon partij="SP">De Wit</persoon>
         </item>
         <item attribuut="Datum_reaktie">2007-11-08</item>
         <item attribuut="Datum_indiening">2007-09-14</item>
         <item attribuut="Document-id">KVR30021</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1181" allpagenumbers="1181 1182" vetnummer="2060725420" code="0708tkkvr549" lopendefooter="Tweede Kamer, vergaderjaar 2007–2008, Aanhangsel" filenaam="KVR30021" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="549" onderwerp="" indiendatum="2007-09-14">
         <vrager partij="GroenLinks" oorsprong="parlement">Azough</vrager>
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="8 november 2007), zie ook Aanhangsel Handelingen nr. 159, vergaderjaar 2007–2008">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het onderzoek van Vluchtelingenwerk Nederland <voetnoot nummer="1"/>, waaruit blijkt dat asielzoekers gemiddeld 100 dagen gedetineerd worden in het grenshospitium voordat ze worden overgebracht naar reguliere opvangvoorzieningen of worden uitgezet? </vraag>
      <vraag nummer="2">Klopt het dat asielzoekers en zelfs gezinnen met kleine kinderen zo lang in detentie moeten doorbrengen? </vraag>
      <vraag nummer="3">Kunt u aangeven waarom asielzoekers zo lang doorbrengen in het grenshospitium? Waarom kunnen Dublin-claimanten niet eerder, dan gemiddeld 86 dagen na plaatsing in het grenshospitium, worden overgedragen? </vraag>
      <vraag nummer="4">Waarom kan de Immigratie- en Naturalisatiedienst (IND) niet in alle gevallen achteraf duidelijk maken waarom iemand langdurig detentie heeft moeten ondergaan? Kan in dergelijke gevallen nog gesproken worden van een juiste toepassing van de beginselen van proportionaliteit en subsidiariteit? </vraag>
      <vraag nummer="5">Gaat het terugdringen van dit soort vormen van detentie onderdeel uitmaken van de door u toegezegde verbeteringen van de aanmeldprocedure? Zo ja, hoe? Deelt u de mening dat er een wettelijk maximum aan de duur van een detentie in het grenshospitium moet komen? Zo neen, vindt u het geoorloofd dat detentie steeds langer lijkt te duren zonder enige tijdslimiet? </vraag>
      <noten afkomstig="vraag">
         <noot nummer="1" datum="2007-09-11" bron="Gesloten OC-procedure voor asielzoekers, Vluchtelingenwerk Nederland">Gesloten OC-procedure voor asielzoekers, Vluchtelingenwerk Nederland, 11 september 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Verordening (EG) nr. 562/2006 van het Europees Parlement en de Raad tot vaststelling van een communautaire code betreffende de overschrijding van de grenzen door personen (Schengengrenscode) vereist in artikel 13, vierde lid, dat ingeval een onderdaan van een derde land de toegang wordt geweigerd, de grenswachters erop toezien dat die persoon het grondgebied van de betrokken lidstaat niet betreedt. In Nederland wordt aan vreemdelingen aan wie de toegang is geweigerd een maatregel op grond van artikel 6 Vw opgelegd. Als de vreemdeling asiel vraagt, wordt de aanvraag binnen het aanmeldcentrum op Schiphol behandeld. Indien een aanvraag binnen de 48 uursprocedure kan worden afgedaan, vormt dit aanleiding de maatregel voort te zetten, maar ook indien nader onderzoek nodig is naar de inwilligbaarheid van de aanvraag kan dit aanleiding vormen de maatregel van artikel 6, tweede lid, Vw voort te zetten. Voortzetting van de maatregel zal dan in ieder geval plaatsvinden totdat door de rechter op een eventueel door de vreemdeling ingediend beroep tegen de afwijzing van zijn asielverzoek is beslist. Afhankelijk van de zaak kan de detentie van een asielzoeker op wiens aanvraag nog niet onherroepelijk is beslist, variëren van enkele dagen tot meerdere maanden. Ik voer als beleid dat vreemdelingen in beginsel gedetineerd blijven tot zij aan hun vertrekplicht kunnen voldoen. Indien na afronding van de asielprocedure blijkt dat een vreemdeling Nederland niet aanstonds via een claim op de aanvoerende luchtvaartmaatschappij dan wel op basis van een geldig grensoverschrijdingsdocument kan verlaten, zal dan ook de bewaringsmaatregel worden voortgezet. Ik wijs er hierbij op dat voor afgifte van een vervangend reisdocument de medewerking van het land van herkomst is vereist. Daarnaast leert de ervaring dat niet alle geweigerde vreemdelingen hun volledige en actieve medewerking verlenen aan de vaststelling van hun identiteit en nationaliteit en daarmee aan terugkeer naar het land van herkomst. Hierdoor komt het voor dat vreemdelingen langdurig in detentie verblijven. Indien een gezin met kinderen de toegang tot Nederland wordt geweigerd vormt dit op grond van het bestaande beleid in beginsel geen aanleiding van dit uitgangspunt af te wijken. Wel hanteer ik als beleid dat indien een gezin met kleine kinderen aangeeft dat opvang bij betrouwbaar te achten particulieren mogelijk is, wordt afgezien van detentie en wordt volstaan met een meldplicht. Overigens zal ik in een aparte brief uw Kamer nader informeren over mijn beleidsvoornemens met betrekking tot minderjarigen in vreemdelingenbewaring. </antwoord>
      <antwoord nummer="3">Voor het antwoord op het eerste deel van deze vraag, verwijs ik u naar mijn antwoord op vraag 2. Indien in Nederland een asielverzoek wordt ingediend waarvoor ingevolge Verordening 343/2003 een andere Lidstaat verantwoordelijk kan worden gehouden, wordt een overname- of terugnameverzoek (de zogenaamde «claim») aan de betreffende Lidstaat toegezonden. Op een terugnameverzoek dient de aangezochte Lidstaat zo spoedig mogelijk, maar niet later dan één maand nadat het aan hem is voorgelegd, te reageren. Op een overnameverzoek dient de aangezochte Lidstaat binnen twee maanden na ontvangst ervan te reageren. In het laatste geval kan onder bepaalde omstandigheden om een spoedig antwoord worden gevraagd. In de praktijk wordt dan een termijn van één maand gesteld. De ervaring leert dat de aangezochte Lidstaat deze termijn meestal ten volle benut. Tegen het afwijzende besluit wordt veelal beroep ingesteld. Om uitzetting te voorkomen wordt tevens een verzoek tot het treffen van een voorlopige voorziening ingediend, welk verzoek mag worden afgewacht, voor zover de mogelijkheid tot overdracht niet verloren gaat. Nadat op het beroep is beslist, duurt het nog enkele weken totdat de overdracht daadwerkelijk kan worden geëffectueerd. Gelet hierop kan de duur van de detentie oplopen tot enkele maanden. </antwoord>
      <antwoord nummer="4">In alle gevallen kan door de IND of de Dienst Terugkeer en Vertrek (DT&amp;V) een reden worden gegeven voor de duur van de detentie. Bij de beantwoording van de vraag of een detentie op grond van artikel 6 Vw nog kan worden voortgezet is, na een onherroepelijke beslissing op de aanvraag, doorslaggevend of de vreemdeling nog kan voldoen aan zijn vertrekplicht en of door de DT&amp;V hier voldoende voortvarend aan wordt gewerkt. Overigens wijs ik erop dat de vreemdeling of diens gemachtigde op grond van artikel 96 Vw steeds door de rechter kan laten toetsen of voortzetting van de maatregel van artikel 6, lid 2 Vw nog gerechtvaardigd is. Zie voorts ook mijn antwoord op vraag 5. </antwoord>
      <antwoord nummer="5">Bij de verbetering van de asielprocedure is een belangrijk aandachtspunt hoe om te gaan met het AC op Schiphol, waar sprake is van toegangsweigering en vervolgens vrijheidsontneming. De aandacht concentreert zich hierbij echter vooral op de vragen of een rusttermijn aan het begin van de procedure ook op AC Schiphol kan worden geaccomodeerd en of het voorzieningenniveau op AC Schiphol daartoe moet worden aangepast. De totale duur van een vrijheidsontnemende maatregel in het kader van een gesloten OC-procedure is zowel afhankelijk van de duur van de asielprocedure als van de duur van het eventueel daarop volgende vertrekproces. Het is voor een belangrijk deel afhankelijk van de medewerking van de vreemdeling zelf hoe lang dit laatste traject duurt. In de wet is geen maximum verbonden aan de duur van een vrijheidsontnemende maatregel op grond van artikel 6 Vw2000. Steeds wordt beoordeeld of de voortduring van de maatregel nog gerechtvaardigd is, waarbij het belang van de vreemdeling om in vrijheid te worden gesteld wordt afgewogen tegen dat van de overheid om de vrijheidsontneming te laten voortduren. Een vrijheidsontnemende maatregel die langer duurt dan zes maanden wordt streng getoetst. Dit beleidskader leidt er in de praktijk wel degelijk toe dat iedere vrijheidsontnemende maatregel op een gegeven moment wordt opgeheven, waarmee dus geen sprake is van een volstrekt ongelimiteerde vorm van vrijheidsontneming. Een vreemdeling heeft overigens altijd de mogelijkheid om tegen (de voortduring van) een vrijheidsontnemende maatregel in beroep te gaan bij de rechter. Ik ben er geen voorstander van om een wettelijk maximum te verbinden aan de duur van de vrijheidsontneming. Wanneer een maximumtermijn zou worden ingevoerd zou daarmee een belangrijke impuls om te werken aan het vertrek verdwijnen. Het is dan immers op voorhand bij de vreemdeling bekend op welk specifieke moment de vrijheidsontnemende maatregel uiterlijk zal worden opgeheven, en dat eventuele pogingen om (de voorbereidingen van) het vertrek te frustreren daaraan niets zullen veranderen. </antwoord>
      <noten afkomstig="antwoord"/>
   </antwoorden>
</kvr>
