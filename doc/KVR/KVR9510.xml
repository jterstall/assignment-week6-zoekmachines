<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrich en Van Vliet (beiden D66) aan de ministers van Volksgezondheid, Welzijn en Sport en van Justitie over gedwongen opname van psychiatrische patiënten. (Ingezonden 22 april 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9510
</item>
         <item attribuut="Inhoud">Vragen over psychiatrische patiënten die door de rechter gedwongen zijn opgenomen in het kader van de Wet Bijzondere Opnemingen Psychiatrische Ziekenhuizen en vervolgens door de geneesheer-directeur met ontslag zijn gestuurd.</item>
         <item attribuut="Rubriek">Gezondheidszorg (Geestelijke gezondheidszorg)</item>
         <item attribuut="Trefwoorden">Psychiatrie</item>
         <item attribuut="Vindplaats">Kamervragen met antwoord 1998-1999, nr. 1502, Tweede Kamer</item>
         <item attribuut="Vraagnr_bij_indiening">2989911930</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="D66">Dittrich</persoon>
            <persoon partij="D66">Van Vliet</persoon>
         </item>
         <item attribuut="Datum_reaktie">1999-06-07</item>
         <item attribuut="Datum_indiening">1999-04-22</item>
         <item attribuut="Document-id">KVR9510</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2999" allpagenumbers="2999 3000" vetnummer="2989911930" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9510" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1502" onderwerp="" indiendatum="1999-04-22">
         <vrager partij="D66" oorsprong="parlement">Dittrich</vrager>
         <vrager partij="D66" oorsprong="parlement">Van Vliet</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="7 juni 1999), zie ook Aanhangsel Handelingen nr. 1370, vergaderjaar 1998–1999">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Hoe vaak is het in 1997 en 1998 voorgekomen dat psychiatrische patiënten, die als gevolg van een beslissing van de rechter gedwongen zijn opgenomen in het kader van de Wet BOPZ (Bijzondere Opnemingen Psychiatrische Ziekenhuizen), door de geneesheer-directeur met ontslag zijn gestuurd? </vraag>
      <vraag nummer="2">Hoe wordt gemeten of deze patiënten na hun ontslag opnieuw gedwongen moeten worden opgenomen in een psychiatrisch ziekenhuis? Welke gegevens kunt u daarover verstrekken? </vraag>
      <vraag nummer="3">In hoeveel gevallen wordt een psychiatrische patiënt, die gedwongen is opgenomen met ontslag gestuurd, terwijl niet aan de in de wet opgenomen ontslaggronden is voldaan? Op welke wijze worden klachten daarover gemeten? Zou er iets tegen zijn om in de wet de bepaling op te nemen dat de geneesheer-directeur toestemming dient te vragen voor het te geven ontslag aan bijvoorbeeld de rechter of de inspecteur van de geestelijke gezondheid? </vraag>
      <vraag nummer="4" voetnoot="1">Hoe staat u, na de gehouden voorlichtingscampagne, tegenover het expliciteren van het gevaarscriterium in de tekst van de Wet BOPZ teneinde aan de praktijk maximale duidelijkheid te bieden over de reiktwijdte van dat criterium? Wat is uw reactie op de geuite klacht <voetnoot nummer="1"/>van verschillende toepassing van het gevaarscritirium in vergelijkbare situaties? </vraag>
      <vraag nummer="5">Wordt aan psychiatrische patiënten, die gedwongen zijn opgenomen, zelf de keuze gelaten of zij tijdens de opname behandeld willen worden? </vraag>
      <vraag nummer="6" voetnoot="1">Bent u bekend met de klacht <voetnoot nummer="1"/>dat patiënten in een dergelijke situatie veelal niet in staat zijn een afgewogen keuze te maken? In hoeverre kan de naaste omgeving van de patiënt, desnoods tegen diens wil, bij een dergelijke keuze betrokken worden? </vraag>
      <vraag nummer="7">Bent u bereid de Wet BOPZ op bovenstaande punten aan te passen? </vraag>
      <noten afkomstig="vraag">
         <noot nummer="1" datum="1999-04-20" bron="KRO TV-programma Ongelooflijke verhalen">KRO TV-programma Ongelooflijke verhalen, 20 april 1999</noot>
      </noten>
   </vragen>
   <antwoorden aantal="5">
      <antwoord nummer="1 en 2">Uit gegevens van de Inspectie voor de Gezondheidszorg blijkt dat in 1997, 5717 inbewaringstellingen (ibsen) en in 1998, 6358 ibsen zijn gemeld bij de inspectie. Van deze aantallen is in beide jaren ongeveer 25 procent beëindigd door de geneesheer-directeur. De Inspectie voor de Gezondheidszorg plaatst daarbij de kanttekening dat niet alle instellingen op een consequente en uniforme wijze omgaan met het melden van ontslagen, als gevolg waarvan het daadwerkelijke aantal verleende ontslagen hoger kan zijn. Voor het aantal rechterlijke machtigingen heeft de Inspectie een steekproef verricht bij de regio Noord-Holland op basis waarvan in 1997, 826 en in 1998, 943 rechterlijke machtigingen zijn gemeld bij de inspectie. Van het aantal rechterlijke machtigingen wordt ongeveer 20 procent door de geneesheer-directeur beëindigd. Ook voor dit aantal geldt dat niet alle ontslagen aan de inspectie worden gemeld. De Inspectie voor de Gezondheidszorg heeft geen specifieke gegevens over gedwongen heropnames binnen een bepaalde tijdsperiode. </antwoord>
      <antwoord nummer="3">De Inspectie voor de Gezondheidszorg is niet bekend met gevallen waarin patiënten met ontslag gestuurd worden, terwijl niet aan de ontslaggronden is voldaan. De gronden voor ontslag en de stappen die kunnen worden ondernomen bij een afwijzing op een ontslagverzoek zijn opgenomen in de artikelen 48 en 49 van de Wet Bopz. Rechterlijke tussenkomst bij ontslag van een met een inbewaringstelling of rechterlijke machtiging opgenomen patiënt, past ons inziens niet goed in het systeem van de Wet Bopz. Bovendien is niet voorzien in een rechterlijke toetsing bij ontslagverlening, omdat het bij die beoordeling niet gaat om de vraag of iemand ten onrechte van zijn vrijheid beroofd zal worden, maar of iemand – zonder gevaar te veroorzaken – wederom in de samenleving kan terugkeren. Zie voor de beantwoording van deze vraag tevens het antwoord op vraag 5 en 10, betreffende de Wet Bopz gesteld in het kader van de begroting van het Ministerie van Justitie (26 200 VI, nr. 34) bij brief van 6 mei 1999 (kenmerk 761300/99/6) van de Minister van Justitie aan de Voorzitter van de Tweede Kamer. Op dit moment zien wij geen aanleiding de rol van de geneesheer-directeur bij ontslagverlening, zoals deze thans is opgenomen in de Wet Bopz, te wijzigen. Bij de volgende evaluatie van de Wet Bopz zal deze rol expliciet aan de orde komen. </antwoord>
      <antwoord nummer="4">In het kabinetsstandpunt op de eerste evaluatie van de Wet Bopz is aangekondigd dat periodiek voorlichting zal worden gegeven over de toepassing van het gevaarscriterium. Naar verwachting zal hierdoor worden voorzien in de behoefte aan verheldering van het gevaarscriterium en zal het verschil in de toepassing van het criterium in vergelijkbare situaties afnemen. Het uitbrengen van de brochure over de toepassing van het gevaarscriterium (Gevaar in de wet Bopz) vlak na de inwerkingtreding van de Wet Bopz heeft ook geleid tot meer duidelijkheid. Thans is de Minister van Volksgezondheid, Welzijn en Sport voornemens om een nieuwe brochure over de toepassing van het gevaarscriterium te maken, waarin recente ontwikkelingen van het gevaarscriterium zullen worden opgenomen. Met het oog op dit voornemen zien wij op dit moment onvoldoende aanleiding om het gevaarscriterium te expliciteren in de tekst van de Wet Bopz. </antwoord>
      <antwoord nummer="5 en 6">Behandeling van patiënten – ongeacht of zij vrijwillig of gedwongen zijn opgenomen – kan in beginsel alleen plaatsvinden na overleg met en met toestemming van de patiënt, in zoverre kan dus gesproken worden van een «vrije» keuze van de patiënt. In de psychiatrie komt het regelmatig voor dat patiënten – al dan niet als gevolg van bepaalde psychiatrische stoornissen – niet in staat zijn een afgewogen keuze te maken. Indien deze situatie zich voordoet, is in de Wet Bopz de bepaling opgenomen dat indien een persoon «niet in staat kan worden geacht tot een redelijke waardering van zijn belangen terzake» (artikel 38 Wet Bopz), voor behandeling van de patiënt overleg met en toestemming van de vertegenwoordiger vereist is. Indien een wettelijke vertegenwoordiger ontbreekt en ook geen andere persoon schriftelijk door de patiënt is gemachtigd, is een zelfde rol voor de familieleden (ouder/kind/broer/zus) weggelegd. Bij het ontbreken van die toestemming of latere intrekking van de toestemming van de patiënt die gedwongen is opgenomen, kan op grond van de Wet Bopz alleen die behandeling plaatsvinden, voorzover deze volstrekt noodzakelijk is om ernstig gevaar voor de patiënt of anderen, dat voortvloeit uit de geestesstoornis, af te wenden. </antwoord>
      <antwoord nummer="7">Zoals uit de gegeven antwoorden zal blijken, zijn wij niet voornemens de Wet Bopz op de aangegeven punten aan te passen. </antwoord>
      <noten afkomstig="antwoord"/>
   </antwoorden>
</kvr>
