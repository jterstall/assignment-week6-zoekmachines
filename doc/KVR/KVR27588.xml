<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gerven (SP) aan de minister van Volksgezondheid, Welzijn en Sport over de verslechterde kwaliteit van zittend ziekenvervoer. (Ingezonden 15 maart 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27588
</item>
         <item attribuut="Inhoud">Aanvullende vragen op eerdere vragen hetzelfde lid, ingezonden 6 maart 2007. De openbare aanbesteding van het ziekenvervoer heeft geleid tot onverantwoorde wildgroei en wantoestanden met bijna fatale afloop. Bij de aanbesteding letten de zorgverzekeraars meer op de prijs dan op de kwaliteit (Parool, 18 februari en 1 maart 2007). Het toezicht door de NZa is niet voldoende en voor consumenten is het niet duidelijk waar zij met hun klachten naar toe kunnen. (Tros Radar, 12 maart 2007).</item>
         <item attribuut="Rubriek">Gezondheidszorg (Patiënten) Handel en economie (Mededinging) Verkeer, vervoer en waterstaat (Personenvervoer)</item>
         <item attribuut="Trefwoorden">Mededinging Patiënten Personenvervoer</item>
         <item attribuut="Vindplaats">Kamervragen met antwoord 2006-2007, nr. 1049, Tweede Kamer</item>
         <item attribuut="Vraagnr_bij_indiening">2060709580</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Van Gerven</persoon>
         </item>
         <item attribuut="Datum_reaktie">2007-03-20</item>
         <item attribuut="Datum_indiening">2007-03-15</item>
         <item attribuut="Document-id">KVR27588</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2229" allpagenumbers="2229 2230" vetnummer="2060709580" code="0607tkkvr1049" lopendefooter="Tweede Kamer, vergaderjaar 2006–2007, Aanhangsel" filenaam="KVR27588" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1049" onderwerp="" indiendatum="2007-03-15">
         <vrager partij="SP" oorsprong="parlement">Van Gerven</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-03-20">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw reactie op het bericht dat de kwaliteit van zittend ziekenvervoer is verslechterd sinds deze wordt aanbesteed door zorgverzekeraars? <voetnoot nummer="1"/>Deelt u de mening dat de kwaliteit van zittend ziekenvervoer onder druk staat? </vraag>
      <vraag nummer="2">Wat is uw reactie op het feit dat de Nederlandse Zorgautoriteit (NZa) toezicht behoort te houden op het zittend ziekenvervoer en de aanbesteding door zorgverzekeraars, en daar zelf niet van op de hoogte was? Wat is uw oordeel over de NZa in dezen? </vraag>
      <vraag nummer="3">Deelt u de mening dat juist bij aanbesteding en bij onderaanbesteding goed toezicht noodzakelijk is? Zo ja, welke maatregelen gaat u nemen om het toezicht te verbeteren, dan wel te verscherpen? Zo neen, waarom niet? </vraag>
      <vraag nummer="4">Deelt u voorts de mening dat voor gebruikers van zittend ziekenvervoer niet duidelijk is waar ze met een klacht naartoe kunnen en dat de zorgverzekeraars en de vervoersbedrijven naar elkaar verwijzen? Bent u bereid een laagdrempelig meldpunt voor gebruikers van zittend ziekenvervoer in te stellen waar deze meldingen individueel op juistheid worden gecontroleerd, bijvoorbeeld bij de NZa? </vraag>
      <vraag nummer="5">Bent u bereid de NZa te verzoeken onderzoek te doen naar de gemelde problemen rondom het zittend ziekenvervoer? </vraag>
      <vraag nummer="6">Wilt u deze vragen tegelijk met de eerder gestelde vragen beantwoorden? </vraag>
      <noten afkomstig="vraag">
         <noot nummer="1" datum="2007-03-12" bron="Tros Radar">Tros Radar, 12 maart 2007</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Van Gerven (SP), ingezonden 6 maart 2007, (vraagnummer 2060708760). </toelichting>
   <antwoorden aantal="6">
      <antwoord nummer="1">Ik heb kennis genomen van de uitzending van Tros Radar over het zittend ziekenvervoer. Ik deel uw mening niet dat de kwaliteit van het zittend ziekenvervoer onder druk staat. </antwoord>
      <antwoord nummer="2">De NZa ziet toe op de goede uitvoering van de Zorgverzekeringswet, waaronder de inkoop van kwalitatief goede zorg. De NZa is hiervan uiteraard op de hoogte. Bij de NZa waren geen signalen bekend van de problemen rondom zittend ziekenvervoer. </antwoord>
      <antwoord nummer="3">Ik deel uw mening dat goed toezicht nodig is. Zorgverzekeraars hebben bij de invulling van hun zorgplicht rekening te houden met de prijs/kwaliteit verhouding van de in te kopen zorg. De NZa heeft als taak hierop toe te zien. Ik acht het toezicht hiermee goed geregeld en zie geen aanleiding om dit te veranderen. </antwoord>
      <antwoord nummer="4">Ik deel uw mening hierover niet. Elke verzekerde kan een klacht voor zittend ziekenvervoer bij de verzekeraar indienen. Hiervan wordt gebruik gemaakt. Als een verzekerde zich niet gehoord voelt in zijn klacht, dan kan er bij de Stichting Klachten en Geschillen Zorgverzekeringen te Zeist (www.skgz.nl) een klacht worden ingediend. Ik acht daarom een meldpunt bij de NZa niet nodig. </antwoord>
      <antwoord nummer="5">De NZa heeft aangegeven de signalen te bestuderen. Mocht daaruit blijken dat er sprake is van een structureel probleem waarbij de inkoop van zorg bij zorgverzekeraars niet voldoet aan de zorgplicht die zij richting verzekerden hebben, kan zij onderzoek starten naar de betreffende zorgverzekeraar(s). In de casus Agis heeft de verzekeraar zelf al ingegrepen in de situatie en maatregelen genomen om kwalitatief goed zittend ziekenvervoer te borgen. De NZa zal dan ook de door Agis te nemen maatregelen monitoren. </antwoord>
      <antwoord nummer="6">Ja. Aan dit verzoek heb ik bij deze gehoor gegeven. </antwoord>
      <noten afkomstig="antwoord"/>
   </antwoorden>
</kvr>
