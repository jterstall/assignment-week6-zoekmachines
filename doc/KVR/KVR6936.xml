<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over tarieven van het openbaar vervoer. (Ingezonden 26 maart 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6936
</item>
         <item attribuut="Inhoud">Vragen over prijsstijgingen voor het reizen per bus in Groningen, Friesland en Drenthe als gevolg van een gewijzigde zone-indeling.</item>
         <item attribuut="Rubriek">Consument (Consumentenprijzen) Verkeer, vervoer en waterstaat (Openbaar vervoer)</item>
         <item attribuut="Trefwoorden">Openbaar vervoer Prijzen</item>
         <item attribuut="Vindplaats">Kamervragen met antwoord 1997-1998, nr. 1089, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1998-04-15</item>
         <item attribuut="Datum_indiening">1998-03-26</item>
         <item attribuut="Document-id">KVR6936</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2231" allpagenumbers="2231 2232" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6936" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1089" onderwerp="" indiendatum="1998-03-26">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="1998-04-15">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wordt reizen per bus in de drie Noordelijke provincies 7 tot 10 procent duurder als gevolg van een gewijzigde zone-indeling? <voetnoot nummer="1"/>
      </vraag>
      <vraag nummer="2">Is deze maatregel ingegeven door verminderde rijkssubsidie? </vraag>
      <vraag nummer="3">Vindt u het acceptabel dat de prijzen van het openbaar vervoer zo fors worden verhoogd bovenop de reguliere prijsverhoging die reeds is ingegaan? </vraag>
      <vraag nummer="4">Hoe verhoudt deze prijsverhoging, als gevolg van een lagere rijksbijdrage, zich tot het algemene beleid van een gematigde tariefsontwikkeling voor het openbaar vervoer? </vraag>
      <vraag nummer="5">Bent u bereid maatregelen te nemen om te voorkomen dat deze prijsverhoging doorgaat en zo nodig een hogere rijksbijdrage te verstrekken? </vraag>
      <noten afkomstig="vraag">
         <noot nummer="1" datum="1998-03-24" bron="Teletekst,">Teletekst,, 24 maart 1998</noot>
      </noten>
   </vragen>
   <antwoorden aantal="5">
      <antwoord nummer="1">Ik heb voorstellen ontvangen van de provincies Groningen (van 27 maart 1998) en Drenthe en Friesland om de zones voor het stads- en streekvervoer te wijzigen. Ik heb de ingediende voorstellen nog niet kunnen beoordelen op alle hieruit voortvloeiende consequenties. Nog niet alle benodigde gegevens zijn ontvangen om op dit moment een inschatting te kunnen maken voor wat betreft het effect op de wijziging in de kosten voor de reiziger op de verschillende reisrelaties in het betreffende gebied. Uit het voorstel blijkt echter al wel dat de voorgestelde wijziging gepaard zal gaan met verhoging van de kosten voor een deel van de reizigers. </antwoord>
      <antwoord nummer="2">In de aanvraag tot wijziging van de gebiedszonering van de provincies Groningen en Drenthe wordt gerefereerd aan de gevolgen van de gewijzigde bekostigingssystematiek voor de betreffende provincies. In mijn brief aan de voorzitter van de vaste Commissie voor Verkeer en Waterstaat van de Tweede Kamer der Staten-Generaal (van 11 maart 1997; kenmerk DGV/V721723) heb ik hierover opgemerkt dat zowel de provincie Groningen als Drenthe er op achteruit gaan. Hierbij heb ik tevens opgemerkt dat dit deels valt te verklaren uit de relatief grote zones in Groningen en Drenthe, waardoor de opbrengst per kilometer gemiddeld lager ligt dan in andere delen van het land en dat het wellicht zinvol is dit aspect eens nader te bekijken. In dezelfde brief heb ik toegezegd bereid te zijn vanuit mijn verantwoordelijkheid voor de tarieven zoveel mogelijk mee te werken, binnen de huidige wetgeving, om invulling te geven aan de verantwoordelijkheid van de decentrale overheden voor tarieven. In deze brief werd gemeld dat het hierbij zou kunnen gaan om voorstellen tot aanpassing van zonegroottes en eigen kaartsoorten. </antwoord>
      <antwoord nummer="3">In het algemeen worden forse prijsverhogingen in het openbaar vervoer door mij niet wenselijk geacht. Het verleden heeft geleerd dat extra tariefsverhogingen leiden tot een tijdelijke daling van het gebruik van het openbaar vervoer. Toetsing hiervan gebeurt volgens de hiervoor beschikbare criteria en uitgangspunten, zoals opgenomen in mijn antwoord (brief V-821412) op de vraag (2979809850) van de heer Poppe. </antwoord>
      <antwoord nummer="4">Door de wijziging van de oude bekostigingssystematiek, op basis van reizigerskilometers naar de nieuwe bekostigingssystematiek, op basis van opbrengstsuppletie, die per 1998 is doorgevoerd, heeft een verschuiving plaatsgevonden van gelden tussen de decentrale overheden die in 1998 voor een financiële bijdrage in aanmerking komen ten behoeve van de exploitatie van het openbaar vervoer. In de overgangsregeling «ministeriële regeling overgang nieuwe systematiek 1998–2001» zijn de herverdelingseffecten vastgesteld. In de noordelijke provincies ligt de opbrengst per kilometer gemiddeld lager dan in andere delen van het land. Hier wordt dus de overgang naar de nieuwe bekostigingssystematiek zwaarder gevoeld dan elders. Een aanpassing van de zones zou deze ongelijkheid mitigeren. Nader onderzoek van de details van het voorstel zal moeten aangeven of de voorgestelde aanpassing past binnen het algemene beleid. </antwoord>
      <antwoord nummer="5">De voorstellen van de provincies moeten nog nader worden bezien voordat mijn beoordeling kan worden afgerond. Op dit moment voorzie ik geen aanleiding een hogere rijksbijdrage te verstrekken. </antwoord>
      <noten afkomstig="antwoord"/>
   </antwoorden>
</kvr>
