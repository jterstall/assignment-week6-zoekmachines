<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Roemer (SP) aan de minister van Verkeer en Waterstaat over een geschillencommissie luchtvaart. (Ingezonden 26 februari 2008); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR315890
</item>
         <item attribuut="Inhoud">Vragen over een geschillencommissie luchtvaart naar aanleiding van een bericht op www.schipholgroup.com., waarin staat dat de punctualiteit van vluchten op en van Schiphol het afgelopen jaar is afgenomen. De indiener vraagt aan de minister of hij bereid is te onderzoeken of een nationale geschillencommissie luchtvaart een bijdrage kan leveren aan het verbeteren van de handhaving van de Verordening (EG) (nr.261/2004) van het Europees parlement en de Raad.</item>
         <item attribuut="Rubriek">Verkeer, vervoer en waterstaat (Luchtvaart) Verkeer, vervoer en waterstaat (Overig)</item>
         <item attribuut="Trefwoorden">Luchthavens Luchtvaart</item>
         <item attribuut="Vindplaats">Kamervragen met antwoord 2007-2008, nr. 1988, Tweede Kamer</item>
         <item attribuut="Vraagnr_bij_indiening">2070812740</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Roemer</persoon>
         </item>
         <item attribuut="Datum_reaktie">2008-04-11</item>
         <item attribuut="Datum_indiening">2008-02-26</item>
         <item attribuut="Document-id">KVR315890</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4069" allpagenumbers="4069 4070 4071" vetnummer="2070812740" code="0708tkkvr1988" lopendefooter="Tweede Kamer, vergaderjaar 2007–2008, Aanhangsel" filenaam="KVR315890" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1988" onderwerp="" indiendatum="2008-02-26">
         <vrager partij="SP" oorsprong="parlement">Roemer</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2008-04-11">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1 2">Wat is uw mening over de afgenomen punctualiteit van vluchten op en van Schiphol in het afgelopen jaar? <voetnoot nummer="1"/>In hoeverre heeft een afname van de punctualiteit van de vluchten ook geleid tot meer overtredingen van de Verordening? <voetnoot nummer="2"/>
      </vraag>
      <vraag nummer="2">Kunt u aangeven hoeveel vluchten vanaf Schiphol er geannuleerd werden in 2007? Hoe vaak beroept een luchtvaartmaatschappij zich in dergelijke gevallen op overmacht? En hoeveel vluchten hadden een buitensporig grote vertraging? Wat is uw mening hierover? </vraag>
      <vraag nummer="3">Kunt u aangeven wat volgens u de juiste definitie is van overmacht bij geannuleerde vluchten? </vraag>
      <vraag nummer="4" voetnoot="3">Hoe geeft u gevolg aan de uitspraak van de rechtbank Arnhem van 17 januari 2007 dat de Inspectie Verkeer en Waterstaat (IVW) ook bij individuele klachten tegen luchtvaartmaatschappijen handhavend moet optreden? <voetnoot nummer="3"/>
      </vraag>
      <vraag nummer="5" voetnoot="4">Hoe verhoudt deze uitspraak van de rechter zich tot uw uitspraak dat de Inspectie handhavend op zal treden als een luchtvaartmaatschappij principieel weigert de verordening na te leven dan wel structureel in strijd met de verordening handelt? <voetnoot nummer="4"/>Betekent dit dat de Inspectie niet optreedt bij incidentele meldingen? Zo ja, welke maatregelen gaat u nemen om dit alsnog te bewerkstelligen? </vraag>
      <vraag nummer="6" voetnoot="2 4">Welke maatregelen gaat u nemen om te bezien of u nationaal nog mogelijkheden heeft om de handhaving van de Verordening <voetnoot nummer="2"/>zo optimaal mogelijk te doen zijn, zonder daarbij op de stoel van de rechter te gaan zitten? <voetnoot nummer="4"/>Bent u bereid te onderzoeken of een nationale geschillencommissie luchtvaart een bijdrage kan leveren aan het verbeteren van de handhaving van de Verordening zolang er geen Europese geschillencommissie is? Zo neen, waarom niet? Zo ja, welke maatregelen gaat u nemen? </vraag>
      <vraag nummer="7" voetnoot="2">Kunt u aangeven hoeveel rechtzaken er in Nederland gevoerd zijn op grond van de Europese Verordening inzake compensatie en bijstand luchtreizigers? <voetnoot nummer="2"/>Over welke onderdelen gingen deze rechtzaken? Wat is uw mening over het aantal rechtzaken? Heeft u hierdoor het idee dat reizigers voldoende voorgelicht worden over hun rechten? Kunt u uw antwoord toelichten? </vraag>
      <vraag nummer="8" voetnoot="2">Waarom valt deze Verordening <voetnoot nummer="2"/>in Nederland onder het bestuursrecht, terwijl Denemarken en België juist goede ervaringen met de naleving en handhaving van de verordening hebben doordat deze onder het strafrecht valt? Kunt u aangeven wat de gevolgen zijn als de verordening in Nederland ook onder het strafrecht zou vallen? </vraag>
      <vraag nummer="9">Bent u bereid om onafhankelijk onderzoek te doen naar de omgang van luchtvaartmaatschappijen met reizigers? Zo ja, welke maatregelen gaat u nemen? Zo neen, waarom niet? </vraag>
      <noten afkomstig="vraag">
         <noot nummer="1" weblink="http://www.schipholgroup.com/">http://www.schipholgroup.com/</noot>
         <noot nummer="2">Verordening (EG) nr. 261/2004 van het Europees parlement en de raad</noot>
         <noot nummer="3" weblink="http://www.vvso.eu/">http://www.vvso.eu/</noot>
         <noot nummer="4" documenttype="Kamervragen" documentnummer="1289" documentjaargang="2007-2008">Aanhangsel Handelingen, nr. 1289, vergaderjaar 2007–2008.</noot>
      </noten>
   </vragen>
   <antwoorden aantal="9">
      <antwoord nummer="1" voetnoot="1">Dat er sprake is van een afname van de punctualiteit van vluchten van en naar Schiphol, hoe gering deze ook is <voetnoot nummer="1"/>, is te betreuren en is ook schadelijk voor het imago van Schiphol en van de desbetreffende luchtvaartmaatschappijen. Ingevolge de verordening is het evenwel niet verboden dat vluchten worden vertraagd. Wel dient een luchtvaartmaatschappij bij een vertraging van een vlucht de passagiers de in de Verordening voorgeschreven bijstand te verlenen. Of de afname van de punctualiteit van vluchten ook heeft geleid tot een toename van het aantal overtredingen van de Verordening kan niet worden beantwoord. Waar ik zicht op heb, is het aantal bij de Inspectie Verkeer en Waterstaat ingekomen en als zodanig geregistreerde klachten van passagiers over een vermeende overtreding van de verordening bij vertragingen. In 2007 bedroeg dit aantal 240. In 2006 waren dat er 276. </antwoord>
      <antwoord nummer="2">Het aantal van geannuleerde vluchten en van vluchten met een buitensporig grote vertraging is mij niet bekend. Als er sprake is van een toename van het aantal annuleringen van het aantal vluchten vanaf Schiphol in 2007, dan betreur ik dat. Bij het annuleren van een vlucht dient een luchtvaartmaatschappij in overeenstemming met de Verordening te handelen, teneinde ook hier het ongemak voor de gedupeerde passagiers tot een minimum te beperken. </antwoord>
      <antwoord nummer="3">De Verordening kent het begrip overmacht niet, maar spreekt van «buitengewone omstandigheden die ondanks het treffen van alle redelijke maatregelen niet voorkomen konden worden». Slechts het Europese Hof van Justitie van de EG (EHvJ) kan uitsluitsel geven omtrent de juiste uitleg van de Verordening. Ik heb vernomen, dat het EHvJ binnenkort in het kader van aan het Hof voorgelegde prejudiciële vragen zich zal uitspreken over het begrip buitengewone omstandigheden in relatie tot annulering van vluchten als gevolg van technische mankementen aan luchtvaartuigen. </antwoord>
      <antwoord nummer="4">Zie antwoord 5. </antwoord>
      <antwoord nummer="5">De Inspectie toetst elke individuele klacht aan de Verordening. Elke klacht over een vermeende overtreding van de Verordening wordt eerst voorgelegd aan de desbetreffende luchtvaartmaatschappij. De luchtvaartmaatschappij behandelt de klacht en informeert zowel de klager als de Inspectie. Als de Inspectie bezwaar heeft tegen de afhandeling van de klacht door de luchtvaartmaatschappij volgt een gesprek en indien nodig een waarschuwing. De Inspectie treedt vervolgens handhavend op als blijkt dat een luchtvaartmaatschappij herhaaldelijk in strijd met de Verordening handelt. Ook als op grond van een individuele klacht blijkt, dat sprake is van een principiële weigering om de Verordening uit te voeren zal de Inspectie handhavend optreden. De Inspectie legt in dat geval een last onder dwangsom op. </antwoord>
      <antwoord nummer="6">Zoals ik u heb toegezegd in het kamerdebat op 25 maart jongstleden, laat ik bezien of en zo ja waar eventueel verbetering mogelijk is in de handhaving van de Verordening. Ik heb in dat debat reeds aangegeven dat daarbij nadrukkelijk aan de orde zal komen of de Inspectie meer bevoegdheden kan krijgen en zo ja welke. Ik zal u in mei per brief informeren over de resultaten. Het tweede deel van deze vraag gaat over geschillenbeslechting. Ik ben een groot voorstander van de oprichting van een geschillencommissie voor de luchtvaart. Voor de langere termijn zie ik het meest in een geschillencommissie op Europees niveau: één eenduidige geschillenprocedure voor alle burgers van Europa, ongeacht met welke luchtvaartmaatschappij men vliegt. Ik besef echter dat er in deze lange termijnvisie niet morgen al een adequate geschillenbeslechting tot stand komt. Uw vraag over een nationale geschillencommissie kan ik daarom bevestigend beantwoorden. In mijn brief van 1 april 2008 heb ik u reeds geïnformeerd over de aanpak die ik hierin zou willen volgen. Ik heb daarin benadrukt dat mijn voorkeur uitgaat naar een geschillencommissie die tot stand is gekomen door onderlinge overeenstemming tussen de betrokken partijen. Het verheugt mij daarom zeer u te kunnen melden, dat als gevolg van de ontwikkelingen de laatste weken door de KLM het initiatief genomen is om samen met de luchtvaartsector en consumentenorganisaties en reisbrancheorganisatie ANVR het voortouw te nemen in de oprichting van een onafhankelijke geschillencommissie luchtvaart. Ik complimenteer de sector met dit snelle initiatief en kijk vol belangstelling uit naar het resultaat, waarover ik de Kamer te zijner tijd zal informeren. </antwoord>
      <antwoord nummer="7">Het exacte aantal rechtszaken is mij niet bekend. Blijkens de via het internet te raadplegen jurisprudentie zijn er ongeveer 10 uitspraken betreffende de Verordening. Die uitspraken gaan over compensatie en in een enkel geval over bijstand dan wel verzorging. Overigens gaat mijn aandacht vooral uit naar de uitspraken van het EHvJ, daar deze een voor alle lidstaten bindende uitleg van de verordening betreffen. Het EHvJ dient zich nog uit te spreken omtrent een aantal aan haar voorgelegde prejudiciële vragen over onder meer bijzondere omstandigheden (zie ook onder vraag 3), het onderscheid tussen een vertraging en een annulering van een vlucht en de werkingssfeer van de verordening. Uit een recente thema-inspectie is gebleken dat er op het gebied van voorlichting aan reizigers over hun rechten nog veel verbetering nodig is. Daarbij moet u denken aan foutief of onvolledig foldermateriaal van de luchtvaartmaatschappij en gebrekkige kennis bij het personeel van de luchtvaartmaatschappij. Over de resultaten van deze thema-inspectie zal de Kamer binnenkort apart worden geïnformeerd. De resultaten zijn onder andere aanleiding voor een vervolginspectie later dit jaar. Zie ook het antwoord op vraag 9. </antwoord>
      <antwoord nummer="8" voetnoot="2 3">Van de lidstaten handhaven alleen België, Denemarken en het Verenigd Koninkrijk de Verordening via het strafrecht, waarbij alleen in België het overtreden van de Verordening kan worden gestraft met een gevangenisstraf <voetnoot nummer="2"/>. In Nederland is niet hiervoor gekozen vanwege de algemene eis, dat het strafrecht slechts als ultimum remedium <voetnoot nummer="3"/>dient te worden ingezet: het dient niet te licht te worden aangewend als instrument ter ordening van het maatschappelijke of economische verkeer. Een keuze voor het strafrecht is eerst dan te rechtvaardigen wanneer privaatrechtelijke of bestuursrechtelijke oplossingen falen. Van het laatste is hier vooralsnog niet gebleken. Betwijfeld wordt of het onder het strafrecht brengen van de Verordening doeltreffend is en een wezenlijke bijdrage levert aan de handhaving van de consumentenbelangen. In dit verband wordt gewezen op het gegeven dat de in de Verordening opgenomen begrippen en gekozen bewoordingen ruimte laten voor interpretatie(geschillen). Voorts is er bij de klachten over een vermeende overtreding van de Verordening veelal sprake van weinig of geen objectief constateerbare feiten, hetgeen de opsporing en vervolging bemoeilijken. Daarbij komt, dat gegeven het opportuniteitsbeginsel en de daarmee samenhangende discretionaire bevoegdheid van het openbaar ministerie strafrechtelijke handhaving van de Verordening ook niet altijd is verzekerd. </antwoord>
      <antwoord nummer="9">De wijze waarop bedrijven omgaan met hun eigen klanten acht ik primair een zaak van de markt zelf. Ik gaf eerder aan dat er een thema-inspectie is gedaan naar de informatieplicht ingevolge de verordening. Uit die inspectie is gebleken dat, hoewel de resultaten van de tweede meting beter waren dan die van de eerste, er nog veel ruimte is voor verbetering bij luchtvaartmaatschappijen. Een volgende thema-inspectie, in de zomer van dit jaar, gaat daarom over de kennis van de verordening bij het luchtvaartpersoneel. In het najaar zal ik u informeren over de resultaten van deze inspectie. </antwoord>
      <noten afkomstig="antwoord">
         <noot nummer="1">In 2007 liep de aankomstpunctualiteit licht terug, van 81,5% naar 81,0%. Het aantal op tijd vertrekkende vluchten daalde van 73,3% naar 71,1%. In 2007 waren de vertragingen voor een belangrijk deel te wijten aan slechte weersomstandigheden. (bron: http://www.schipholgroup.com/web/file?uuid= 877e9abb-1363-4567-bc01-8b3a35bef3dd&amp;owner= 670c516c-125b-4266-a0e4-353c2034e8dc&amp; contentid=2780)</noot>
         <noot nummer="2">Zie Mededeling van de Commissie aan het Europees Parlement en de Raad overeenkomstig artikel 17 van Verordening (EG) nr. 261/2004 betreffende de werking en de resultaten van deze verordening (Brussel, van 4 april 2007). Zie p. 11, par. 6.3. http://ec.europa.eu/transport/air_portal/passenger_rights/doc/2007/com_2007_0168_nl.pdf</noot>
         <noot nummer="3">Zie de toelichting bij aanwijzing 11 van de Aanwijzingen voor de regelgeving en op de Memorie van Toelichting bij het wetsvoorstel Vierde tranche van de Algemene wet bestuursrecht (Kamerstukken II, 2003/04, 29 702, nr. 3, p. 188/119), waarin enkele gezichtspunten zijn opgenomen die van belang zijn bij de keuze tussen bestuursrechtelijke en strafrechtelijke handhaving</noot>
      </noten>
   </antwoorden>
</kvr>
