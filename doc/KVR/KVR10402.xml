<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Eurlings en Verhagen (beiden CDA) aan de minister van Buitenlandse Zaken over de weigering van Indonesië deel te nemen aan internationaal onderzoek. (Ingezonden 1 oktober 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10402
</item>
         <item attribuut="Inhoud">Vragen naar aanleiding van het bericht dat Indonesië niet wenst mee te werken aan een internationaal onderzoek naar schendingen van de mensenrechten in Oost-Timor.</item>
         <item attribuut="Rubriek">Internationale betrekkingen (Overig) Staats- en bestuursrecht (Grondrechten)</item>
         <item attribuut="Trefwoorden">Indonesië Internationale betrekkingen Mensenrechten</item>
         <item attribuut="Vindplaats">Kamervragen met antwoord 1999-2000, nr. 132, Tweede Kamer</item>
         <item attribuut="Vraagnr_bij_indiening">2990000550</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="CDA">Eurlings</persoon>
            <persoon partij="CDA">Verhagen</persoon>
         </item>
         <item attribuut="Datum_reaktie">1999-10-15</item>
         <item attribuut="Datum_indiening">1999-10-01</item>
         <item attribuut="Document-id">KVR10402</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="277" allpagenumbers="277 278" vetnummer="2990000550" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10402" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="132" onderwerp="" indiendatum="1999-10-1">
         <vrager partij="CDA" oorsprong="parlement">Eurlings</vrager>
         <vrager partij="CDA" oorsprong="parlement">Verhagen</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="1999-10-15">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de ministers voor Ontwikkelingssamenwerking en van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van het bericht dat Indonesië niet wenst mee te werken aan een internationaal onderzoek naar schendingen van de mensenrechten in Oost-Timor? </vraag>
      <vraag nummer="2">Hoe beoordeelt u het argument van de Indonesische minister van Justitie dat een dergelijk onderzoek een zaak is van de Indonesische rechtspraak? </vraag>
      <vraag nummer="3">Bent u voornemens deze kwestie aan te kaarten in de Veiligheidsraad? </vraag>
      <vraag nummer="4">Overweegt u nadere sancties tegen Indonesië voor te stellen, zoals opschorting van de economische ondersteuning door IMF en Wereldbank, indien medewerking van de Indonesische regering uitblijft? </vraag>
      <vraag nummer="5">Hoe verhoudt de opstelling van de Indonesische regering zich tot hetgeen de minister tijdens het algemeen overleg dd. 29 september jl. over de Veiligheidsraad aan de Kamer heeft meegedeeld? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Dat bericht is mij bekend, doch recentelijk werd van de Hoge Commissaris voor de Rechten van de Mens vernomen dat de Indonesische regering niet expliciet heeft geweigerd mee te werken met de internationale onderzoekscommissie. De Hoge Commissaris gaat er dan ook vooralsnog vanuit dat Indonesië zal meewerken en zij heeft toegezegd al het mogelijke te doen dat binnen haar bereik ligt om ervoor zorg te dragen dat de internationale onderzoekscommissie haar werk goed kan uitvoeren De Hoge Commissaris houdt daartoe (informele) consultaties met de betrokken partijen, waaronder vanzelfsprekend met de Indonesische autoriteiten. Ook heeft zij recent een brief verstuurd aan de nationale mensenrechtencommissie van Indonesië (KomnasHam) waarin zij hen heeft gevraagd met de internationale onderzoekscommissie mee te werken. </antwoord>
      <antwoord nummer="2">Gezien de aard en omvang van de mensenrechtenschendingen in Oost-Timor kan en mag de internationale gemeenschap niet aan de zijlijn staan toekijken. In de op 27 september tijdens de speciale zitting van de VN Commissie voor de Rechten van de Mens aangenomen resolutie werd de VN Secretaris-Generaal derhalve opgeroepen een internationale onderzoekscommissie in te stellen. De Commissie zal systematisch informatie verzamelen en ordenen over mogelijke schendingen van mensenrechten op Oost-Timor vanaf 1 januari 1999. Dit onderzoek staat op zichzelf en sluit geenszins een nationaal onderzoek van de Indonesische autoriteiten uit. De resolutie roept de Indonesische autoriteiten immers op om degenen die verantwoordelijk zijn voor flagrante en systematische schendingen van mensenrechten te berechten. Zoals in de VN Veiligheidsraadresolutie 1264 van 15 september jl. is gesteld en in de resolutie van de VN Commissie voor de Rechten van de Mens is overgenomen ligt de primaire verantwoordelijkheid voor de berechting van bovengenoemden bij de nationale rechtssystemen. De gegevens van de internationale onderzoekscommissie kunnen bij de nationale berechting worden gebruikt. </antwoord>
      <antwoord nummer="3">Ik zie op dit moment geen aanleiding om deze kwestie verder aan te kaarten in de Veiligheidsraad, die in de op 15 september aangenomen resolutie reeds haar zorg uitsprak over berichten van systematische schending van internationaal humanitair recht en mensenrechten en tevens aandrong op berechting van hen die schuldig zijn aan gewelddadigheden. De zojuist ingestelde internationale onderzoekscommissie moet nu zo spoedig mogelijk operationeel zijn en het hiertoe door de Hoge Commissaris voor de Rechten van de Mens te voeren overleg met de Indonesische autoriteiten dient te worden afgewacht. </antwoord>
      <antwoord nummer="4">Sancties in de vorm van opschorting van de kredietverlening door IMF en Wereldbank worden door de regering niet overwogen. Bovendien is de kredietverlening aan Indonesië de facto reeds opgeschort hangende de uitkomst van het onderzoek naar mogelijke corruptie in de financiële sector. (Bank Bali zaak). </antwoord>
      <antwoord nummer="5">In het AO van 29 september jl. informeerde ik u dat de in te stellen onderzoekscommissie zou moeten bestaan uit buitenlandse en Aziatische experts, en samen met de Indonesische Commissie voor de Mensenrechten (KomnasHam) de mensenrechtenschendingen in beeld zal moeten brengen. In de resolutie van de VN Commissie voor de Rechten van de Mens van 27 september jl. is dit ook neergelegd. De Hoge Commissaris voor de Rechten van de Mens verwacht eind deze week de namen van de leden van de onderzoekscommissie bekend te maken. </antwoord>
      <noten afkomstig="antwoord"/>
   </antwoorden>
</kvr>
