<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Hoeven en Ross-van Dorp (beiden CDA) aan de staatssecretaris van Onderwijs, Cultuur en Wetenschappen, mw. Adelmund, over herintreding in het onderwijs. (Ingezonden 16 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9119
</item>
         <item attribuut="Inhoud">Vragen naar aanleiding van het bericht 'Herintreding in onderwijs dreigt te falen' in de Volkskrant van 12 maart 1999, waaruit blijkt dat van de 17.000 oud-leerkrachten die zich hebben gemeld er eind 1998 slechts 36 zijn geplaatst.</item>
         <item attribuut="Rubriek">Basisonderwijs (Formatie in het basisonderwijs)</item>
         <item attribuut="Trefwoorden">Onderwijsgevenden basisonderwijs</item>
         <item attribuut="Vindplaats">Kamervragen met antwoord 1998-1999, nr. 1149, Tweede Kamer</item>
         <item attribuut="Vraagnr_bij_indiening">2989909570</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="CDA">Van der Hoeven</persoon>
            <persoon partij="CDA">Ross-van Dorp</persoon>
         </item>
         <item attribuut="Datum_reaktie">1999-04-09</item>
         <item attribuut="Datum_indiening">1999-03-16</item>
         <item attribuut="Document-id">KVR9119</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2353" allpagenumbers="2353 2354" vetnummer="2989909570" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9119" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1149" onderwerp="" indiendatum="1999-03-16">
         <vrager partij="CDA" oorsprong="parlement">Van der Hoeven</vrager>
         <vrager partij="CDA" oorsprong="parlement">Ross-van Dorp</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="1999-04-9">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht «Herintreding in onderwijs dreigt te falen»? <voetnoot nummer="1"/>
      </vraag>
      <vraag nummer="2">Zijn van de 17 000 oud-leerkrachten die zich hebben gemeld er eind vorig jaar slechts 36 geplaatst? </vraag>
      <vraag nummer="3">Hoe is te verklaren dat er ondanks het grote lerarentekort zo weinig mensen inmiddels voor de klas staan? Zijn er te weinig vacatures? Worden deze mensen niet benoemd of trekken herintreders zich terug door belemmerde factoren als werkdruk, salaris, kinderopvang e.d.? </vraag>
      <vraag nummer="4">Betekenen deze aantallen dat de geplande klassenverkleining niet door kan gaan of vertraagd moet worden? Zo neen, hoe gaat u het lerarentekort dan oplossen? </vraag>
      <vraag nummer="5">Op welke termijn denkt u dat een substantieel deel van de 17 000 aangemelde personen wel een baan in het onderwijs heeft? </vraag>
      <vraag nummer="6">Betekenen de genoemde cijfers dat het plan om herintreders in het onderwijs te krijgen mislukt is of gaat mislukken? Zo neen, waarom niet? </vraag>
      <noten afkomstig="vraag">
         <noot nummer="1" datum="1999-03-12" bron="Volkskrant">Volkskrant, 12 maart 1999</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Inderdaad zijn er eind vorig jaar via het Career Center Onderwijs 36 herintreders geplaatst. Daarnaast zijn contracten afgesloten voor 61 plaatsingen in 1999. Deze aantallen zijn geen reden tot bezorgdheid. De overeenkomst die vorig jaar september met het Sectorbestuur Onderwijsarbeidsmarkt gesloten is om de bemiddeling van herintreders te coördineren, voorziet in een looptijd van het project tot 2002. Het laatste kwartaal van 1998 was in de planning voorzien als periode voor de inrichting van de bemiddelingsstructuur en de intake van kandidaten om het aanbod duidelijk in beeld te krijgen. Behalve de tijd die het inrichten van de bemiddelingsstructuur kost, vergt ook het bijwonen van een voorlichtingsbijeenkomst, het intake-gesprek, het volgen van een opfriscursus en de feitelijke bemiddeling enige tijd. De scholen zouden begin 1999 benaderd worden om de vraag te inventariseren. Diverse scholen hebben echter in het laatste kwartaal van 1998 zelf het initiatief genomen en al vacatures bij het Career Center Onderwijs gemeld. Dit was voor het CCO aanleiding om eerder dan voorzien scholen te benaderen. </antwoord>
      <antwoord nummer="3">Voor de eerste vragen onder 3 verwijs ik naar het antwoord onder 2, waarbij ik erop wijs dat op dit moment niet zozeer sprake is van een groot tekort, maar dat bij ongewijzigd beleid op termijn een tekort kan ontstaan. Er is op dit moment geen sprake van dat herintreders zich massaal terugtrekken wegens belemmerende factoren als werkdruk, salaris en kinderopvang. Ten aanzien van de kinderopvang is in de CAO van februari jl. incidenteel een bedrag van f 4 mln uitgetrokken voor het verkorten van de wachtlijsten en structureel voor de kinderopvang in het PO f 5 mln. </antwoord>
      <antwoord nummer="4">De klassenverkleining gaat door zoals gepland in het regeerakkoord. Er is een groot aantal activiteiten in uitvoering om de personeelsvoorziening in het primair onderwijs te verbeteren. Of alle lopende en voorgenomen activiteiten voldoende soelaas bieden, is moeilijk te voorspellen. Voor de korte termijn verwacht ik dat het aantal herintreders dat bemiddeld wordt, voldoende tegemoet zal komen aan de vraag. Voor de (middel)lange termijn zijn de vooruitzichten gunstig, gezien de fors gegroeide instroom in de pabo’s. Verder zullen wij nog andere maatregelen treffen met werkgevers- en werknemersorganisaties. In de nota over het lerarenbeleid, die binnenkort aan u gestuurd zal worden, geef ik daarvan een overzicht. </antwoord>
      <antwoord nummer="5">Het aantal van 17 000 potentiële herintreders bestaat uit ongeveer 5000 mensen die aangegeven hebben direct beschikbaar te zijn, 5000 mensen die aangegeven hebben op termijn beschikbaar te zijn, en 7000 mensen die aangegeven hebben op de hoogte gehouden te willen worden van het project Stille Reserve. Voor de eerste groep zijn afgelopen najaar 24 regionale voorlichtingsbijeenkomsten georganiseerd. Met 1384 personen is in het laatste kwartaal van 1998 een intake-gesprek gevoerd; de overige belangstellenden krijgen dit kwartaal een intake-gesprek, waarna de opfriscursussen en bemiddeling plaatsvinden. Het aantal cursusplaatsen voor opfriscursussen, verzorgd door 29 pabo’s, is uitgebreid van 750 plaatsen in 1998 naar 1800 plaatsen in 1999. Voor de tweede groep hebben in de afgelopen maand de voorlichtingsbijeenkomsten plaatsgevonden, waarna de intake-gesprekken gehouden worden. Van de laatste groep hebben ongeveer 1250 mensen alsnog aangegeven geïnteresseerd te zijn in een baan als leerkracht basisonderwijs. Het profiel van de herintreder – een groot gedeelte van de groep bestaat uit vrouwen en geeft de voorkeur aan parttime werken, op een school in de buurt, in de onderbouw – betekent dat bij tewerkstelling aan een aantal voorwaarden voldaan moet worden. Het is moeilijk te voorspellen wanneer het gros van de plaatsingen van herintreders zal plaatsvinden. Het project loopt tot 2002. </antwoord>
      <antwoord nummer="6">Uit de antwoorden op de vorige vragen blijkt dat de genoemde cijfers op dit moment geen reden geven te veronderstellen dat het plan om herintreders in het onderwijs te krijgen, gaat mislukken. </antwoord>
      <noten afkomstig="antwoord"/>
   </antwoorden>
</kvr>
