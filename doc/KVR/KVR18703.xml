<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Stuurman en Timmer (beiden PvdA) aan de ministers van Sociale Zaken en Werkgelegenheid en van Volksgezondheid, Welzijn en Sport over het artikel 'Slaapdiensten moeten worden doorbetaald'.(Ingezonden 16 september 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18703
</item>
         <item attribuut="Inhoud">Vragen naar aanleiding van een artikel in de Volkskrant "Slaapdiensten moeten worden doorbetaald". Wat zijn de consequenties voor de kosten en de arbeidsbezetting in de gezondheidszorg van het arrest van het Europese Hof van Justitie, waarin is besloten dat wachtdiensten als gewerkte uren moeten worden aangemerkt.</item>
         <item attribuut="Rubriek">Gezondheidszorg (Medische beroepen) Inkomen en rechtspositie (Inkomens) Inkomen en rechtspositie (Werktijden)</item>
         <item attribuut="Trefwoorden">Artsen Inkomens Werktijden</item>
         <item attribuut="Vindplaats">Kamervragen met antwoord 2003-2004, nr. 156, Tweede Kamer</item>
         <item attribuut="Vraagnr_bij_indiening">2030400020</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Stuurman</persoon>
            <persoon partij="PvdA">Timmer</persoon>
         </item>
         <item attribuut="Datum_reaktie">2003-10-17</item>
         <item attribuut="Datum_indiening">2003-09-16</item>
         <item attribuut="Document-id">KVR18703</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="337" allpagenumbers="337 338" vetnummer="2030400020" code="0304tkkvr156" lopendefooter="Tweede Kamer, vergaderjaar 2003–2004, Aanhangsel" filenaam="KVR18703" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="156" onderwerp="" indiendatum="2003-09-16">
         <vrager partij="PvdA" oorsprong="parlement">Stuurman</vrager>
         <vrager partij="PvdA" oorsprong="parlement">Timmer</vrager>
         <vraagt-aan>de ministers van Sociale Zaken en Werkgelegenheid en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="17 oktober 2003), zie ook Aanhangsel Handelingen nr. 150, vergaderjaar 2003–2004">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het artikel over slaapdiensten die doorbetaald moeten worden? <voetnoot nummer="1"/>
      </vraag>
      <vraag nummer="2" voetnoot="2">Deelt u de mening dat het arrest <voetnoot nummer="2"/>zal impliceren dat extra loonbetalingen zullen moeten worden gedaan aan vooral werknemers in de zorgsector? </vraag>
      <vraag nummer="3">Acht u het aannemelijk dat deze uitspraak leidt tot het openbreken van de betreffende CAO’s? </vraag>
      <vraag nummer="4">Hoe denkt u de gevolgen op te vangen die dit kan hebben voor de budgettering? </vraag>
      <vraag nummer="5">Hoe denkt u de kwaliteit van de zorg te kunnen waarborgen indien door deze uitspraak loonkosten stijgen? </vraag>
      <vraag nummer="6">Welke stappen wenst u te nemen, indien door uitvoering van de uitspraak sprake zou zijn van overtreding van het Arbeidstijdenbesluit? </vraag>
      <vraag nummer="7">Kan deze uitspraak ook gevolgen hebben voor andere sectoren dan de in het artikel genoemde? Zo ja, welke sectoren? </vraag>
      <vraag nummer="8">Welke stappen wenst u aangaande deze sectoren te nemen, indien de uitspraak wordt gevolgd? </vraag>
      <noten afkomstig="vraag">
         <noot nummer="1" datum="2003-09-10" bron="Volkskrant">Volkskrant, 10 september 2003</noot>
         <noot nummer="2">Arrest Europees Hof, C151/02</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 3">De doelstelling van zowel de Europese Arbeidstijdenrichtlijn (richtlijn 93/104/EG) als die van de Nederlandse Arbeidstijdenwet is de bescherming van de veiligheid en de gezondheid van de werknemer in relatie tot hun arbeids- en rusttijden. De richtlijn noch de Arbeidstijdenwet bevatten regels inzake vergoedingen. De kwestie van vergoedingen voor aanwezigheidsdiensten is een zaak die werknemers en werkgevers hebben geregeld in CAO’s of in individuele arbeidsovereenkomsten. Anders dan in de pers naar voren is gebracht heeft het Hof zich niet uitgesproken over doorbetaling van loon tijdens aanwezigheidsdiensten, maar uitsluitend over de definitie van arbeidstijd in de zin van EU-richtlijn 93/104 en het in acht nemen van de maximale arbeidstijden en minimale rusttijden. Het Hof heeft vastgesteld welke uitleg er gegeven dient te worden aan de definitie van arbeidstijd in de richtlijn. Of dit van invloed is op de afspraken over de vergoeding voor aanwezigheidsdiensten is een zaak tussen de partijen die deze afspraken hebben gemaakt. </antwoord>
      <antwoord nummer="4 en 5">Zoals uit het antwoord op vraag 2 en vraag 3 blijkt is de kwestie van vergoedingen voor aanwezigheidsdiensten een zaak die werknemers en werkgevers hebben geregeld in CAO’s of in individuele arbeidsovereenkomsten. Werkgevers krijgen jaarlijks via de ova (de overheidsbijdrage in de arbeidskostenontwikkeling) een vergoeding voor de stijging van de loonkosten. Werkgevers moeten nieuwe afspraken over arbeidsvoorwaarden binnen het voor hun beschikbare budget zien te dekken. De Minister van Volksgezondheid, Welzijn en Sport is in zijn antwoord op de vragen van de leden Van der Laan en Lambrechts (nr. 2020317110) al uitvoerig ingegaan op de personele gevolgen van de uitspraak van het Hof. Conclusie is dat bij continuering van aanwezigheidsdiensten meer personeel nodig is, met de nodige kostengevolgen van dien. In het antwoord op vraag 8 geef ik aan welke stappen ik ga nemen. Hiermee wordt werkgevers de mogelijkheid geboden de nadelige gevolgen zo veel mogelijk te beperken. </antwoord>
      <antwoord nummer="6">Op dit moment is geen sprake van overtreding van het Arbeidstijdenbesluit. De nationale wetgeving blijft gelden totdat deze is aangepast. De uitspraak van het EG-Hof is allereerst bindend voor de nationale rechter die de vragen heeft gesteld. De uitspraak heeft verder precedentwerking: een nationale rechter die later in een geschil met dezelfde vragen over de uitleg van het gemeenschapsrecht wordt geconfronteerd, is gebonden aan de uitleg die het Hof in deze zaak heeft gegeven. Een werknemer die in een soortgelijke situatie verkeert als de Duitse arts in de zaak die aan het Hof is voorgelegd, kan eenzelfde vraag voorleggen aan een Nederlandse rechter. Strijdigheid van de Nederlandse regelgeving met het gemeenschapsrecht levert derhalve een onduidelijke situatie op over de verplichtingen van werkgevers. Om die reden zal de Nederlandse regelgeving voor aanwezigheidsdiensten zo snel mogelijk in overeenstemming met het gemeenschapsrecht worden gebracht. </antwoord>
      <antwoord nummer="7">De zorg- en welzijnssectoren die gebruik maken van aanwezigheidsdiensten, zijn gehandicaptenzorg, verpleeg- en verzorgingshuizen, ziekenhuizen, jeugdhulpverlening, welzijn en maatschappelijke dienstverlening, geestelijke gezondheidszorg, ambulancevervoer en schippersinternaten. Daarnaast komen aanwezigheidsdiensten ook voor bij de brandweer, defensie en de inlichtingen- en veiligheidsdiensten. </antwoord>
      <antwoord nummer="8">Stappen aangaande de genoemde sectoren zijn niet aan de orde zoals volgt uit het antwoord op vraag 6. De Nederlandse regelgeving zal in overeenstemming gebracht worden met het gemeenschapsrecht. De mogelijkheden van de richtlijn zullen worden benut zodat het toepassen van aanwezigheidsdiensten zo veel mogelijk kan worden voortgezet, zonder daarbij het bestaande beschermingsniveau voor werknemers te verlagen. Doelstelling daarbij is te bewerkstelligen dat er zo min mogelijk personele en/of financiële consequenties zijn. Na aanpassing van de regelgeving zullen werkgevers zich aan de nieuwe regels moeten houden. </antwoord>
      <noten afkomstig="antwoord"/>
   </antwoorden>
</kvr>
