<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Varela en Nawijn (beiden LPF) aan de ministers van Justitie en voor Vreemdelingenzaken en Integratie over ongedocumenteerde asielzoekers en het kunnen trouwen van asielzoekers in Nederland zonder identiteitspapieren. (Ingezonden 5 maart 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20294
</item>
         <item attribuut="Inhoud">Vragen naar aanleiding van het bericht in De Telegraaf van 2 maart 2004 dat asielzoekers, zonder te beschikken over officiële identiteitspapieren, op basis van een mondelinge verklaring over hun identitdeit in Nederland een huwelijk kunnen aangaan.</item>
         <item attribuut="Rubriek">Criminaliteit en openbare orde (Persoonsregistratie en identificatie) Staats- en bestuursrecht (Vreemdelingenrecht)</item>
         <item attribuut="Trefwoorden">Legitimatie Vluchtelingen</item>
         <item attribuut="Vindplaats">Kamervragen met antwoord 2003-2004, nr. 1552, Tweede Kamer</item>
         <item attribuut="Vraagnr_bij_indiening">2030409890</item>
         <item attribuut="Afkomstig_van">Justitie (JUS) Vreemdelingenzaken en Integratie (VI)</item>
         <item attribuut="Indiener">
            <persoon partij="LPF">Varela</persoon>
            <persoon partij="LPF">Nawijn</persoon>
         </item>
         <item attribuut="Datum_reaktie">2004-05-17</item>
         <item attribuut="Datum_indiening">2004-03-05</item>
         <item attribuut="Document-id">KVR20294</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3283" allpagenumbers="3283 3284" vetnummer="2030409890" code="0304tkkvl2030409890" lopendefooter="Tweede Kamer, vergaderjaar 2003–2004, Aanhangsel" filenaam="KVR20294" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1552" onderwerp="" indiendatum="5maart 2004">
         <vrager partij="LPF" oorsprong="parlement">Varela</vrager>
         <vrager partij="LPF" oorsprong="parlement">Nawijn</vrager>
         <vraagt-aan>de ministers van Justitie en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2004-05-17">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met het bericht dat asielzoekers, zonder te beschikken over officiële identiteitspapieren, op basis van een mondelinge verklaring over hun identiteit in Nederland een geldig huwelijk kunnen aangaan? <voetnoot nummer="1"/>
      </vraag>
      <vraag nummer="2">Deelt u de mening dat deze gang van zaken ontoelaatbaar is? Zo ja, wat gaat u hier aan doen? </vraag>
      <vraag nummer="3">Hoe hoog was in 2003 het percentage asielzoekers dat, zonder over identiteitspapieren te beschikken, in Nederland asiel heeft aangevraagd? </vraag>
      <vraag nummer="4">Hoe beoordeelt u de werking van de bepaling in de Vreemdelingenwet met betrekking tot ongedocumenteerden? Heeft deze bepaling bijgedragen aan het daadwerkelijk terugdringen van het aantal asielzoekers dat zonder papieren in Nederland asiel aanvraagt? Voldoet het «buiten schuld» criterium in deze wet om asielzoekers die hun papieren zelf hebben kwijt gemaakt de toegang tot de asielprocedure te ontzeggen? </vraag>
      <vraag nummer="5">Wat vindt u van de suggestie om asielzoekers die ongedocumenteerd asiel aanvragen in Nederland niet onbeperkt de tijd te gunnen om hun identiteit aan te tonen maar dat hen de inspanningsverplichting moet worden opgelegd dit binnen 1 maand te doen? </vraag>
      <vraag nummer="6">Deelt u de mening dat asielzoekers die Nederland per vliegtuig bereiken en die bij het inchecken in het land van herkomst nog beschikten over identiteitspapieren maar deze bij het indienen van hun asielaanvraag niet meer blijken te hebben, niet tot de asielprocedure zouden moeten worden toegelaten? Zo ja, acht u aanscherping van de Vreemdelingenwet langs deze lijn geboden? </vraag>
      <vraag nummer="7">Hoe lang duurt het nog voordat elke asielzoeker die in een EU-land asiel aanvraagt, bio-metrisch geregistreerd wordt, opdat hij niet in elk EU-land onder een andere identiteit een nieuwe asiel-aanvraag kan indienen? </vraag>
      <noten afkomstig="vraag">
         <noot nummer="1" datum="2004-03-2" bron="De Telegraaf">De Telegraaf, 2 maart 2004</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het is niet zo dat men zonder enig bewijs omtrent identiteit en burgerlijke staat, op uitsluitend een mondelinge verklaring in Nederland in het huwelijk kan treden. Om een huwelijk te kunnen aangaan, dienen de betrokkenen op grond van de huidige wet- en regelgeving aan de ambtenaar van de burgerlijke stand in Nederland een aantal stukken over te leggen, waaronder een afschrift of uittreksel uit hun geboorteakte en een gewaarmerkt afschrift van gegevens uit de basisadministratie persoonsgegevens. Daarnaast dienen zij aan te tonen noch gehuwd te zijn, noch een geregistreerd partnerschap te zijn aangegaan. Conform het huidige beleid geldt voor vreemdelingen, dus ook voor asielzoekers, dat ter voorkoming van schijnhuwelijken eveneens een door de korpschef in de zin van de Vreemdelingenwet 2000 afgegeven verklaring dient te worden overgelegd met de feitelijke verblijfsgegevens van de vreemdeling. Uit de verklaring moet blijken dat betrokkene rechtmatig in Nederland verblijft in de zin van artikel 8 van de Vreemdelingenwet 2000, dan wel niet voornemens is in Nederland te verblijven (art. 44 van Boek 1 van het Burgerlijk Wetboek). Asielzoekers beschikken over een zogenoemd W-document, afgegeven door de IND waarmee zij gedurende de asielprocedure hun identiteit kunnen aantonen. Indien een aanstaande echtgenoot in de onmogelijkheid verkeert om een afschrift of uittreksel uit zijn geboorteakte over te leggen, doordat bijvoorbeeld de registers van de burgerlijke stand verloren zijn gegaan of omdat de persoon in kwestie zich niet in verbinding kan stellen met de eigen autoriteiten, is het uitsluitend ten aanzien van de geboortegegevens mogelijk om een akte van bekendheid over te leggen afgegeven door de kantonrechter (hiervoor is een verklaring nodig van vier meerderjarige getuigen). Indien zulks niet mogelijk is, kan het ontbreken van een geboorteakte worden verholpen door een beëdigde verklaring van de getuigen die aanwezig zijn bij de voltrekking van het huwelijk of door een beëdigde verklaring die de betrokkene aflegt ten overstaan van de ambtenaar van de burgerlijke stand, wanneer deze hem daartoe toelaat (art. 45van Boek 1 van het Burgerlijk Wetboek). De ambtenaar van de burgerlijke stand heeft overigens te allen tijde de mogelijkheid de aangifte van een huwelijk te weigeren als hij de overgelegde stukken niet genoegzaam acht voor de huwelijksvoltrekking. Aan het in Nederland voltrekken van een huwelijk kan overigens op zichzelf geen recht op verblijf worden ontleend. In het kader van het toelatingsbeleid wordt getoetst, indien daartoe een aanvraag is gedaan, of aan alle voorwaarden voor verblijf in Nederland bij de (Nederlandse of legaal in Nederland verblijvende) huwelijkspartner wordt voldaan. </antwoord>
      <antwoord nummer="3">In 2003 bedroeg het percentage ongedocumenteerde asielzoekers ongeveer 77%. </antwoord>
      <antwoord nummer="4">De bepaling met betrekking tot ongedocumenteerden in de Vreemdelingenwet 2000 (artikel 31 lid 2 sub f) acht ik een belangrijk instrument bij de beoordeling van de betreffende asielaanvragen. De omstandigheid dat een asielzoeker niet gedocumenteerd is en niet aannemelijk kan maken dat dit hem niet toe te rekenen is, wordt betrokken bij de beoordeling van de asielaanvraag. In dat geval rust op de asielzoeker een zwaardere bewijslast om zijn asielmotieven aannemelijk te maken. Daarbij zal sneller geconcludeerd kunnen worden dat het asielrelaas niet geloofwaardig is. In voorkomende gevallen kan daardoor de afdoening van de asielaanvraag worden vereenvoudigd en versneld. In 1998, voor de invoering van de Wet gedocumenteerden, bedroeg het percentage ongedocumenteerde asielzoekers 89. Gelet op het antwoord op vraag 3 is er sindsdien sprake van een daling. Om de schijnbare voordelen die het niet bezitten van identiteitspapieren met zich brengt verder te doen afnemen heb ik in de «Terugkeernota, maatregelen voor een effectievere uitvoering van het terugkeerbeleid» (Kamerstuk 29 344, nr. 1) maatregelen opgenomen. Het «buiten schuld» criterium houdt verband met vreemdelingen van wie de asielaanvraag is afgewezen en die buiten hun schuld niet uit Nederland kunnen vertrekken. Indien met de vraag gedoeld wordt op asielzoekers aan wie het ontbreken van documenten kan worden toegerekend geldt dat deze omstandigheid zoals gezegd betrokken wordt bij de beoordeling van de asielaanvraag. Het ontzeggen van toegang tot de asielprocedure aan asielzoekers die toerekenbaar niet over documenten beschikken is niet in overeenstemming met de internationale verplichtingen van Nederland. </antwoord>
      <antwoord nummer="5">Het uitgangspunt van het huidige beleid is al dat asielzoekers bij de eerste aanvraag alle hen bekende informatie en documenten, ook de informatie en documenten met betrekking tot hun identiteit, naar voren brengen. Het aantonen van de identiteit door middel van objectief bewijs kan niet in alle gevallen worden verlangd. Het is immers voorstelbaar dat een asielzoeker zijn land heeft moeten verlaten vanuit een acute vluchtsituatie en daarbij geen documenten heeft kunnen bemachtigen. Dit wordt van geval tot geval bezien. In elk geval kan van een asielzoeker worden verwacht dat hij zijn identiteit aannemelijk maakt. De omstandigheid dat een asielzoeker zijn identiteit niet aannemelijk kan maken, wordt betrokken bij de beoordeling van de asielaanvraag en kan leiden tot een afwijzing van de asielaanvraag. Dit is reeds binnen de 48-uursprocedure mogelijk. Het is dan ook niet opportuun om de inspanningsverplichting op te leggen de identiteit binnen één maand aan te tonen. </antwoord>
      <antwoord nummer="6">Die mening deel ik niet. Zoals ik heb aangegeven in mijn antwoord op vraag 4 is het ontzeggen van toegang tot de asielprocedure aan deze asielzoekers niet in overeenstemming met de internationale verplichtingen van Nederland. Aanscherping van de Vreemdelingwet bestaande in het ontzeggen van toegang tot de asielprocedure aan deze asielzoekers is dan ook niet mogelijk. Zoals hierboven aangegeven heb ik in de terugkeernota maatregelen genomen, waaronder de restrictievere doorplaatsing vanuit Aanmeldcentrum Schiphol naar een opvangcentrum van asielzoekers ten aanzien van wie nader onderzoek naar het asielrelaas en met name de identiteit en nationaliteit nodig is. </antwoord>
      <antwoord nummer="7">Biometrische registratie ten behoeve van de asielprocedure is al gerealiseerd. In het kader van de in 1990 afgesloten overeenkomst van Dublin is op 11 december 2000 de Eurodac-Verordening in werking getreden. Dankzij het Eurodac-systeem, dat op 15januari 2003 in gebruik is genomen, kunnen de lidstaten nagaan of een asielzoeker reeds een verzoek heeft ingediend in een andere lidstaat. Naast de digitale vingerafdruk omvatten de door de lidstaten toegezonden gegevens de lidstaat van oorsprong, de plaats en de datum van een eventueel asielverzoek, het geslacht en een referentienummer. Deze gegevens worden genoteerd voor iedere persoon ouder dan 14 jaar en worden rechtstreeks ingevoerd in de gegevensbank door de centrale eenheid of door de lidstaat van oorsprong. Wanneer de asielzoeker al in een andere lidstaat bekend is, is dit in beginsel aanleiding om bij deze lidstaat een claim te leggen met betrekking tot de overdracht van de betreffende vreemdeling. </antwoord>
      <noten afkomstig="antwoord"/>
   </antwoorden>
</kvr>
