<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Vendrik en Duyvendak (beiden GroenLinks) aan de minister van Verkeer en Waterstaat over de Betuwelijn. (Ingezonden 3 augustus 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29265
</item>
         <item attribuut="Inhoud">Vragen over de ingebruikname van de Betuwelijn. Klopt het dat er problemen zijn met de veiligheid, zoals het ontbreken van een brandweerrapport? Indieners verwijzen in dit verband naar het antwoord op vragen van het lid Duyvendak (Aanhangsel Handelingen II, 2006-2007, 1902). Deze vragen dienen als aanvulling op eerdere vragen van de Tweede Kamerleden Roemer en Jansen, ingezonden 2 augustus 2007.</item>
         <item attribuut="Rubriek">Verkeer, vervoer en waterstaat (Goederenvervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Goederenvervoer Spoorwegen</item>
         <item attribuut="Vindplaats">Kamervragen met antwoord 2006-2007, nr. 2589, Tweede Kamer</item>
         <item attribuut="Vraagnr_bij_indiening">2060722510</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Vendrik</persoon>
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2007-09-04</item>
         <item attribuut="Datum_indiening">2007-08-03</item>
         <item attribuut="Document-id">KVR29265</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5491" allpagenumbers="5491 5492" vetnummer="2060722510" code="0607tkkvr2589" lopendefooter="Tweede Kamer, vergaderjaar 2006–2007, Aanhangsel" filenaam="KVR29265" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2589" onderwerp="" indiendatum="2007-08-3">
         <vrager partij="GroenLinks" oorsprong="parlement">Vendrik</vrager>
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-09-4">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Klopt het dat er problemen zijn met de veiligheid? Zo ja, hoe rijmt u dit met uw beantwoording op 19 juni jl. van de vragen van het lid Duyvendak? <voetnoot nummer="1"/>
      </vraag>
      <vraag nummer="2" voetnoot="2">Ontbreekt er nog altijd een brandweerrapport? Is tot deze tijd het vervoer van gevaarlijke stoffen niet toegestaan op de Betuwelijn? Zo ja, hoe rijmt u dit met uw beantwoording op 19 juni jl. van de vragen van het lid Duyvendak? <voetnoot nummer="2"/>
      </vraag>
      <vraag nummer="3">Wanneer kan de Betuwelijn definitief en zonder problemen in gebruik worden genomen? Zal bij deze echte ingebruikneming de Koningin opnieuw worden uitgenodigd? Toelichting Deze vragen dienen ter aanvulling van eerdere vragen ter zake van de leden Roemer en Jansen (bieden SP), ingezonden 2 augustus 2007 (vraagnummer 2060722370) en De Krom (VVD), ingezonden 2 augustus 2007 (vraagnummer 2060722380). </vraag>
      <noten afkomstig="vraag">
         <noot nummer="3"/>
         <noot nummer="1" titel="De Betuweroute is de veiligste spoorlijn van Nederland">In Vergaderjaar 2006–2007, Aanhangsel van de Handelingen nr. 1902 schreef u immers op de vraag «Is het gezien de veiligheidsrisico’s nog wel verantwoord dat de Betuwelijn op zaterdag 16 juni 2007 wordt geopend?» als antwoord dat «De Betuweroute is de veiligste spoorlijn van Nederland»</noot>
         <noot nummer="2">In Vergaderjaar 2006–2007, Aanhangsel van de Handelingen nr. 1902 gaf u immers aan dat het lopende onderzoek geen belemmering vormde voor de opening van de Betuwelijn</noot>
         <noot nummer="3">Op 16 juni 2007 werd immers de Betuwelijn al door de koningin definitief in gebruik gesteld</noot>
      </noten>
   </vragen>
   <antwoorden aantal="3">
      <antwoord nummer="1">Nee, dat klopt niet. Conform afspraak werkt ProRail aan de uitvoering van de bestuursovereenkomst van 15 december 2006 waarin afspraken zijn gemaakt over de publieke veiligheid. Mijn antwoorden op de genoemde vragen van de heer Duyvendak zijn dan ook nog steeds geldig. </antwoord>
      <antwoord nummer="2">Het Nederlands Instituut voor Fysieke Veiligheid werkt samen met TNO inderdaad nog aan een rapportage over brandweeroptreden bij spoorinfrastructuur met geluidschermen. De eventuele hinder van geluidsschermen is niet specifiek voor de Betuweroute en heeft geen relatie met het al dan niet toestaan van vervoer van gevaarlijke stoffen over de Betuweroute. Zoals ook is vastgelegd in de bestuursovereenkomst met de burgemeesters van de Betuweroute-gemeenten van 15 december 2006 (overweging nr. 13 in Kamerstuk 2006–2007, 22 026, nr. 258, Tweede Kamer, bijlage 2) vormt dat nog lopende onderzoek ook naar de mening van de burgemeesters van de Betuweroute-gemeenten geen beletsel voor het in gebruik nemen van de Betuweroute. Het vervoer van gevaarlijke stoffen over de Betuweroute is toegestaan, met uitzondering van eventuele periodes met extreme weersomstandigheden (zie de eerdergenoemde bestuursovereenkomst, art. 3, lid 1). Deze beperking is nog niet in werking hoeven treden omdat er sinds ingebruikneming van de Betuweroute nog geen extreme weersomstandigheden zijn geweest. Die beperking komt definitief te vervallen wanneer een afgesproken pakket maatregelen is gerealiseerd (zie de eerdergenoemde bestuursovereenkomst, art.3, lid 6 t/m 8); naar huidige verwachting zal dat eind 2007 het geval zijn. </antwoord>
      <antwoord nummer="3">Zoals eerder met de Tweede Kamer is gewisseld, is de Betuweroute op 16 juni 2007 in gebruik genomen met een ingroei-jaar. De in de vraag bedoelde «echte ingebruikneming» heeft op dat moment plaatsgevonden, want vanaf 16 juni 2007 is de Betuweroute voor commercieel gebruik beschikbaar gesteld. De «ingroei» op de Betuweroute betreft zowel de techniek als de exploitatie en het (commerciële) samenspel van de marktpartijen. De Betuweroute is voorzien van moderne technieken waarmee in de praktijk ervaring wordt opgedaan in combinatie met diverse typen locomotieven met ETCS-apparatuur van verschillende leveranciers (Alstom, Bombardier en Siemens). Een complexe situatie die hoge eisen stelt aan de betrouwbaarheid van de techniek, in het bijzonder de goede samenwerking tussen de baangebonden en de locomotiefgebonden systemen. Daarom wordt er niet alleen commercieel gereden maar worden er ook nog werkzaamheden uitgevoerd; tevens vinden er nog trein-baan integratietesten plaats. De locomotieven die zijn omgebouwd door Alstom worden momenteel al in de praktijk gebruikt. De door Bombardier omgebouwde locomotieven doorlopen momenteel de trein-baan integratietesten. Wanneer de eerste locomotieven die zijn omgebouwd door Siemens beschikbaar komen, zullen ook deze locomotieven gaan deelnemen aan de trein-baan integratietesten. Tijdens de trein-baan integratietesten zijn de aansluitbogen tussen de Betuweroute en het gemengde net nog niet operationeel, om de complexiteit te beperken. Zodra al deze testen succesvol zijn afgerond, en ook de aansluitbogen operationeel zijn, zal het A-15-tracé van de Betuweroute zonder verdere beperkingen gebruikt kunnen worden. Voor het Havenspoorlijn-gedeelte van de Betuweroute geldt momenteel geen enkele beperking, maar zoals bekend komt daar nog een tijdelijke beperking in de periode dat de Havenspoorlijn wordt omgeschakeld naar ETCS-beveiliging en 25kV-tractievoeding. Momenteel wordt onderzocht hoe dat kan worden uitgevoerd met zo min mogelijk gevolgen voor het vervoer over het spoor. Kortheidshalve verwijs ik u voor meer informatie over het ingroei-jaar naar de eerdergenoemde brief van mijn ambtsvoorganger van 13 februari 2007 (Kamerstuk 2006–2007, 22 589, nr. 284, Tweede Kamer). </antwoord>
      <noten afkomstig="antwoord"/>
   </antwoorden>
</kvr>
