<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over de mogelijke opheffing van het Landelijk Team Kindermoorden. (Ingezonden 23 juni 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21105
</item>
         <item attribuut="Inhoud">Wat is de reden van het opheffen van het Landelijk Team Kindermoorden (LTK) per 1 juli 2004 en wie neemt de taken van dit team over.</item>
         <item attribuut="Rubriek">Strafrecht en strafprocesrecht (Misdrijven) Strafrecht en strafprocesrecht (Opsporingsonderzoek) Welzijn (Jeugdigen)</item>
         <item attribuut="Trefwoorden">Delicten Jeugdigen Opsporingen</item>
         <item attribuut="Vindplaats">Kamervragen met antwoord 2003-2004, nr. 2270, Tweede Kamer</item>
         <item attribuut="Vraagnr_bij_indiening">2030416400</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2004-09-09</item>
         <item attribuut="Datum_indiening">2004-06-23</item>
         <item attribuut="Document-id">KVR21105</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4803" allpagenumbers="4803 4804" vetnummer="2030416400" code="0304tkkvr2270" lopendefooter="Tweede Kamer, vergaderjaar 2003–2004, Aanhangsel" filenaam="KVR21105" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2270" onderwerp="" indiendatum="2004-06-23">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-09-9">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Kunt u zich herinneren dat medio 1991 het zogeheten Landelijk Team Kindermoorden (LTK) werd opgericht? </vraag>
      <vraag nummer="2">Kunt u bevestigen dat de bedoeling van het LTK was/is het oplossen van onopgelost gebleven kindermoorden (cold cases) aan de hand van nieuwe technieken en nieuwe onderzoeksmethoden? </vraag>
      <vraag nummer="3">Klopt het dat dit team per 1 juli 2004 wordt opgeheven? Zijn dan alle onopgeloste kindermoorden en -verdwijningen opgelost? Zo neen, wat is dan de reden van de voorgenomen opheffing? </vraag>
      <vraag nummer="4">Wie heeft daartoe besloten, en bent u het met dat besluit eens? Wilt u uw antwoord op deze vraag motiveren? </vraag>
      <vraag nummer="5">Wordt het werk van het LTK overgenomen door een Landelijk Officier van Justitie die de aanpak in de regio moet gaan coördineren? Zo ja, is dat dan wel een passende oplossing nu deze Officier van Justitie geen eigen rechercheteam heeft, en in de regio noch de tijd voor dit soort onderzoeken aanwezig is noch de expertise? </vraag>
      <vraag nummer="6">Gaat u stappen ondernemen tegen bedoelde opheffing? Zo neen, waarom niet? </vraag>
      <vraag nummer="7">Wilt u uw antwoorden op deze vragen vóór 1 juli aanstaande aan de Kamer toezenden? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Het Landelijk Team Kindermoorden (LTK) dat per 1 juli is opgeheven, is opgericht in december 2000. Aangezien de verdere vragen op dat team betrekking hebben, ga ik er bij deze antwoorden vanuit dat u het team bedoelt dat in december 2000 is opgericht. </antwoord>
      <antwoord nummer="2">Het team is opgericht voor het doen van hernieuwd, voorbereidend onderzoek naar 13 niet opgehelderde kindermoorden/vermissingen. Het ontwikkelen van een techniek hiertoe was een tweede taak. Daarnaast diende de opgedane expertise behouden en toegankelijk gemaakt te worden voor politiekorpsen in het land. </antwoord>
      <antwoord nummer="3, 4 en 6">Het is juist dat het team per 1 juli jl. is opgeheven. Niet alle zaken zijn opgelost. Dit was ook niet de taak van het landelijke team zoals beschreven bij antwoord 2. Van de 13 zaken waarover het LTK zich heeft gebogen zijn er 3 opgelost. 7 zaken zijn na het voorbereidende onderzoek teruggestuurd naar de betreffende politieregio en deze regio’s zijn een hernieuwd onderzoek gestart. 2zaken zijn teruggestuurd naar de betreffende regio met een voorstel tot heropening van de zaak en 1 zaak blijft onopgelost. Met het afronden van de voorbereidende onderzoeken, heeft het landelijke team zijn doelstelling behaald, en wordt het project conform plan beëindigd. Tegen naleving van deze afspraak zal ik geen stappen ondernemen. </antwoord>
      <antwoord nummer="5">De verantwoordelijkheid voor hernieuwd onderzoek in onopgeloste zaken waarvoor de politiecapaciteit door de betreffende politieregio geleverd dient te worden, ligt bij de zaaksofficier van het betrokken arrondissementsparket. Ik heb geen reden om aan te nemen dat er in de regio’s geen tijd voor dit soort zaken is, gelet op de goede resultaten zoals hierboven beschreven (7 hernieuwde, voorbereidende onderzoeken van de resterende 9 zijn door de betreffende korpsen heropend). Of er in de toekomst tijd beschikbaar genoeg is voor dit soort onopgeloste zaken, is een kwestie waarover de lokale of regionale driehoek beslist. Zeker wanneer zich daartoe nieuwe onderzoeksmogelijkheden voordoen, is de wens bij de opsporingsinstanties om dergelijke ernstige misdrijven op te lossen in het algemeen zeer groot. Terzake de borging van de expertise van het LTK verwijs ik u naar eerdere antwoorden 3, 4 en 5 op de vragen van het Kamerlid Griffith (Tweede Kamer, vergaderjaar 2003–2004, Aanhangsel Handelingen nr. 1771). </antwoord>
      <antwoord nummer="7">Dit is helaas niet gelukt. </antwoord>
      <noten afkomstig="antwoord"/>
   </antwoorden>
</kvr>
