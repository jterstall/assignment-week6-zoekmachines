<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister voor Vreemdelingenzaken en Integratie over dreigende statenloosheid van een kind geboren uit een relatie tussen een Nederlandse man en een Marokkaanse vrouw. (Ingezonden 7 december 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22171
</item>
         <item attribuut="Inhoud">Vragen over de dreigende uitzetting van een zes maanden oud kind van een Marokkaanse moeder en een Nederlandse vader.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2004-2005, nr. 874, Tweede Kamer</item>
         <item attribuut="Vraagnr_bij_indiening">2040504440</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-02-07</item>
         <item attribuut="Datum_indiening">2004-12-07</item>
         <item attribuut="Document-id">KVR22171</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1851" allpagenumbers="1851 1852" vetnummer="2040504440" code="0405tkkvr874" lopendefooter="Tweede Kamer, vergaderjaar 2004–2005, Aanhangsel" filenaam="KVR22171" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="874" onderwerp="" indiendatum="2004-12-7">
         <vrager partij="SP" oorsprong="parlement">De Wit</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2005-02-7">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met het IND-dossier van J. P., geboren op 26 mei 2004 uit een relatie tussen een Nederlandse vader en een Marokkaanse moeder? <voetnoot nummer="1"/>
      </vraag>
      <vraag nummer="2">Is het waar dat de IND aan de ouders van J. P. een brief heeft gestuurd, waaruit blijkt dat dit kind, zes maanden oud, Nederland binnen vier weken moet verlaten? </vraag>
      <vraag nummer="3">Is het waar dat in deze brief wordt gesteld dat de weigering om aan J. P. een verblijfsvergunning te geven, géén schending van het recht op eerbiediging van het familie- of gezinsleven als bedoeld in artikel 8 EVRM oplevert? Deelt u de mening dat het uitzetten van een kind van zes maanden, van legaal in Nederland verblijvende ouders, een schending van het familie- of gezinsleven betekent? Zo neen, waarom niet? </vraag>
      <vraag nummer="4">Is het waar dat de IND veronderstelt dat J. P. de Marokkaanse nationaliteit heeft, terwijl J. volgens de advocaat van het kind op dit moment statenloos is? Waaruit heeft de IND opgemaakt dat het kind de Marokkaanse nationaliteit zou hebben? Wat is op dit moment de status van het kind? </vraag>
      <vraag nummer="5">Is het waar dat volgens de geldende Marokkaanse wetgeving het kind de Nederlandse nationaliteit heeft, terwijl de Nederlandse wetgeving van het tegenovergestelde uitgaat? Is het waar dat J. P. daarom geen Marokkaans paspoort kan krijgen, waardoor hij niet in aanmerking komt voor een verblijfsvergunning? Hoe beoordeelt u deze situatie? Wat kunnen de ouders van J. doen om te voorkomen dat hun kind de komende jaren statenloos is? </vraag>
      <vraag nummer="6">Wat zijn de gevolgen van deze klaarblijkelijke botsing tussen de Nederlandse en de Marokkaanse wetgeving voor kinderen die geboren worden uit een relatie tussen een Nederlandse vader en een Marokkaanse moeder, die niet gehuwd zijn en van wie de vader verzuimt om het kind vóór de geboorte te erkennen? Vindt u deze gevolgen wenselijk? </vraag>
      <vraag nummer="7">Deelt u de mening dat statenloosheid een gevolg zou mogen zijn van Nederlandse nationaliteitswetgeving? Zo neen, wat gaat u doen om te voorkomen dat dit toch het geval is? </vraag>
      <vraag nummer="8">Kunt u uiteenzetten hoe vaak het voorkomt dat Nederlandse vaders, die een kind krijgen met een buitenlandse vrouw, verzuimen voor de geboorte hun kind te erkennen? Wordt er voldoende gedaan om deze belangrijke regel onder de aandacht van de betrokkenen te brengen? Zo ja, waaruit blijkt dat? Zo neen, wat gaat u doen om deze regel meer onder de aandacht te brengen? </vraag>
      <noten afkomstig="vraag">
         <noot nummer="1">Kenmerk IND: 8704-13-0118, V-nummer: 270.479.6587</noot>
      </noten>
   </vragen>
   <antwoorden aantal="8">
      <antwoord nummer="1">Ja. Hierbij merk ik op dat eerst door middel van erkenning een maand na de geboorte van J.P. tussen vader en kind familierechtelijke betrekkingen zijn ontstaan. </antwoord>
      <antwoord nummer="2">Ja. Door de gemachtigde is vervolgens binnen vier weken een bezwaarschrift ingediend zodat J.P. momenteel rechtmatig in Nederland verblijft totdat op het bezwaarschrift is beslist. </antwoord>
      <antwoord nummer="3">Het is juist dat er in de beschikking is gesteld dat de weigering om aan J.P. een verblijfsvergunning te geven, geen schending van het recht op eerbiediging van het familie- of gezinsleven als bedoeld in artikel 8 EVRM oplevert. Op grondslag van het bezwaar bestaat aanleiding het besluit te herroepen. Bij gelijkblijvende omstandigheden zal aan J.P. een verblijfsvergunning worden verleend. </antwoord>
      <antwoord nummer="4">Op het aanvraagformulier is door de vader aangegeven dat J.P. de Marokkaanse nationaliteit heeft. Voorts staat op het uittreksel van de basisadministratie persoonsgegevens van de gemeente Tilburg de Marokkaanse nationaliteit vermeld. De ouders van J.P. zijn bij brief van 7 oktober 2004 in de gelegenheid gesteld om een kopie van een geldig paspoort te overleggen dan wel aan te tonen dat J.P. in het paspoort van de moeder is bijgeschreven. Door de ouders zijn geen bescheiden overgelegd waaruit blijkt dat J.P. geen of een andere nationaliteit heeft. </antwoord>
      <antwoord nummer="5">Het wel of niet bezit van de Nederlandse nationaliteit is een zaak die alleen wordt geregeld door Nederlandse wet- en regelgeving. De gedachte dat vreemde nationaliteitswetgeving, i.c. de Marokkaanse, zou kunnen bepalen of een individu in het bezit is van het Nederlanderschap is dan ook onjuist. Naar Nederlands recht heeft het kind niet de Nederlandse nationaliteit. Erkenning van een vreemdeling door een Nederlandse man na geboorte leidt immers niet tot verkrijging van de Nederlandse nationaliteit. Ook is onderzocht of J.P. mogelijk via artikel 3, derde lid RWN de Nederlandse nationaliteit heeft verkregen, maar dit bleek niet het geval te zijn. Een vrouw van Marokkaanse nationaliteit geeft, volgens de letter van de Marokkaanse nationaliteitswetgeving haar nationaliteit door indien de vader van het kind «onbekend» is. De betreffende bepaling luidt in de Franse tekst: «Est Marocain l’enfant né d’une mère marocaine et d’un père inconnu». Of een latere erkenning naar Nederlands recht, die naar Nederlands recht alleen rechtsgeldig is indien het kind nog geen juridische vader heeft op het moment van die erkenning, leidt tot verlies van de Marokkaanse nationaliteit (ook indien dit leidt tot staatloosheid), is op dit moment niet duidelijk en is een vraag die door de Marokkaanse autoriteiten moet worden beantwoord. Voorzover bekend, ontbreken evenwel in de Marokkaanse nationaliteits- wetgeving bepalingen betreffende het verlies van die nationaliteit door een minderjarige als gevolg van erkenning (of het op andere wijze vestigen van familierechtelijke betrekkingen) door een man van andere nationaliteit. In afwachting van uitsluitsel door de Marokkaanse autoriteiten is de nationaliteit van het kind als «onbekend» te registeren, hetgeen betekent dat een nationaliteitsonderzoek gaande is. </antwoord>
      <antwoord nummer="6">Tenzij van verwerving van het Nederlanderschap op grond van artikel 3, derde lid RWN (de zogenaamde derde-generatieregel) blijkt, is het kind geen Nederlander. Hangende het nationaliteitsonderzoek bij de Marokkaanse autoriteiten is J.P. geregistreerd in de GBA als van «onbekende» nationaliteit. Bij de inschrijving van de geboorteakte van J.P. is uitgegaan van de Marokkaanse nationaliteit van J.P., gezien zijn geboorte uit een ongehuwde Marokkaanse vrouw. Momenteel is onduidelijk óf de latere erkenning door de Nederlandse man voor J.P. heeft geleid tot verlies van de Marokkaanse nationaliteit, en zo ja, welke wettelijke bepaling uit de Marokkaanse nationaliteitswetgeving daaraan ten grondslag ligt. </antwoord>
      <antwoord nummer="7">Ja, ik deel die mening. Staatloosheid is binnen de grenzen van het Europees nationaliteitsverdrag en onder specifiek omschreven omstandigheden een gevolg dat de Nederlandse nationaliteitswetgeving kent. Ik noem hier artikel 14, vierde lid RWN. Aangetekend zij wel dat het Europees nationaliteitsverdrag het vermijden van staatloosheid tot algemeen beginsel van nationaliteitsrecht verklaart en dit derhalve een leidend beginsel is bij het opstellen van nationaliteitswetgeving(en). </antwoord>
      <antwoord nummer="8">Sinds oktober 2004 wordt bijgehouden hoe vaak een soortgelijke situatie zich voordoet. Thans zijn vijf zaken bekend waarin een Nederlandse man het kind van een buitenlandse vrouw na de geboorte van het kind heeft erkend, hetgeen nog niet wil zeggen dat de man ook de biologische vader is. In algemene zin acht ik de informatievoorziening van de Nederlandse overheid aan haar burgers over de erkenning van kinderen die niet binnen het huwelijk worden verwekt, voldoende. Aan de hand van het verkregen inzicht zal echter worden bezien of, en zo ja welke, aanvullende maatregelen genomen moeten worden ten behoeve van Nederlandse mannen die van een buitenlandse vrouw een kind verwachten. </antwoord>
      <noten afkomstig="antwoord"/>
   </antwoorden>
</kvr>
