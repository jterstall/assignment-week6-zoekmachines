<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bakker (D66) over de ontbinding van de arbeidsovereenkoomst tussen de sportclub Feyenoord en zijn directeur. (Ingezonden 24 augustus 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7786
</item>
         <item attribuut="Inhoud">Betreft ontslag i.v.m. een privé-relatie van de werknemer met een werknemer van een concurrerende organisatie.</item>
         <item attribuut="Rubriek">Handel en economie (Mededinging) Inkomen en rechtspositie (Ontslagen) Staats- en bestuursrecht (Privacy) Vrijetijdsbesteding (Sport)</item>
         <item attribuut="Trefwoorden">Mededinging Ontslagen Privacy Sport</item>
         <item attribuut="Vindplaats">Kamervragen met antwoord 1997-1998, nr. 1767, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="D66">Bakker</persoon>
         </item>
         <item attribuut="Datum_reaktie">1998-09-11</item>
         <item attribuut="Datum_indiening">1998-08-24</item>
         <item attribuut="Document-id">KVR7786</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3631" allpagenumbers="3631 3632" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7786" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1767" onderwerp="" indiendatum="1998-08-24">
         <vrager partij="D66" oorsprong="parlement">Bakker</vrager>
         <vraagt-aan/>
      </vraagdata>
      <antwoorddata antwoorddatum="1998-09-11">
         <antwoorder functie="minister" ministerie="Sociale Zaken en Werkgelegenheid">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennis genomen van de uitspraak van de kantonrechter te Rotterdam inzake de ontbinding van de arbeidsovereenkomst tussen de sportclub Feyenoord en zijn directeur? <voetnoot nummer="1"/>
      </vraag>
      <vraag nummer="2">Bent u – in algemene zin – van mening dat het Nederlands ontslagrecht ruimte dient te bieden voor ontslag, resp. ontbinding van de arbeidsovereenkomst, indien een werknemer een privé-relatie heeft met een werknemer van een concurrerende organisatie, louter op grond van potentieel conflicterende belangen, dus ook als niet feitelijk is aangetoond dat deze relatie de belangen van de organisatie in het geding brengt? In welke omstandigheden kunnen privé-situaties al dan niet aanleiding zijn tot ontslag? </vraag>
      <vraag nummer="3">Acht u het in het algemeen juist indien situaties als genoemd onder vraag 2 kunnen leiden tot ontbinding van een arbeidsovereenkomst op grond van «verstoorde arbeidsverhoudingen»? Kan dit in voorkomende gevallen niet leiden tot oneigenlijke redeneringen, die niet alleen in strijd lijken met (de bedoelingen van) het arbeids- en ontslagrecht, maar ook met de in de Grondwet vastgelegde bescherming van de persoonlijke levenssfeer? </vraag>
      <vraag nummer="4">Bestaat in een soortgelijk geval recht op een WW-uitkering? Indien dit het geval is, dreigt dan niet dat een werkgever, die om ontbinding van een arbeidsovereenkomst vraagt, door hem veroorzaakte kosten afwentelt op de collectieve middelen? </vraag>
      <noten afkomstig="vraag">
         <noot nummer="2"/>
         <noot nummer="1" datum="1998-08-13" bron="Teletekst">Teletekst, 13 augustus 1998</noot>
         <noot nummer="2">Het spreekt vanzelf dat de vragensteller niet beoogt de minister een uitspraak te ontlokken over het specifieke geval</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Het ontslagrecht dient in beginsel ruimte te bieden voor ontslag, resp. ontbinding van de arbeidsovereenkomst als een werkgever dan wel een werknemer de arbeidsrelatie niet langer wenst voort te zetten. Een voorgenomen ontslag, of een verzoek om ontbinding van de arbeidsovereenkomst moet aan de Regionaal Directeur van de Arbeidsvoorzieningsorganisatie resp. de kantonrechter ter beoordeling worden voorgelegd. Deze zullen zich op basis van de door partijen aangedragen feiten en omstandigheden een oordeel vormen over de redelijkheid van een beëindiging en hierover, met inachtneming van het toepasselijk wettelijk kader, uitspraak doen. Uit de uitspraak van de kantonrechter te Rotterdam in het door vragensteller bedoelde arbeidsgeschil blijkt, dat onder omstandigheden de privé-relatie van een werknemer met een werknemer van een concurrerende organisatie, aanleiding kan zijn tot beëindiging van de arbeidsverhouding. De rechter is in dit geval van mening, dat er sprake is van een zodanige wijziging van omstandigheden dat van de werkgever niet kan worden gevergd, dat de arbeidsovereenkomst in stand blijft. Zoals de betreffende uitspraak illustreert, kan de rechter in een dergelijke situatie aan de ontbinding een door de werkgever aan de werknemer te betalen vergoeding verbinden. In geval van een ontslagvergunning kan de betrokken werknemer zich in zodanig geval tot de kantonrechter wenden met een verzoek om schadevergoeding wegens kennelijk onredelijk ontslag en/of een vordering tot herstel van de arbeidsverhouding. Ik acht het juist, dat binnen het kader van het ontslagrecht, het uiteindelijk de rechter is die – alles afwegende – over een beëindiging oordeelt als partijen hierover niet zelf tot een vergelijk kunnen komen. Het lijkt mij voor de wetgever mogelijk noch wenselijk aan te geven onder welke concrete omstandigheden privé-situaties aanleiding zijn voor ontslag. </antwoord>
      <antwoord nummer="3">Onder verwijzing naar het antwoord op vraag 2 meen ik, dat het uitsluitend aan de rechter is om in het concrete geval te oordelen of bedoelde situaties leiden tot een zodanig verstoorde arbeidsverhouding dat ontbinding van de arbeidsovereenkomst, al dan niet onder voorwaarden, gerechtvaardigd is. Beoordeling van die situaties door de rechter is naar mijn mening voldoende waarborg tegen oneigenlijke redeneringen of een ongerechtvaardigde inbreuk op de persoonlijke levenssfeer. </antwoord>
      <antwoord nummer="4">Er bestaat recht op een uitkering op grond van de Werkloosheidswet, indien de werknemer voldoet aan de in de wet opgenomen criteria. Het gaat daarbij om de vraag of de betrokkene de hoedanigheid van werknemer bezit, of sprake is van werkloosheid in de zin van de WW, of voldaan wordt aan de voorwaarde dat in tenminste 26 van de 39 weken onmiddellijk voorafgaande aan de eerste werkloosheidsdag arbeid als werknemer is verricht en of geen sprake is van een uitsluitingsgrond. De omstandigheden die geleid hebben tot het einde van de dienstbetrekking spelen voor de totstandkoming van het recht op WW geen rol. Wel kan, als het ontstaan van de werkloosheid aan de werknemer zou kunnen worden verweten, de WW-uitkering (geheel of gedeeltelijk) worden geweigerd. Voorts wordt bij de Wet flexibiliteit en zekerheid ingevoerd, dat ingeval van een ontbinding van de arbeidsovereenkomst, waarbij de kantonrechter een vergoeding toekent, de WW-uitkering wordt opgeschort tot na het verstrijken van de opzegtermijn die in acht genomen zou zijn als de arbeidsovereenkomst door opzegging zou zijn beëindigd. De ontbinding van de arbeidsovereenkomst kan tot gevolg hebben, dat de werknemer werkloos wordt en aanspraak maakt op een WW-uitkering. De WW-uitgaven worden volledig uit de collectieve middelen gefinancierd. De wet kent geen regeling waarmee de uitkeringslasten op individuele werkgevers kunnen worden verhaald. </antwoord>
      <noten afkomstig="antwoord"/>
   </antwoorden>
</kvr>
