<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de minister van Landbouw, Natuur en Voedselkwaliteit en de staatssecretaris van Verkeer en Waterstaat over mogelijk visverbod rond het gebied van de giftige vracht van de «Andinet». (Ingezonden 14 januari 2004); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19437
</item>
         <item attribuut="Inhoud">Rijkswaterstaat zegt juridisch geen mogelijkheden te hebben om een visverbod in te stellen in het gebied waar de giftige vracht van de 'Andinet' is gezonken.</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Zeescheepvaart) Visserij (Zeevisserij)</item>
         <item attribuut="Trefwoorden">Vervoer gevaarlijke stoffen Zeevisserij</item>
         <item attribuut="Vindplaats">Kamervragen met antwoord 2003-2004, nr. 791, Tweede Kamer</item>
         <item attribuut="Vraagnr_bij_indiening">2030405950</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2004-02-09</item>
         <item attribuut="Datum_indiening">2004-01-14</item>
         <item attribuut="Document-id">KVR19437</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1677" allpagenumbers="1677 1678" vetnummer="2030405950" code="0304tkkvr791" lopendefooter="Tweede Kamer, vergaderjaar 2003–2004, Aanhangsel" filenaam="KVR19437" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="791" onderwerp="" indiendatum="2004-01-14">
         <vrager partij="D66" oorsprong="parlement">Van der Ham</vrager>
         <vraagt-aan>de minister van Landbouw, Natuur en Voedselkwaliteit en de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-02-9">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder>de staatssecretaris van Verkeer en Waterstaat en de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Kan u nader uiteenzetten waarom de regering meent dat in de door Rijkswaterstaat aangewezen zone vanwege juridische redenen geen visverbod mogelijk is? </vraag>
      <vraag nummer="2" voetnoot="1">Wat denkt u van de suggestie van de stichting Noordzee dat dit juridisch wel mogelijk is op basis van artikel 6 van de Wet beheer rijkswaterstaatswerken (Wbr) dan wel op basis van Europese regelgeving? <voetnoot nummer="1"/>
      </vraag>
      <vraag nummer="3">Acht u het indien een verbod momenteel inderdaad niet mogelijk is, noodzakelijk hier wetgeving voor te maken? Is het noodzakelijk en wenselijk dat er een overkoepelend orgaan komt dat hierover besluiten neemt? Welke stappen gaat de regering nemen om dit te realiseren of te bevorderen? </vraag>
      <noten afkomstig="vraag">
         <noot nummer="1">COUNCIL REGULATION (EC) No 2371/2002 on the conservation and sustainable exploitation of fisheries resources under the Common Fisheries Policy</noot>
      </noten>
   </vragen>
   <antwoorden aantal="1">
      <antwoord nummer="1 t/m 3" voetnoot="1">Op basis van een analyse van de situatie zijn naar aanleiding van deze zaak maatregelen genomen om te voorkomen dat vis afkomstig uit het desbetreffende zeegebied op de markt gebracht en geconsumeerd zou worden, hetgeen risico’s zou kunnen opleveren voor de volksgezondheid. Vanuit het ministerie van Landbouw, Natuur en Voedselkwaliteit is daartoe een negatief vangstadvies voor het desbetreffende zeegebied afgegeven aan de vissers. Bovendien zijn alle partijen vis afkomstig uit het gebied op grond van artikel 18 van de Warenwet door de Voedsel- en Warenautoriteit onderzocht. Op grond van dit artikel is het verhandelen van vergiftigde vis verboden. Eventueel verblijf in het desbetreffend zeegebied kon worden vastgesteld op grond van satellietwaarneming. Uit de analyses is gebleken dat alle partijen voldoen aan artikel 18 van de Warenwet en dat er derhalve geen contaminatie van vis heeft plaatsgevonden. Daarmee is voorkomen dat eventuele verontreinigde vis op de markt is gebracht; er is geen gevaar voor de volksgezondheid opgetreden. De genomen maatregelen zijn derhalve effectief en afdoende gebleken. Gelet op het feit dat op grond van de Warenwet adequate maatregelen konden worden getroffen, is niet gezocht naar specifieke wettelijke mogelijkheden voor het instellen van een visverbod. Overigens merk ik op dat de in dit verband meest relevante wetten, te weten de Warenwet en de Visserijwet 1963, gelet op de tekst en de doelstelling van die wetten geen ruimte bieden om uit een oogpunt van volksgezondheid activiteiten in een specifiek gebied te verbieden. De Warenwet is gericht op onder meer de bescherming van de volksgezondheid, waarbij normen worden gesteld aan grondstoffen, halffabrikaten en eindproducten. De Visserijwet 1963 is gericht op de instandhouding van visvoorraden, rekening houdend met natuurbelangen. In geen van beide wetten is voorzien in een specifieke bevoegdheid om de visserij in een bepaald gebied om redenen van volksgezondheid te verbieden. De Stichting Noordzee heeft in dit verband gesuggereerd dat het mogelijk zou zijn om op basis van Verordening (EG) nr. 2371/2002 <voetnoot nummer="1"/>(hierna: de verordening) een visverbod in het desbetreffende zeegebied in te stellen. In deze kaderverordening is het Gemeenschappelijk Visserijbeleid van de Europese Unie (hierna: GVB) neergelegd. De verordening biedt de basis voor het treffen van maatregelen ter bereiking van de doelstellingen van het GVB door de Raad van de Europese Unie. Het betreft een gemeenschappelijk beleid waarbinnen in beginsel geen ruimte is voor eigen maatregelen van de lidstaten. Een uitzondering hierop is onder meer dat een lidstaat – in wateren onder soevereiniteit of jurisdictie van de desbetreffende lidstaat – onder voorwaarden noodmaatregelen kan treffen, indien er bewijs is van ernstige en onvoorziene bedreiging voor de instandhouding van levende aquatische hulpbronnen of voor het mariene ecosysteem als gevolg van visserijactiviteiten. In het onderhavige geval is daarvan geen sprake aangezien het gaat om maatregelen ter bescherming van de volksgezondheid als gevolg van een scheepsramp en niet als gevolg van visserijactiviteiten. De Nederlandse regering kan in het onderhavige geval derhalve geen bevoegdheid tot het instellen van een visverbod aan de verordening ontlenen. Overigens heeft de Commissie van de Europese Unie – mede gelet op de door de Nederlandse regering genomen maatregelen – geen aanleiding gezien zelf over te gaan tot het treffen van maatregelen. Voornoemde stichting heeft voorts de suggestie gedaan dat een visverbod gebaseerd zou kunnen worden op artikel 6 van de Wet beheer Rijkswaterstaatswerken. Genoemd artikel biedt de mogelijkheid om de toegang tot een waterstaatwerk geheel of gedeeltelijk te verbieden of te beperken. Deze beperkingen kunnen ter bescherming van de waterstaatkundige functie worden ingesteld, dan wel ter bescherming van een ander belang, voor zover daarin niet is voorzien door bij of krachtens een andere wet gestelde bepalingen. Deze belangen dienen echter wel aan de waterstaatswerken verbonden te zijn. Hiervan is geen sprake in het onderhavige geval, waarbij het gaat om bescherming van de gezondheid van consumenten die zich elders bevinden. Resumerend stel ik vast dat de in het onderhavige geval getroffen maatregelen effectief en afdoende zijn gebleken. Tevens stel ik vast dat het op dit moment niet mogelijk is in het kader van de Warenwet, de Visserijwet 1963, de Wet beheer rijkswaterstaatswerken en voornoemde Europese verordening in noodsituaties als deze, indien dat onverhoopt vanwege de aard van de vrijgekomen stoffen wel wenselijk zou worden geacht, een tijdelijk vangstverbod in een bepaald gebied in te stellen. Aangezien de hier aan de orde zijnde situaties zich voornamelijk binnen de Europese context afspelen, ben ik voornemens met de Europese Commissie in contact te treden om te bezien of het wenselijk is op Europees dan wel nationaal niveau op dit punt nadere voorzieningen te treffen. U zult van de uitkomsten van het overleg en de naar aanleiding daarvan getrokken conclusies op de hoogte worden gesteld. </antwoord>
      <noten afkomstig="antwoord">
         <noot nummer="1">Verordening (EG) nr. 2371/2002 van de Raad van de Europese Unie van 20 december 2002 inzake de instandhouding en de duurzame exploitatie van de visbestanden in het kader van het gemeenschappelijk visserijbeleid (PbEG L 358)</noot>
      </noten>
   </antwoorden>
</kvr>
