<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dijken en Van Dam (beiden PvdA) aan de Minister van Onderwijs, Cultuur en Wetenschap over ondertiteling van programma's waaronder Eredivisievoetbal bij RTL. (Ingezonden 7 september 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29506
</item>
         <item attribuut="Inhoud">Vragen over het ontbreken van ondertiteling bij de voetbalwedstrijden die door RTL worden uitgezonden en de gevolgen die dit heeft voor doven en slechthorenden. Indieners vragen of de minister kan zeggen of en in welke mate de Europese richtlijn 'televisie zonder grenzen' mogelijkheden biedt om ook RTL te verplichten zijn programma's te ondertitelen, zoals al sinds 2007 het geval is voor andere commerciële zenders.</item>
         <item attribuut="Rubriek">Communicatie, media en informatievoorziening (Radio en televisie) Vrijetijdsbesteding (Sport) Welzijn (Lichamelijk gehandicapten)</item>
         <item attribuut="Trefwoorden">Lichamelijk gehandicapten Sport Televisie</item>
         <item attribuut="Vindplaats">Kamervragen met antwoord 2007-2008, nr. 95, Tweede Kamer</item>
         <item attribuut="Vraagnr_bij_indiening">2060724840</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Van Dijken</persoon>
            <persoon partij="PvdA">Van Dam</persoon>
         </item>
         <item attribuut="Datum_reaktie">2007-09-28</item>
         <item attribuut="Datum_indiening">2007-09-07</item>
         <item attribuut="Document-id">KVR29506</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="205" allpagenumbers="205 206" vetnummer="2060724840" code="0708tkkvr95" lopendefooter="Tweede Kamer, vergaderjaar 2007–2008, Aanhangsel" filenaam="KVR29506" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="95" onderwerp="" indiendatum="2007-09-7">
         <vrager partij="PvdA" oorsprong="parlement">Van Dijken</vrager>
         <vrager partij="PvdA" oorsprong="parlement">Van Dam</vrager>
         <vraagt-aan>de Minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-09-28">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u ervan op de hoogte dat RTL het merendeel van haar programma’s, waaronder de Eredivisievoetbalwedstrijden bij RTL4, nog steeds zonder ondertiteling uitzendt? </vraag>
      <vraag nummer="2">Deelt u de mening dat het onwenselijk is dat doven en slechthorenden veel programma’s, die voor het overgrote deel van de samenleving wel toegankelijk zijn, niet of onvoldoende kunnen volgen? Zo ja, bent u bereid om RTL via overleg op zijn maatschappelijke verantwoordelijkheid aan te spreken zodat RTL alsnog meer programma’s van ondertiteling gaan voorzien? </vraag>
      <vraag nummer="3">Kunt u aangeven of en in welke mate de Europese richtlijn «televisie zonder grenzen» mogelijkheden biedt of gaat bieden om ook de programma’s van RTL te laten ondertitelen, zoals vanaf begin 2007 in Nederland al het geval is voor andere commerciële zenders? </vraag>
      <vraag nummer="4">Kunt u aangeven in hoeverre er inmiddels in Europees verband overleg is geweest over regelgeving met betrekking tot ondertiteling door RTL? Zo ja, wat is hiervan de stand van zaken? Zo neen, op welke termijn zal dit plaatsvinden en wat zal uw inzet hierbij zijn? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. Overigens ondertitelt RTL inmiddels wel de samenvattingen van de Eredivisievoetbalwedstrijden op RTL4. </antwoord>
      <antwoord nummer="2" voetnoot="1 2">Ja, dat was ook de reden om in het Mediabesluit een verplichting tot ondertiteling voor doven en slechthorenden op te nemen <voetnoot nummer="1"/>. Voor de landelijk opererende commerciële omroepen gaat het om ten minste 50 procent ondertiteling van de Nederlandstalige programmaonderdelen en voor de landelijke publieke omroep om ten minste 95 procent. De omroepen hebben tot 1 januari 2011 de tijd om geleidelijk naar dit einddoel toe te groeien. De ondertitelingverplichting geldt uitsluitend voor de omroepen die onder Nederlandse jurisdictie vallen. Dit betekent dat deze verplichting niet geldt voor RTL die onder Luxemburgse jurisdictie valt. De enige commerciële omroep die zich wat ondertiteling voor doven en slechthorenden betreft tot dusverre in positieve zin onderscheidde was Tien (voorheen Talpa). Deze omroep, die onder Nederlandse jurisdictie viel, slaagde er in nog voor de ondertitelingverplichting van kracht werd 80 procent van de Nederlandstalige programmaonderdelen te ondertitelen. Ook de samenvattingen van de Eredivisievoetbalwedstrijden werden door Tien ondertiteld. Inmiddels bestaat Tien echter niet meer en zijn de programmaonderdelen, inclusief de rechten voor de samenvattingen van het Eredivisievoetbal overgegaan naar RTL. Op 27 juni 2007 stuurden de gezamenlijke belangenorganisaties van doven en slechthorenden in Nederland (verenigd in SOAP! <voetnoot nummer="2"/>) aan het bestuur van RTL Nederland een brief waarin zij een dringend beroep op RTL deden om niet alleen de programmaonderdelen van Tien over te nemen, maar ook de teletekstondertiteling voor doven en slechthorenden van deze programmaonderdelen te continueren. Inmiddels ondertitelt RTL4 zoals gezegd de samenvattingen van de Eredivisievoetbalwedstrijden. De website van de Nederlandse Vereniging Voor Slechthorenden (www.nvvs.nl) meldt dat uit overleg tussen SOAP! en RTL blijkt dat men serieus bestudeert of ondertiteling van meer voetbal (dat veel kijkers trekt) op de korte termijn tot de mogelijkheden behoort. Op de langere termijn worden mogelijk nog meer RTL-programmaonderdelen ondertiteld. SOAP! geeft te kennen zeer verheugd te zijn met deze eerste stap van RTL in de goede richting. Ik vind het van groot belang dat de circa anderhalf miljoen doven en slechthorenden in ons land volwaardig in de Nederlandse maatschappij kunnen functioneren. Het is maatschappelijk absoluut niet verantwoord dat een dergelijk grote groep personen de onbelemmerde toegang tot Nederlandstalige televisie-uitzendingen (nieuws en actualiteiten, amusement, sportwedstrijden etc.) wordt ontzegd. Ik waardeer het dan ook zeer dat RTL een serieus begin met ondertiteling lijkt te hebben gemaakt, maar wil echter nog niet te vroeg juichen. Daarom zal ik mijn ambtenaren vragen om met RTL in overleg te treden om na te gaan hoe deze omroeporganisatie verder invulling wil geven aan haar maatschappelijke verantwoordelijkheid op dit punt. </antwoord>
      <antwoord nummer="3">De huidige EU-richtlijn «Televisie zonder grenzen» biedt geen mogelijkheden om ook de programmaonderdelen van RTL te laten ondertitelen. Deze richtlijn wordt echter momenteel gemoderniseerd en omgezet in een richtlijn voor audiovisuele mediadiensten. In mei 2007 hebben de lidstaten van de Europese Unie een compromis over het desbetreffende richtlijnvoorstel gesloten. Het Europees Parlement moet zich nog uitspreken over dit compromis. Dat zal in het najaar van 2007 plaatsvinden. Het thans voorliggende richtlijnvoorstel biedt wel beperkte mogelijkheden om op termijn te komen tot ondertiteling voor doven en slechthorenden door RTL. Zo verplicht het voorgestelde artikel 3 quater de lidstaten om de onder hun bevoegdheid vallende aanbieders van mediadiensten aan te sporen hun diensten toegankelijk te maken voor personen met een visuele of auditieve handicap. In een overweging wordt ondertiteling als een van de middelen genoemd om dit doel te verwezenlijken. Waar het gaat om de Nederlandstalige uitzendingen van RTL zal die aansporing dus van Luxemburg moeten komen. Daarnaast biedt het voorgestelde artikel 3 een mogelijkheid. Volgens dat artikel mag een lidstaat strengere of meer gedetailleerde regels stellen. Een lidstaat die dat doet en die vindt dat een buitenlandse omroeporganisatie een televisie-uitzending aanbiedt die volledig of hoofdzakelijk op zijn grondgebied gericht is, kan dan onder bepaalde voorwaarden aan de bevoegde lidstaat vragen om naleving van de strengere regels door die omroeporganisatie. De bevoegde lidstaat geeft dat verzoek door aan de desbetreffende omroeporganisatie. Als het resultaat uiteindelijk niet bevredigend is, moet een besluit van de Europese Commissie daarover uitkomst bieden. </antwoord>
      <antwoord nummer="4">Er is in Europees verband geen overleg geweest over regelgeving met betrekking tot ondertiteling door RTL. Wel is er overleg geweest over de jurisdictiebepaling in de richtlijn. De Nederlandse inzet was er daarbij op gericht om deze bepaling zodanig aan te passen dat het effect daarvan zou zijn dat Nederland ook jurisdictie zou krijgen over RTL. Dat is echter niet gelukt. Voor de mogelijkheden die het richtlijnvoorstel wel biedt, verwijs ik u naar het antwoord op vraag 3. </antwoord>
      <noten afkomstig="antwoord">
         <noot nummer="1">Voor een uitgebreide uiteenzetting van de achtergrond van de ondertitelingverplichting verwijs ik u naar de nota van toelichting bij het besluit van 19 september 2006 tot wijziging van het Mediabesluit (Stb. 2006, 438). De desbetreffende wijziging van het Mediabesluit trad op 1 december 2006 in werking</noot>
         <noot nummer="2">SOAP! (inclusief het uitroepteken) staat voor Samenwerkingsverband Ondertitel Alle Programma’s!</noot>
      </noten>
   </antwoorden>
</kvr>
