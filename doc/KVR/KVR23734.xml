<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over wettelijke vakbekwaamheidseisen optiek. (Ingezonden 29 juli 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23734
</item>
         <item attribuut="Inhoud">Vragen naar aanleiding van berichten over onvoldoende betrouwbaarheid van oogmetingen door opticiens. Branche-organisaties zouden de minister van VWS al eerder hebben gevraagd om nieuwe wettelijke vakbekwaamheidseisen aan beroepsbeoefenaren in sector oogzorg.</item>
         <item attribuut="Rubriek">Bedrijfsleven en industrie (Vestigingsbeleid) Gezondheidszorg (Medische hulpmiddelen)</item>
         <item attribuut="Trefwoorden">Medische hulpmiddelen Vestigingsbeleid</item>
         <item attribuut="Vindplaats">Kamervragen met antwoord 2004-2005, nr. 2288, Tweede Kamer</item>
         <item attribuut="Vraagnr_bij_indiening">2040518910</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2005-09-02</item>
         <item attribuut="Datum_indiening">2005-07-29</item>
         <item attribuut="Document-id">KVR23734</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4585" allpagenumbers="4585 4586 4587" vetnummer="2040518910" code="0405tkkvr2288" lopendefooter="Tweede Kamer, vergaderjaar 2004–2005, Aanhangsel" filenaam="KVR23734" issn-nummer="ISSN 0921 - 7398" uitgever="SduUitgevers ’s-Gravenhage 2005"/>
      <vraagdata vraagnummer="2288" onderwerp="" indiendatum="2005-07-29">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-09-2">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Wat is uw reactie op de resultaten van de steekproef waaruit blijkt dat oogmetingen van opticiens niet altijd betrouwbaar zijn en er te weinig wordt doorverwezen? <voetnoot nummer="1"/>
      </vraag>
      <vraag nummer="2" voetnoot="2">Wat is uw reactie op de verontrustende gevolgen die gesignaleerd worden door oogartsen? <voetnoot nummer="2"/>
      </vraag>
      <vraag nummer="3">Klopt het dat de NUVO (Nederlandse Unie van Optiekbedrijven), ANVC (Nederlandse Vereniging van Contactlensspecialisten), NBVO (Nederlandse Beroepsvereniging van Opticiens) en de OVN (Optometristen Vereniging Nederland) er reeds op 24 februari 2004 per brief bij u op hebben aangedrongen om wettelijke vakbekwaamheidseisen te regelen? </vraag>
      <vraag nummer="4">Klopt het dat uhun eisen naast u heeft neergelegd omdat uvan mening bent dat alles aan zelfregulering kan worden overgelaten? Zo ja, bent udat nog steeds van mening? Zo neen, wat was uw reactie dan op deze brief? </vraag>
      <vraag nummer="5">Deelt ude mening dat de signalen de branche er op wijzen dat de vereenvoudiging van de Vestigingswet in 1996, waarbij de vakbekwaamheidseisen aan veel beroepsbeoefenaren in de sector oogzorg zijn geschrapt, er in de praktijk toe leidt dat het uitvoeren van handelingen door ongekwalificeerde beroepsbeoefenaars nog al eens tot ernstige gezondheidsschade aan het oog heeft geleid? </vraag>
      <vraag nummer="6">Bent ubereid, ter bescherming van de consument, het voorstel uit de branche, het stellen van wettelijke vakbekwaamheidseisen aan ondernemers in de optiekbranche, alsnog uit te voeren? Zo neen, waarom niet? </vraag>
      <vraag nummer="7">Bent ubereid naar aanleiding hiervan en de steekproef van het Dagblad van het Noorden, onderzoek in te stellen naar de gevolgen van het schrappen van de bekwaamheidseisen aan veel beroepsbeoefenaars in de sector oogzorg? Zo neen, waarom niet? </vraag>
      <vraag nummer="8">Bent ubereid het voorstel uit de branche, het introduceren van titelbescherming voor opticiens en contactlensspecialisten, over te nemen? Zo neen, waarom niet? </vraag>
      <vraag nummer="9">Bent ubereid het voorstel uit de branche, om over te gaan tot het instellen van bepaalde voorbehouden handelingen in de oogzorg, alsnog uit te voeren? Zo neen, waarom niet? </vraag>
      <vraag nummer="10">Bent uvan mening dat de optometrie een goede bijdrage kan leveren aan de kwaliteit van de oogzorg en kan bijdragen aan het verkleinen van de wachtlijsten? </vraag>
      <vraag nummer="11">Wat is uw reactie op het feit dat veel zorgverzekeraars geen vergoeding verstrekken voor optometrie en slechts enkele zorgverzekeraars hierover nuin gesprek zijn? </vraag>
      <vraag nummer="12">Waarom zit de vergoeding voor de optometrist niet in het basispakket, nudeze in 2000 is opgenomen in de BIG-register (Beroepen in de Individuele Gezondheidszorg) en daarmee erkend als hulpverlener in de eerstelijnszorg? </vraag>
      <noten afkomstig="vraag">
         <noot nummer="1" datum="2005-07-23" bron="Dagblad van het Noorden">Dagblad van het Noorden, 23 juli 2005</noot>
         <noot nummer="2">Zie noot 1</noot>
      </noten>
   </vragen>
   <antwoorden aantal="12">
      <antwoord nummer="1">Het gaat hier om een steekproef van zeer beperkte omvang, uitgevoerd door twee journalisten in het noorden van het land. Het is onduidelijk in hoeverre deze steekproef representatief is voor die regio of het hele land. Evenmin is duidelijk of de steekproef voldoet aan de eisen van goed onderzoek. Ik heb dan ook geen oordeel over de betrouwbaarheid of betekenis van de resultaten van deze steekproef. </antwoord>
      <antwoord nummer="2">Ik ga ervan uit dat betrokken partijen – oogartsen, opticiens en hun organisaties – zich zullen buigen over de betrouwbaarheid en betekenis van de resultaten van de steekproef. Zij zijn bij uitstek in staat om dat te doen en om vervolgens te bepalen of en zo ja welke maatregelen nodig zijn om gezondheidsschade aan het oog te voorkomen. Ik heb inmiddels de resultaten van deze steekproef onder de aandacht gebracht van het Landelijk Netwerk Oogzorg waarin de beroepsgroepen in de oogzorg samenwerken om tot goede afspraken te komen over het verlenen van kwalitatief goede oogzorg. </antwoord>
      <antwoord nummer="3">Ja. </antwoord>
      <antwoord nummer="4">Het klopt dat ik hun verzoek toen niet heb gehonoreerd en ik huldig hieromtrent nunog steeds hetzelfde standpunt. Op het gebied van de oogzorg, voor zover die zorg valt binnen de reikwijdte van de Wet op de beroepen in de individuele gezondheidszorg (Wet BIG), is mijns inziens sprake van voldoende overheidsregulering om de burger te beschermen tegen gezondheidsschade ten gevolge van ondeskundig handelen van beroepsbeoefenaren. Voor het overige én voor zover het gaat om oogzorg die buiten de reikwijdte van de Wet BIG valt, is het de verantwoordelijkheid van de branche zelf om onder meer door zelfregulering professionele en kwalitatief goede oogzorg te bieden. </antwoord>
      <antwoord nummer="5">Die mening deel ik niet. Er is op dit punt geen structureel patroon waar te nemen. De conclusie dat deregulering van de Vestigingswet nog al eens tot ernstige gezondheidsschade heeft geleid, wordt niet gestaafd door concrete gegevens. Ook de genoemde steekproef rechtvaardigt die conclusie niet. Daarin worden slechts verschillen geconstateerd in de wijze waarop de bezochte opticiens adviseren. </antwoord>
      <antwoord nummer="6">Daartoe ben ik niet bereid. De opleiding tot opticien is al geruime tijd publiekrechtelijk geregeld op grond van de Wet Educatie en Beroepsonderwijs (WEB). Die opleiding is tevens de basis voor de aanvullende opleiding tot contactlensspecialist. De WEB voorziet in een systeem om de opleiding regelmatig en op flexibele wijze aan te passen aan ontwikkelingen in de beroepsuitoefening en het werkveld (inclusief het opheffen van eventuele leemten). Bij gebleken tekorten in de beroepsuitoefening is het de taak van de branche en de opleidingsinstellingen om deze zo snel mogelijk op te heffen. Dit behoort voldoende waarborg te bieden dat een gediplomeerde opticien of contactlensspecialist zijn vak op professionele wijze uitoefent en ervoor zorgt dat het juiste hulpmiddel met de daarbij behorende instructie voor gebruik aan de consument wordt verstrekt. De branche zelf kan aan het bezit van het WEB-diploma, al dan niet in combinatie met andere kwaliteiswaarborgen zoals bij- en nascholing, een keurmerk of een eigen registertitel verbinden en zich aldus profileren en bekend maken aan het publiek. Verder zal de consument zich bewust moeten zijn van de eigen verantwoordelijkheid voor het gaan naar een gekwalificeerd persoon (zie ook het antwoord op vraag 8). </antwoord>
      <antwoord nummer="7">Nee, dat ben ik niet. Ik verwijs in dit verband naar het antwoord op de vragen 2, 4 en 8. </antwoord>
      <antwoord nummer="8">Nee, daartoe ben ik niet bereid. Opticiens en contactlensspecialisten houden zich bezig met het aanmeten en de verkoop van brillenglazen of lenzen. Dit maakt weliswaar onderdeel uit van de oogzorg, doch wordt niet tot de uitoefening van de geneeskunst of de individuele gezondheidszorg gerekend. Beide beroepen zijn veeleer aan te merken als technische oogberoepen met een werkterrein in de commerciële sector dan als beroepen op het gebied van de individuele gezondheidszorg of waarvan het hoofdbestanddeel van de werkzaamheden individuele gezondheidszorg betreft. Voor dergelijke beroepen is de Wet BIG niet het aangewezen wettelijke kader. </antwoord>
      <antwoord nummer="9">Dat ben ik niet. Zoals ik in antwoord op de vragen 4 en 8 al aangaf, worden de werkzaamheden van opticiens en contactlensspecialisten niet tot de uitoefening van de geneeskunst of de individuele gezondheidszorg gerekend. Het instellen van voorbehouden handelingen is dan ook niet aan de orde. Overigens biedt het voorstel van de branche geen duidelijkheid over de aard van de voorbehouden handelingen. </antwoord>
      <antwoord nummer="10">Optometrie is onderdeel van de oogzorg en kan als zodanig een goede bijdrage leveren aan de kwaliteit van oogzorg. Optometrie (of onderdelen daarvan) maakt deel uit van de uitoefening van diverse beroepen in de oogzorg, zoals de oogarts, huisarts, orthoptist, optometrist, opticien en contactlensspecialist. Naast de al lange tijd wettelijk geregelde beroepen van oogarts, huisarts en orthoptist kent nuook het beroep van optometrist een wettelijke regeling. Doorslaggevend hiervoor was dat deze beroepsbeoefenaar op basis van zijn opleiding in staat is om de screening op oogaandoeningen waarvoor medische behandeling aangewezen is, over te nemen van oogartsen, waardoor deze zich meer zouden kunnen toeleggen op complexe zorgvragen op het gebied van de geneeskunst. De wettelijke regeling van het beroep van optometrist beoogt de gewenste taakherschikking tussen oogarts en optometrist, die kan bijdragen aan het verkleinen van de wachtlijsten, op kwalitatief verantwoorde wijze te doen plaatsvinden. De deskundigheid van de optometrist strekt zich tevens uit tot het aanmeten, verstrekken en afpassen van visuele hulpmiddelen, maar daar het hier geen individuele gezondheidszorg betreft, maakt dit aspect van de beroepsuitoefening geen deel uit van de wettelijke regeling (Besluit opleidingseisen en deskundigheidsgebied optometrist). </antwoord>
      <antwoord nummer="11">De screening door optometristen op oogaandoeningen behoort niet tot de verstrekkingen waarop ziekenfondsverzekerden nuaanspraak kunnen maken. In het huidige verstrekkingenpakket is alleen de aanspraak op deze vorm van zorg geregeld als die wordt geleverd door een oogarts. Kennelijk hebben sommige zorgverzekeraars een vergoeding voor de hulp door een optometrist in een aanvullende verzekering opgenomen. Het pakket en de premie van de aanvullende verzekering vormen een aangelegenheid van de zorgverzekeraars zelf. Daar ga ik niet over. Ook sluit ik tot slot niet uit dat er sprake kan zijn van lokale initiatieven waarbij huisartsen of oogartsen met een of meerdere optometristen afspraken hebben gemaakt over het herschikken van taken die onderdeel uitmaken van medisch-specialistische zorg. Meer specifiek kan dat afspraken betreffen over het screenen op oogaandoeningen door optometristen, een en ander binnen op landelijk niveaugemaakte afspraken door partijen verenigd in het Landelijk Netwerk Oogzorg. Verzekeraars kunnen er dan toe zijn overgegaan deze (dan door optometristen verleende) zorg te vergoeden via de initiatiefruimte ziekenfondsverzekering, voorheen aangeduid als regeling flexizorg in het kader van de ziekenfondsverzekering. Dat instrument biedt ziekenfondsen de mogelijkheid om een bijdrage te leveren aan meer flexibiliteit en zorg-op-maat. Dergelijke initiatieven passen prima binnen het door mij voorgestaan beleid. </antwoord>
      <antwoord nummer="12">Er bestaat op zich geen directe relatie tussen de opname van een beroep in de Wet BIG en opname van de zorg die zo’n beroepsgroep verleent in het wettelijke pakket. Wel is hierbij van belang dat vanaf 1 januari 2006 de prestaties waarop de Zorgverzekeringswet betrekking heeft, functiegericht omschreven zullen zijn. Dit biedt de zorgverzekeraars de mogelijkheid om in het belang van hun verzekerden op een doelmatige en verantwoorde wijze invulling te geven aan het recht op zorg van hun verzekerden. Dit maakt mogelijk dat zorgverzekeraars ook afspraken maken met optometristen over de screening op oogaandoeningen. De zorgverzekeraar heeft daardoor de ruimte om bij te dragen aan de verkleining van de wachtlijsten voor oogzorg. </antwoord>
      <noten afkomstig="antwoord"/>
   </antwoorden>
</kvr>
