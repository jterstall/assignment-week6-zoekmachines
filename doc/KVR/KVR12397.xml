<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Blaauw (VVD) aan de minister van Defensie over het voorwoord van de Landmacht Doctrine Publicatie. (Ingezonden 14 september 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12397
</item>
         <item attribuut="Inhoud">Betreft referenties naar o.a. ideeën van Fuller (mogelijk fascistische opvattingen en een sterk antisemitische opstelling).</item>
         <item attribuut="Rubriek">Staats- en bestuursrecht (Grondrechten) Veiligheidsbeleid en defensie (Landmacht)</item>
         <item attribuut="Trefwoorden">Landmacht Rassendiscriminatie</item>
         <item attribuut="Vindplaats">Kamervragen met antwoord 2000-2001, nr. 68, Tweede Kamer</item>
         <item attribuut="Vraagnr_bij_indiening">2990015790</item>
         <item attribuut="Afkomstig_van">Defensie</item>
         <item attribuut="Indiener">
            <persoon partij="VVD">Blaauw</persoon>
         </item>
         <item attribuut="Datum_reaktie">2000-10-05</item>
         <item attribuut="Datum_indiening">2000-09-14</item>
         <item attribuut="Document-id">KVR12397</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="139" allpagenumbers="139 140" vetnummer="2990015790" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12397" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="68" onderwerp="" indiendatum="2000-09-14">
         <vrager partij="VVD" oorsprong="parlement">Blaauw</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="2000-10-5">
         <antwoorder functie="minister" ministerie="Defensie">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het u bekend dat in het voorwoord van de Landmacht Doctrine Publicatie (LDP) gerefereerd wordt aan onder andere ideeën van Fuller? <voetnoot nummer="1"/>
      </vraag>
      <vraag nummer="2">Is het waar dat voornoemde Fuller blijk heeft gegeven van fascistische opvattingen met daarbij inbegrepen een sterk antisemitische opstelling? </vraag>
      <vraag nummer="3">Is het eveneens waar dat hij hiervan blijk heeft gegeven in zijn vele publicaties? </vraag>
      <vraag nummer="4">Bent u bereid om alle referenties betreffende Fuller uit officiële militaire publicaties te verwijderen? </vraag>
      <noten afkomstig="vraag">
         <noot nummer="1">Militaire Spectator; jaargang 169, september 2000</noot>
      </noten>
   </vragen>
   <antwoorden aantal="3">
      <antwoord nummer="1">Ja, dat is mij bekend. </antwoord>
      <antwoord nummer="2 en 3">J.F.C. Fuller is geboren in 1878 en begon na een opleiding tot beroepsofficier in het Britse leger, oorlogservaring in de Tweede Boerenoorlog en een plaatsing in Brits Indië, vanaf het jaar 1907 te publiceren over militair-technische en operationele onderwerpen. Gedurende de Eerste Wereldoorlog diende hij onder meer bij het Tank Corps. In en na de Eerste Wereldoorlog bleef hij publiceren over het onderwerp dat hem het meest bezighield, namelijk de gevolgen van technologische ontwikkelingen en dan met name de motorisering en mechanisering van legers, voor de aard van de moderne oorlogvoering. In deze publicaties verwierp hij de massale dienstplichtlegers die in starre fronten vergeefs op elkaar beukten, zoals in de jaren 1914–1918 was gebeurd, en pleitte hij voor kleinere, gemotoriseerde en gemechaniseerde beroepslegers. Deze legers zouden, dankzij de moderne techniek en wetenschap, in staat zijn tot manoeuvre-oorlogvoering en zouden oorlogen in kortere tijd tot een beslissend einde kunnen brengen. Fuller stond in dergelijke ideeën, die een reactie waren op de zinloze slachtingen aan het Westfront, in de jaren twintig niet alleen. In zijn eigen land vond hij voor zijn tactische ideeën een geestverwant in B. Liddell Hart en in Frankrijk verkondigde De Gaulle en in Duitsland Von Seeckt vergelijkbare denkbeelden. In 1933 sloot Fuller zich aan bij de Britse fascistische beweging van de voormalige socialist Sir Oswald Mosley. Fuller liet zich daarbij aanspreken door Mosley’s perspectief van een door een technocratische elite van managers en technische specialisten geleide en geordende samenleving. Dit, zeker in huidige ogen verwerpelijke, gedachtegoed vond kennelijk een voedingsbodem in het toenmalige onvermogen van de Westerse democratieën het hoofd te bieden aan de maatschappelijke desintegratie ten gevolge van de economische wereldcrisis van die jaren. Deze thematiek werkte hij verder uit in zijn militaire geschriften van de jaren dertig. Daarbij ontwikkelde hij ook antisemitische gedachten. Overigens schrijft Azar Gat, een aan de universiteit van Tel Aviv verbonden internationaal erkende specialist op het gebied van de militaire ideeëngeschiedenis, in een recente studie over de Fuller van de jaren dertig: «He was not particularly racist, and his anti-Semitism developed only in the 1930s, partly in response to Jewish hostility to his party» (Azar Gat, Fascist and Liberal Visions of War. Fuller, Liddell Hart, Douhet, and other Modernists (Oxford, 1998) blz. 37). In 1940 keerde Fuller zich van het Engelse fascisme af. Tijdens en na de Tweede Wereldoorlog zette hij zijn reeks publicaties voort. Uit de latere herdrukken van zijn werk uit de jaren dertig verwijderde hij de antisemitische verwijzingen. </antwoord>
      <antwoord nummer="4">Daartoe is geen reden. Fuller behoort tot de toonaangevende militaire denkers van zijn tijd en zijn geschriften zijn wereldwijd nog altijd een bron voor een goed begrip van de ontwikkeling van de opvattingen in West Europa over de aard van de oorlogvoering in de tijd van de moderne geïndustrialiseerde samenleving. De Nederlandse militair hoort dan ook van deze tactische ideeën op de hoogte te zijn en is zeer wel in staat deze te onderscheiden van de verwerpelijke politieke opvattingen van Fuller in de jaren dertig. </antwoord>
      <noten afkomstig="antwoord"/>
   </antwoorden>
</kvr>
