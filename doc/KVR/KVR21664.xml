<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst en Van Heteren (beiden PvdA) aan de minister van Binnenlandse Zaken en Koninkrijksrelaties over de communicatie met hulpdiensten inzake terreurdreiging in Nederland. (Ingezonden 6 oktober 2004); Antwoord</item>
         <item attribuut="Bestand">25Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21664
</item>
         <item attribuut="Inhoud">Vragen naar aanleiding van uitspraken van minister Remkes (BZK) in NRC Handelsblad van 29 september 2004 onder meer met spijtbetuiging over slecht communiceren met hulpdiensten over de verhoogde terreurdreiging in de zomer van 2004 en reactie op suggestie van minister Donner (Jus) om de ministeries van Justitie en BZK samen te voegen, alsmede over de door Remkes voorgestane aanpak van deze kwestie. Aanvulling op vragen van de leden: Van Heemst en Koenders (beiden PvdA) over mogelijke terreuraanslagen en een ingesteld terreuralarm. (Aanhangsel van de Handelingen II, 2004-2005, nr. 15);Wilders en Cornielje (beiden VVD) over de berichtgeving over de gebrekkige informatievoorziening met betrekking tot het terreuralarm (Ingezonden 15 juli 2004).</item>
         <item attribuut="Rubriek">Criminaliteit en openbare orde (Veiligheid) Staats- en bestuursrecht (Ministeries)</item>
         <item attribuut="Trefwoorden">Binnenlandse Zaken en Koninkrijksrelaties (ministerie) Justitie (ministerie) Terrorisme</item>
         <item attribuut="Vindplaats">Kamervragen met antwoord 2004-2005, nr. 430, Tweede Kamer</item>
         <item attribuut="Vraagnr_bij_indiening">2040501200</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Van Heteren</persoon>
         </item>
         <item attribuut="Datum_reaktie">2004-11-18</item>
         <item attribuut="Datum_indiening">2004-10-06</item>
         <item attribuut="Document-id">KVR21664</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="899" allpagenumbers="899 900 901" vetnummer="2040501200" code="0405tkkvr430" lopendefooter="Tweede Kamer, vergaderjaar 2004–2005, Aanhangsel" filenaam="KVR21664" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="430" onderwerp="" indiendatum="2004-10-6">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Van Heteren</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2004-11-18">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Waarom neemt u zichzelf kwalijk dat u deze zomer slecht gecommuniceerd heeft met hulpdiensten over de verhoogde terreurdreiging in Nederland? <voetnoot nummer="1"/>
      </vraag>
      <vraag nummer="2">Wat heeft u fout gedaan? Wat gaat u voortaan anders doen? </vraag>
      <vraag nummer="3">Welke schade heeft u aangericht met uw foute aanpak? Wat gaat u doen om die fout(en) te herstellen? </vraag>
      <vraag nummer="4" voetnoot="2">Waarom biecht u deze miskleun op in de krant en niet in de Kamervragen over dit probleem? <voetnoot nummer="2"/>
      </vraag>
      <vraag nummer="5" voetnoot="3">Waarom vindt u het onverstandig dat de minister van Justitie de mogelijkheid van samenvoeging van de ministeries van Binnenlandse Zaken en Koninkrijksrelaties en Justitie opperde? <voetnoot nummer="3"/>Hoe heeft u hem dat duidelijk gemaakt? Wat heeft u met hem over dit punt afgesproken? Deelt het kabinet uw opvatting of die van de minister van Justitie? </vraag>
      <vraag nummer="6" voetnoot="4">Waaruit bestond de «gigantische spraakverwarring» tussen uw ministerie en de hulpverleners over crisisbeheersing? <voetnoot nummer="4"/>Hoe heeft de spraakverwarring kunnen ontstaan? Hoe heeft u aan die spraakverwarring definitief een einde weten te maken? </vraag>
      <vraag nummer="7" voetnoot="5">Waarom was er op 9 juli 2004 volgens u «onvoldoende bedreiging»? <voetnoot nummer="5"/>Waardoor is er «een verkeerd beeld ontstaan»? Waarom zit de aanpak «in principe goed in elkaar»? Waarom bent u verkeerd omgegaan met een aanpak die in principe goed in elkaar zit? </vraag>
      <vraag nummer="8" voetnoot="6">Waarom «ligt het voor de hand» dat de burgemeester doorzettingsmacht krijgt? <voetnoot nummer="6"/>Ligt dat alleen maar voor de hand of is er iets voor geregeld? Zo ja, hoe en waar is dat vastgelegd? </vraag>
      <vraag nummer="9">Welk discussiepunt is er nog met de Commissaris van de Koningin? Waarom ligt daar nog een discussiepunt? Waarom laat u dit discussiepunt voortbestaan in plaats van dat op te lossen? Wanneer gaat u dat wel oplossen? </vraag>
      <vraag nummer="10">Wat is de rol van de minister van Justitie «die ervoor moet zorgen dat de bom niet valt» als u via de Algemene Inlichtingen- en Veiligheidsdienst (AIVD) ervoor moet zorgen dat informatie wordt verzameld die juist daartegen is gericht? Hoe stelt u zich de situatie voor waarin ergens een aanslag wordt gepleegd terwijl tevens het risico dreigt van een vervolgaanslag? </vraag>
      <vraag nummer="11">Waarom krijgt de minister van Justitie in de preventieve fase doorzettingsmacht terwijl u verantwoordelijk bent voor de informatie die de AIVD vergaart? </vraag>
      <vraag nummer="12">Wilt u deze vragen beantwoorden vóór het vervolg-AO over terrorismebestrijding? </vraag>
      <noten afkomstig="vraag">
         <noot nummer="1" datum="2004-09-29" bron="NRC Handelsblad">NRC Handelsblad, 29 september 2004</noot>
         <noot nummer="2" documenttype="Kamervragen">Aanhangsel Handelingen, II, nr. 15, vergaderjaar 2004–2005 en vraagnummer 2030418090.</noot>
         <noot nummer="3">Zie noot 1</noot>
         <noot nummer="4">Zie noot 1</noot>
         <noot nummer="5">Zie noot 1</noot>
         <noot nummer="6">Zie noot 1</noot>
      </noten>
   </vragen>
   <antwoorden aantal="12">
      <antwoord nummer="1">Sinds 9 juli 2004 is er een verhoogde terroristische dreiging ten aanzien van een aantal concrete objecten en locaties in Nederland. Ik heb onmiddellijk de betrokken bestuurlijke instanties, het openbaar ministerie en de betreffende regionale politiekorpsen geïnformeerd met het verzoek om in overleg met de beheerders van de betrokken objecten veiligheidsmaatregelen te treffen. Degenen die belast waren met de specifieke bewaking en beveiliging wisten dan ook wat hen te doen stond. Aangezien de maatregelen deels voor het publiek zichtbaar waren heb ik gekozen voor actieve persvoorlichting via een persbericht. Ik betreur het dat in de daaruit voortvloeiende publiciteit op sommige plaatsen een onjuist beeld is ontstaan, namelijk dat er sprake zou zijn van een verhoogde algemene terroristische dreiging in Nederland. Achteraf moet ik vaststellen dat de communicatie te summier is geweest; er had een uitgebreidere toelichting gegeven moeten worden ter voorkoming van onjuiste beeldvorming bij de degenen die hierover niet rechtstreeks geïnformeerd waren. Deze onjuiste beeldvorming heeft hier en daar tot onrust bij hulpdiensten geleid, omdat zij de indruk kregen dat zij over de dreiging niet geïnformeerd waren. In de dagen na 9 juli heb ik breed informatie verspreid over het (voort)bestaan van de dreiging ten aanzien van een aantal concrete objecten en locaties in Nederland met de mededeling dat er geen sprake is van een algemene verhoogde terroristische dreiging in Nederland – waaronder brieven aan alle Commissarissen der Koningin en aan de Tweede Kamer (Kamerstuk II, 27 925, nr. 137) waarmee tevens de vragen van de leden Wilders en Cornielje, ingezonden op 15 juli jl., zijn beantwoord. Op 15 juli jl. heb ik een constructief gesprek gevoerd met de politiebonden over de onjuiste beeldvorming en ontstane situatie. Uw Kamer is bij brief van 10 september 2004 (Kamerstuk I, 29 754, nr. 1) geïnformeerd over een versterking van de aanpak van terrorismebestrijding. In de brief geeft het kabinet aan dat communicatie en voorlichting wezenlijk zijn bij effectieve terrorismebestrijding. Op dit moment wordt daarom gewerkt aan een uniform, samenhangend beleid met betrekking tot communicatie over dreigingsanalyses, voorvallen, genomen maatregelen en het beleid dat door de overheid wordt ontwikkeld. De Nationaal Coördinator Terrorismebestrijding wordt ambtelijk verantwoordelijk voor de communicatie naar de burger rondom terrorisme. Onder zijn regie geschiedt dan ook de voorlichting en woordvoering. Het bestuur, en daarmee de hulpdiensten, wordt geïnformeerd door het NCC. Over beide trajecten vindt afstemming plaats. </antwoord>
      <antwoord nummer="2">Zie antwoord bij vraag 1. </antwoord>
      <antwoord nummer="3">Zie antwoord bij vraag 1. </antwoord>
      <antwoord nummer="4">Met de brief van 14 juli jl. aan de Tweede Kamer (Kamerstuk II, 27 925, nr. 137) hebben de minister van Justitie en ik een nadere toelichting gegeven op de verhoogde terroristische dreiging ten aanzien van een aantal concrete objecten en locaties. Nadien heb ik gemeend vanuit het perspectief van terrorismebestrijding en crisisbeheersing het een en ander te moeten toelichten. Zie voorts het antwoord bij vraag 1. </antwoord>
      <antwoord nummer="5">Zoals in de brief over terrorismebestrijding van 10 september 2004 is aangegeven, heeft het kabinet besloten een verkenning uit te voeren naar mogelijke alternatieven voor een effectieve en efficiëntere organisatie- en verantwoordelijkheidsverdeling binnen het terrein van de (nationale) veiligheid. Het lijkt mij in algemene zin onverstandig om vooruitlopend op de uitkomsten van een dergelijke verkenning al keuzes te maken. In deze bewoordingen heb ik hierover met mijn collega van Justitie gesproken. Het feit dat wij samen – namens het kabinet – de genoemde brief ondertekend hebben – waarin zonder voorkeur deze verkenning is aangekondigd – geeft mijns inziens duidelijk aan wat hierover is afgesproken. </antwoord>
      <antwoord nummer="6">Kennelijk wordt nogal eens het begrip crisisbeheersing geassocieerd met het begrip terrorismebestrijding. Dit zijn echter geen synoniemen: een terroristische aanslag is een van de vele mogelijke crisistypen. Daarnaast wordt in het beleidsplan Crisisbeheersing gesproken van het nieuw in te richten Regionaal Crisisbestuur, en dat daartoe de voorstellen uit het kabinetsstandpunt Veiligheidsregio’s worden verbreed naar crisisbeheersing. Door de benaming crisisbestuur is blijkbaar de indruk ontstaan dat er twee regionale besturen naast elkaar zouden komen, met taken voor het Regionaal Crisisbestuur in geval van daadwerkelijke crises. De bedoeling is echter het tot stand brengen van één regionaal bestuur. Ik heb getracht aan de spraakverwarring een einde te maken door nadrukkelijk aandacht te besteden aan de kwestie. Enerzijds tijdens de startconferentie over de implementatie van het kabinetsstandpunt veiligheidsregio op 6 oktober jl., waarbij de voorzitters van de regionale brandweren, de voorzitters van de GHOR-regio’s en de korpsbeheerders van politie, vertegenwoordigd waren, evenals vertegenwoordigers van het bestuur van GGD Nederland en het bestuur van de Veiligheidskoepel, een samenwerkingsverband van de VNG, de NVBR, de KNVBH, de Raad van RGF’en, het Beraad van GHOR-burgemeesters en GGD Nederland. Anderzijds tijdens het Algemeen Overleg met de Tweede Kamer over het beleidsplan Crisisbeheersing op 12 oktober jl. Bij beide gelegenheden heb ik voorgesteld voortaan niet meer de benaming Regionaal Crisisbestuur te gebruiken, maar te spreken van Regionaal Veiligheidsbestuur. </antwoord>
      <antwoord nummer="7">De verhoogde terroristische dreiging, ingesteld op 9 juli 2004, heeft betrekking op concrete objecten en locaties in Nederland. Hulpdiensten worden pas ingezet als er daadwerkelijk iets dreigt te gebeuren. De dreiging is echter niet van dien aard dat te verwachten valt dat alle hulpdiensten in actie moeten komen. Daarom heb ik in eerste instantie alleen de betrokken instanties geïnformeerd met als invalshoek het treffen van preventieve beveiligingsmaatregelen. Ik heb echter niet voorzien dat de publiciteit zijn eigen dynamiek zou krijgen, waardoor er een onjuiste beeldvorming is ontstaan bij niet-betrokken hulpdiensten. </antwoord>
      <antwoord nummer="8">In het Algemeen Overleg met de Tweede Kamer op 12 oktober jl. over het beleidsplan Crisisbeheersing zijn het vraagstuk van de doorzettingsmacht in de responsfase van een crisis en de vraag aan welke bestuurder deze doorzettingsmacht te verlenen uitgebreid aan de orde geweest. Ik verwijs naar hetgeen tijdens het Algemeen Overleg over dit onderwerp is gezegd. </antwoord>
      <antwoord nummer="9">Zie vraag 8. </antwoord>
      <antwoord nummer="10">De minister van Justitie is coördinerend minister terrorismebestrijding. Teneinde de elkaar aanvullende verantwoordelijkheden van de minister van Justitie en de minister van Binnenlandse Zaken en Koninkrijkrelaties op het terrein van terrorismebestrijding recht te doen, staat de Nationaal Coördinator Terrorismebestrijding onder ons beider gezag. Een nauwe samenwerking tussen de beide ministers is een vereiste bij een door u geschetste situatie. Overigens is het niet uitsluitend de AIVD die terreur voorkomt, daar zijn veel partijen bij betrokken, zoals politie en OM. </antwoord>
      <antwoord nummer="11">De doorzettingsmacht staat los van de verantwoordelijkheid voor wie informatie aandraagt. Doorzettingsmacht is bedoeld om in uitzonderingsgevallen en bij spoedeisende noodzaak tijdig adequate maatregelen te kunnen nemen. Wie de daarvoor benodigde informatie aandraagt is niet relevant, het gaat erom dat de benodigde informatie beschikbaar is. </antwoord>
      <antwoord nummer="12">Ja. </antwoord>
      <noten afkomstig="antwoord"/>
   </antwoorden>
</kvr>
