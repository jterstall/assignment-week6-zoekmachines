<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koopmans en Spies (beiden CDA) aan de ministers van Verkeer en Waterstaat en van Volkshuisvesting, Ruimtelijke Ordening en Milieubeheer over de invoering van een milieuvignet voor auto's in Duitsland. (Ingezonden 3 januari 2008);Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30688
</item>
         <item attribuut="Inhoud">In verschillende Dutise steden is per 1 januari 2008 een milieuvignet voor auto's ingevoerd. Beter zou zijn een gemeenschappelijk Europees bronbeleid in te voeren. Dit is effectiever om de luchtkwaliteit te verbeteren en duidelijker voor burgers.</item>
         <item attribuut="Rubriek">Internationale betrekkingen (Europese Unie) Milieu (Luchtverontreiniging) Verkeer, vervoer en waterstaat (Motorrijtuigen)</item>
         <item attribuut="Trefwoorden">Europees recht Luchtverontreiniging Motorrijtuigen</item>
         <item attribuut="Vindplaats">Kamervragen met antwoord 2007-2008, nr. 1156, Tweede Kamer</item>
         <item attribuut="Vraagnr_bij_indiening">2070807360</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Koopmans Spies</persoon>
         </item>
         <item attribuut="Datum_reaktie">2008-01-29</item>
         <item attribuut="Datum_indiening">2008-01-03</item>
         <item attribuut="Document-id">KVR30688</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2469" allpagenumbers="2469 2470" vetnummer="2070807360" code="0708tkkvr1156" lopendefooter="Tweede Kamer, vergaderjaar 2007–2008, Aanhangsel" filenaam="KVR30688" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1156" onderwerp="" indiendatum="2008-01-3">
         <vrager partij="CDA" oorsprong="parlement">Koopmans Spies</vrager>
         <vraagt-aan>de ministers van Verkeer en Waterstaat en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2008-01-29">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Heeft u kennis genomen van het feit dat er verschillende Duitse steden zijn die een milieuvignet voor auto’s per 1 januari 2008 willen invoeren? </vraag>
      <vraag nummer="2">Deelt u de opvatting dat het beste en het snelste middel om de luchtkwaliteit te verbeteren het verlagen van de Europese emissienormen van auto’s (EU-bronbeleid) is? </vraag>
      <vraag nummer="3">Hoe verhoudt de invoering in Duitse steden van een milieuvignet zich tot de opstelling van de Duitse regering in het kader van de wens om tot een gemeenschappelijk EU-bronbeleid te komen? Wat is de stand van zaken van het gemeenschappelijke bronbeleid? </vraag>
      <vraag nummer="4">Deelt u de mening dat invoering van stedelijke milieuzones het beste in een Europees systeem zou kunnen gebeuren zodat autobezitters weten waar ze aan toe zijn en niet met hun auto de ene stad wel in mogen maar de andere niet? </vraag>
      <vraag nummer="5">Zou een dergelijk systeem het beste uit kunnen gaan van Europese normen zodat de feitelijke luchtkwaliteit en niet de politieke kleur van een stadsbestuur mede bepalend zijn? </vraag>
      <vraag nummer="6">Hoe moeten Nederlandse automobilisten weten of en waar in Duitsland een vignet noodzakelijk is? </vraag>
      <vraag nummer="7">Bent U bereid om hierover met spoed contact op te nemen met uw Duitse ambtscollega’s en hierover de Kamer te berichten? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Gedeeltelijk. Ik deel met u de mening dat Europees bronbeleid een onmisbaar instrument is in de verbetering van de luchtkwaliteit. Nederland zal daar in Brussel ook op blijven hameren en in de discussie over de nieuwe Richtlijn Luchtkwaliteit heeft dit zeker tot resultaten geleid. Aanscherping van Europese emissienormen voor voertuigen richt zich overigens alleen op de nieuw verkochte voertuigen. Door de geleidelijke vervanging van oude voertuigen door nieuwe voertuigen zal de lokale luchtkwaliteit (fijn stof, stikstofdioxide) ook geleidelijk verbeteren. Deze verbetering kan worden versneld door met nationale en lokale maatregelen de inzet van schone voertuigen te stimuleren. Om tijdig aan de nieuwe Europese normen voor lokale luchtkwaliteit te voldoen is voor Nederland de combinatie van het landelijke beleid via het NSL, en de lokale invulling, zoals bijvoorbeeld het milieuzoneconvenant voor vrachtauto’s, van wezenlijk belang. </antwoord>
      <antwoord nummer="3">Nederland zet erop in om zoveel mogelijk Europees maatregelen te treffen. Daarmee wordt niet alleen nationaal de lucht schoner, maar ook in de landen om ons heen, hetgeen een positief effect op onze luchtkwaliteit heeft vanwege het grensoverschrijdende effect van luchtvervuiling. Belangrijke schakels in het Europees bronbeleid zijn de emissie-eisen voor het wegverkeer. In de onderhandelingen over de Euro 5/6 normen voor personenauto’s, die in 2007 zijn afgerond, heeft de opstelling van de Duitse regering niet bijgedragen aan een snelle inwerkingtreding. Ik reken op een positievere Duitse opstelling in de onderhandelingen over de Euro VI normen voor vrachtwagens en bussen, die deze maand starten. Er is geen EU wetgeving of beleid op het gebied van milieuzones. In het kader van het subsidiariteitsbeginsel zijn de lidstaten dus vrij om beleid te voeren. Alleen bronbeleid is niet genoeg om de normen van de luchtkwaliteit tijdig te halen. Nederlands beleid blijft derhalve nodig. Hetzelfde geldt voor Duitland: ook Duitsland heeft zich te houden aan de normen en doelstellingen voor luchtkwaliteit en dus wordt ook daar op lokaal niveau het instrument van de milieuzone ingezet. Het Duitse milieuvignet is bedoeld voor verbetering van die lokale luchtkwaliteit. De toelating tot de zone is in Duitsland geregeld via een milieuvignet (milieusticker). Aan de hand van deze milieusticker wordt gecontroleerd of een voertuig voldoet aan de toegangscriteria. In Nederland is voor een andere aanpak gekozen: een centraal bestand met ontheffingen voor voertuigen die aan de toegangscriteria voldoen. Op basis van de kentekens wordt gecontroleerd of een voertuig een ontheffing heeft. In Nederland is evenzeer gekozen voor een gefaseerde opbouw. Er is begonnen met het stellen van toegangsbeperkingen aan vrachtverkeer. Dit is een relatief kleine groep, maar het effect zeker van het weren van sterk verontreinigende vrachtauto’s met een Euro 0 of Euro 1 motor is voor een aantal gevallen aanzienlijk. Thans wordt gewerkt aan een verbreding naar bestelauto’s. Zoals ik aan uw Kamer heb toegezegd, zal ik dit voorjaar met een standpunt komen over miileuzonering voor personenauto’s. Verder zijn er in Nederland subsidiemogelijkheden voor de aanschaf van roetfilters voor vrachtauto’s. Dit in tegenstelling tot Duitsland. </antwoord>
      <antwoord nummer="4">Er is vanuit de lidstaten een project gestart waaraan ook Nederland deelneemt om in ieder geval tot goede informatie-uitwisseling te komen. Hiervoor wordt een website ontwikkeld, die de informatie bevat over alle steden die een milieuzone hebben, inclusief de eisen voor toegang tot die zone. Het heeft mijn voorkeur om het beleid zoveel mogelijk te uniformeren. In Nederland wordt dat bevorderd door het Convenant «Stimulering schone vrachtauto’s en milieuzonering» Ook voor bv. bestelauto’s streven wij die uniformering na. Dit laat echter onverlet dat gemeenten lokaal beleid (moeten) voeren om te kunnen voldoen aan de normen voor luchtkwaliteit. Niet voor elke gemeente is een milieuzone het beste instrument, en soms zal de ene gemeente met meer knelpunten en dus andere of strengere maatregelen komen, dan andere gemeenten. In mijn optiek hebben de Duitse gemeenten wel de taak om het publiek zo goed mogelijk te informeren. Juist hier kan nog een verbeteringslag worden gemaakt. Overigens heeft natuurlijk ook de automobilist de taak zichzelf te informeren en is inmiddels gebleken dat het grensoverschrijdende verkeer beperkt is, zodat verrassingen voor automobilisten niet al te vaak zullen voorkomen. </antwoord>
      <antwoord nummer="5">Ik ben een voorstander van zoveel mogelijk uniformeren van de benadering. De normen voor luchtkwaliteit zijn Europees vastgesteld. Dat betekent dat hieraan overal in de EU moet worden voldaan. Een milieuzone is erop gericht bij te dragen om aan deze eisen te voldoen. Het lijkt daarbij niet logisch om van strengere normen uit te gaan dan Europees zijn vastgesteld. In de praktijk betekent dit dat milieuzones overal in de EU hetzelfde doelbereik hebben. Dat laat echter onverlet dat gemeenten onafhankelijk kunnen besluiten tot een andere aanpak, zoals ook landen dat kunnen doen. </antwoord>
      <antwoord nummer="6">Een actueel overzicht van steden met Umweltzones en hun omvang is te vinden op de website van het Duitse Umweltbundesambt. (http://www.env-it.de/luftdaten/ download/public/html/Umweltzonen/ index.htm Daarnaast kunnen de automobilisten zich natuurlijk ook zelf informeren via de relevante gemeenten. </antwoord>
      <antwoord nummer="7">Ik zal mijn Duitse collega’s verzoeken om er bij de relevante gemeenten op aan te dringen het publiek, incl. de buitenlandse bezoekers adequaat te informeren. </antwoord>
      <noten afkomstig="antwoord"/>
   </antwoorden>
</kvr>
