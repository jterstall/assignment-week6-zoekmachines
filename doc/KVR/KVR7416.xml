<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Cornielje (VVD) over het tussenvonnis van de rechtbank te Amsterdam m.b.t. het vergoeden van een onderwijstest. (Ingezonden 18 mei 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7416
</item>
         <item attribuut="Inhoud">Aanvullende vragen (zie eerdere vragen: Aanhangsel Handelingen nr. 1166, Vergaderjaar 1997-1998).</item>
         <item attribuut="Rubriek">Basisonderwijs (Onderwijsverzorging) Burgerlijk recht en burgerlijk procesrecht (Overig)</item>
         <item attribuut="Trefwoorden">Onderwijsverzorging Schadevergoeding</item>
         <item attribuut="Vindplaats">Kamervragen met antwoord 1997-1998, nr. 1456, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Cornielje</persoon>
         </item>
         <item attribuut="Datum_reaktie">1998-07-02</item>
         <item attribuut="Datum_indiening">1998-05-18</item>
         <item attribuut="Document-id">KVR7416</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2987" allpagenumbers="2987 2988" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7416" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1456" onderwerp="" indiendatum="1998-05-18">
         <vrager partij="VVD" oorsprong="parlement">Cornielje</vrager>
         <vraagt-aan/>
      </vraagdata>
      <antwoorddata antwoorddatum="1998-07-2">
         <antwoorder functie="staatssecretaris" ministerie="Onderwijs, Cultuur en Wetenschappen">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Kunt u toezeggen dat u de Tweede Kamer informeert over uitspraak van de betrokken (kanton)rechter, zodra deze gedaan is en de gevolgen daarvan voor het beleid? </vraag>
      <vraag nummer="2">Wordt de in het antwoord op vraag 5 genoemde analyse ook daadwerkelijk uitgevoerd? Zo ja, door wie zal die analyse worden uitgevoerd? </vraag>
      <vraag nummer="3">Waarom zegt u in antwoord op mijn eerdere vraag 6 «vooralsnog» niet voornemens te zijn nadere maatregelen te treffen? Wanneer bent u dat wel? Welke maatregelen bent u dan voornemens te treffen? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1166" documentjaargang="1997-1998">Aanhangsel Handelingen, nr. 1166, vergaderjaar 1997–1998.</noot>
      </noten>
   </vragen>
   <antwoorden aantal="3">
      <antwoord nummer="1">De rechter heeft op 11 juni jl. uitspraak gedaan en de vordering van mevr. Schaapman toegewezen zowel afnemen van de onderwijstest als de kosten van bijles gedurende eenmaal per week. De rechter heeft daardoor aangegeven dat een schoolbestuur onder bepaalde omstandigheden ook financieel door ouders kan worden aangesproken op de gevolgen van de wijze waarop het zijn verantwoordelijkheid uitoefent. Uit de overwegingen van de rechter blijkt dat voor zijn oordeel in kwestie de volgende elementen bepalend zijn geweest: – De gemeente Amsterdam wist in elk geval al vanaf 1991 dat er sprake was van problemen met het onderwijs en kreeg ook middelen om deze te bestrijden. – De gemeente Amsterdam heeft zich in 1995 bij een door haar openbaar gemaakte bestuurlijke afspraak verbonden om een passend systeem in het leven te roepen om zulke achterstanden vast te stellen en bij het ontdekken van achterstanden direct in te grijpen. – Ouders mochten er daarom op vertrouwen dat de gemeente passende maatregelen zou nemen om er voor te zorgen dat zich bij groepen leerlingen als totaliteit op scholen, en dus ook op de betrokken school, geen onaanvaardbare achterstanden zouden voordoen of dat zij, als die achterstanden zich wel zouden voordoen, hierop adequaat zou reageren. – De gemeente geeft toe dat de resultaten op de betrokken school onbevredigend zijn. – De gemeente is in gebreke gebleven bij het nakomen van de bestuurlijke afspraak uit 1995 om de resultaten van leerlingen vast te stellen en bij het ontdekken van leerachterstanden direct in te grijpen. – Klaagster drong al met grote regelmaat en gedurende langere tijd aan op passende maatregelen maar zonder resultaat. – De toetsresultaten van de zoon van de klaagster waren dusdanig onbevredigend dat aangenomen mocht worden dat de uiteindelijk getroffen maatregel (het aanstellen van een extra leerkracht) voor de betrokken leerling ontoereikend zou zijn. Uit het voorafgaande moge blijken dat er in casu sprake is van zeer specifieke omstandigheden. Om die reden heeft de uitspraak geen directe gevolgen voor mijn beleid. Ik verwijs verder naar mijn antwoord op vraag 3. </antwoord>
      <antwoord nummer="2">Er heeft door de rechter geen vergelijking van toetsuitslagen plaatsgevonden zodat een analyse van de uitspraak op dit punt, zoals aangekondigd in antwoord op de eerdere vraag 5, niet kon worden uitgevoerd. </antwoord>
      <antwoord nummer="3">Zoals ik in mijn eerdere antwoorden heb medegedeeld, heeft het bestuur inmiddels de verbetering van de kwaliteit van het onderwijs op de betrokken school op grond van een verbeteringsplan ter hand genomen. Uiteraard zullen de resultaten van de uitwerking van dit plan moeten worden afgewacht. Maatregelen zijn aan de orde indien wordt geconstateerd dat er in strijd wordt gehandeld met wettelijke voorschriften. Artikel 106 van de WBO geeft aan om welke maatregelen het hierbij uiteindelijk kan gaan. De inspectie volgt de ontwikkelingen op deze school overigens nauwgezet. </antwoord>
      <noten afkomstig="antwoord"/>
   </antwoorden>
</kvr>
