<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dam (PvdA) aan de minister van Buitenlandse Zaken over het te laat inleveren van rapportages bij het Bureau van de Hoge Commissaris voor de Mensenrechten door Nederland. (Ingezonden 3 april 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27856
</item>
         <item attribuut="Inhoud">Kan in de VN-Mensenrechtenraad het Nederlandse standpunt dat de 'universal periodic review' niet te vrijblijvend moet zijn, geloofwaardig uitgedragen worden, als Nederland zelf te vrijblijvend omgaat met de eigen rapportages aan het OHCHR door ze altijd te laat in te leveren?</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Mensenrechten</item>
         <item attribuut="Vindplaats">Kamervragen met antwoord 2006-2007, nr. 1298, Tweede Kamer</item>
         <item attribuut="Vraagnr_bij_indiening">2060711420</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Van Dam</persoon>
         </item>
         <item attribuut="Datum_reaktie">2007-04-17</item>
         <item attribuut="Datum_indiening">2007-04-03</item>
         <item attribuut="Document-id">KVR27856</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2759" allpagenumbers="2759 2760" vetnummer="2060711420" code="0607tkkvr1298" lopendefooter="Tweede Kamer, vergaderjaar 2006–2007, Aanhangsel" filenaam="KVR27856" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1298" onderwerp="" indiendatum="2007-04-3">
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2007-04-17">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het waar dat Nederland sinds 1973 slechts één van de vijftig rapportages inzake de Mensenrechten op tijd heeft ingeleverd bij het Office of the United Nations High Commissioner for Human Rights (OHCHR)? <voetnoot nummer="1"/>Zo ja, welke verklaring heeft u hiervoor? </vraag>
      <vraag nummer="2">Is Nederland wat dit betreft een buitenbeentje of is het heel gebruikelijk om rapportages bij het OHCHR te laat in te leveren? </vraag>
      <vraag nummer="3">Welk signaal vindt u dat Nederland afgeeft door rapportages te laat in te leveren bij het OHCHR? Deelt u de mening dat dit uitstraalt dat de Hoge Commissaris voor de Mensenrechten evenals de rapportages door Nederland serieus worden genomen? </vraag>
      <vraag nummer="4">Deelt u de mening dat u in de VN-Mensenrechtenraad geloofwaardig het Nederlandse standpunt uit kunt dragen dat de «universal periodic review» niet te vrijblijvend moet zijn , als Nederland zelf iets te vrijblijvend omgaat met de eigen rapportages aan het OHCHR? </vraag>
      <noten afkomstig="vraag">
         <noot nummer="2"/>
         <noot nummer="1" datum="2007-03-29" bron="Metro">Metro, 29 maart 2007</noot>
         <noot nummer="2" documenttype="Kamerstuk" kamerstuk-id="30 800 V" documentnummer="73" documentjaargang="2006-2007">Kamerstuk 30 800 V, nr. 73, vergaderjaar 2006–2007</noot>
      </noten>
   </vragen>
   <antwoorden aantal="4">
      <antwoord nummer="1">Volgens statistieken van het OHCHR heeft Nederland (inclusief Aruba en de Nederlandse Antillen) sinds 1973 bij de verschillende verdragscomités 45 maal een rapport ingeleverd. Hiervan kenden zes rapporten geen deadline, terwijl er inderdaad één binnen de gestelde deadline is aangeleverd. Het nakomen van rapportageverplichtingen legt een groot beslag op de institutionele capaciteit van verdragspartijen. De afgelopen decennia is de rapportagelast voor verdragspartijen sterk toegenomen. Hierdoor kampen de aangesloten landen met grote tijdsdruk om onder de verschillende verdragen binnen de gestelde deadlines te rapporteren. Dit probleem is internationaal algemeen erkend, en vormt onderdeel van een bredere discussie over hervorming van het systeem van VN-verdragscomités op het gebied van de mensenrechten. De regering heeft vorig jaar over deze problematiek een adviesaanvraag ingediend bij de Adviesraad Internationale Vraagstukken (AIV) en is in afwachting van de aanbevelingen van de Raad. De regering hecht grote waarde aan het opstellen van gedegen en nauwgezette rapportages. Indien gesteld voor het dilemma tussen op tijd rapporteren of serieus werk maken van de rapportages, kiest de regering voor het laatste. Door de betrokken ministeries wordt veel energie gestoken in het opstellen van zorgvuldige en coherente rapporten die veel informatie bevatten, bijvoorbeeld over de implementatie van aanbevelingen uit eerdere behandelingen van Nederland door de betreffende verdragscomités. Relevante gegevens over een bepaalde rapportageperiode, waaronder statistische informatie, zijn vaak pas na de gestelde deadline beschikbaar, waardoor verwerking op zich laat wachten. Rapportages worden door Nederland bovendien ook altijd volledig vertaald aangeboden bij de verdragscomités. </antwoord>
      <antwoord nummer="2">Statistieken van het OHCHR laten zien dat nagenoeg alle landen over het algemeen te laat zijn met het inleveren van rapporten. </antwoord>
      <antwoord nummer="3">Zoals opgemerkt in het antwoord op vraag 1, is de problematiek van de rapportagelast onderdeel van een bredere internationale discussie over hervorming van het systeem van VN-verdragscomités. Het signaal dat uitgaat van het feit dat landen slechts bij hoge uitzondering in staat zijn op tijd te rapporteren, is dat het huidige systeem op termijn wellicht niet langer houdbaar is, en dat hervormingen noodzakelijk zijn. De adviesaanvraag aan de AIV moet ook in dit licht worden bezien. De regering neemt de Hoge Commissaris voor de Mensenrechten en de rapportages aan de diverse mensenrechtenverdragscomités uiterst serieus. Dat Nederland op zijn beurt een goede reputatie geniet, blijkt in de praktijk onder meer uit de waardering die Nederland van de comités krijgt voor de ingediende rapportages en voor de inzet bij de verdere behandeling daarvan, bijvoorbeeld door te reageren op de schriftelijke vragen van het betreffende comité voorafgaande aan de mondelinge behandeling (de zogenaamde List of Issues), of door in de rapportage en/of mondelinge behandeling ook de meest recente ontwikkelingen mee te nemen. </antwoord>
      <antwoord nummer="4">Nederland is van mening dat de universal periodic review niet te vrijblijvend moet zijn, in de zin dat landen zich niet mogen onttrekken aan periodieke toetsing en dat er concrete maatregelen uit de toetsing moeten voortvloeien om de mensenrechtensituatie in dat land te verbeteren. Het is daarvoor cruciaal dat wordt voorzien in een goed monitoringssyteem om te voorkomen dat landen maatregelen ter verbetering naast zich neer leggen. In het uiterste geval, als de situatie in een bepaald land als zeer ernstig wordt gekwalificeerd, zou de Raad moeten kunnen besluiten om de situatie jaarlijks te agenderen en op basis van ijkpunten de voortgang te beoordelen. </antwoord>
      <noten afkomstig="antwoord"/>
   </antwoorden>
</kvr>
