<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de minister van Economische Zaken over de aangekondigde tariefsverhogingen in de energiemarkt. (Ingezonden 25 november 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21869
</item>
         <item attribuut="Inhoud">Vragen naar aanleiding van de actie van de Consumentenbond 'Stop de prijsstijging in de energiemarkt!'. Gevraagd wordt onder meer naar de - volgens vragensteller onterechte - koppeling van gas- en olieprijzen.</item>
         <item attribuut="Rubriek">Consument (Consumentenprijzen) Energie, water en grondstoffen (Algemeen)</item>
         <item attribuut="Trefwoorden">Energie Prijzen</item>
         <item attribuut="Vindplaats">Kamervragen met antwoord 2004-2005, nr. 611, Tweede Kamer</item>
         <item attribuut="Vraagnr_bij_indiening">2040503840</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2004-12-20</item>
         <item attribuut="Datum_indiening">2004-11-25</item>
         <item attribuut="Document-id">KVR21869</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1285" allpagenumbers="1285 1286" vetnummer="2040503840" code="0405tkkvr611" lopendefooter="Tweede Kamer, vergaderjaar 2004–2005, Aanhangsel" filenaam="KVR21869" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="611" onderwerp="" indiendatum="2004-11-25">
         <vrager partij="PvdA" oorsprong="parlement">Crone</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2004-12-20">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van de actie van de Consumentenbond «Stop de prijsstijging in de energiemarkt!», naar aanleiding van de aangekondigde tariefsverhogingen van 10%, die een gemiddeld gezin volgend jaar 150 tot 175 euro zullen gaan kosten? <voetnoot nummer="1"/>
      </vraag>
      <vraag nummer="2">Waarom wordt deze prijsstijging doorgezet op een moment dat de olieprijs weer aan het dalen is en ook nog sprake is van een uitzonderlijke lage dollarkoers, zodat de prijs per vat olie relatief laag is? </vraag>
      <vraag nummer="3">Wie houdt er toezicht op dat de olieprijs op de juiste manier wordt doorvertaald naar de gasprijs? Wie houdt, wat betreft de doorvertaling, toezicht op de prijs die Gasunie betaalt aan mijnbouwbedrijven? Wie houdt toezicht op de prijs die Gasunie vervolgens berekent aan de energiedistributiebedrijven? Wie houdt toezicht op de prijzen die de distributiebedrijven berekenen aan de consument? Welke rol speelt de Dienst uitvoering en toezicht Energie (DTe) hierin? </vraag>
      <vraag nummer="4">Deelt u de mening dat DTe hier een actieve rol in zou moeten spelen? Waarom past de DTe haar bevoegdheden niet toe om maximumtarieven te stellen, zoals bedoeld in art. 95b van de Elektriciteitswet en art. 44 van de Gaswet? Hoe kunt u dat bevorderen? </vraag>
      <vraag nummer="5">Wanneer zult u per AMvB nadere regels stellen ten aanzien van de onredelijkheid van tarieven, zoals bedoeld in art. 95b lid 5 van de Elektriciteitswet en art. 44 lid 5 van de Gaswet? </vraag>
      <vraag nummer="6">Waarom is de rem op de stijging van de gasinkoopprijs (1,36 cent per kubieke meter) afgeschaft? Hoe kan deze rem opnieuw ingevoerd worden? </vraag>
      <vraag nummer="7">Waarom wordt nog steeds vastgehouden aan de koppeling van gas- en olieprijzen? Speelt hierbij het risico een rol dat energiebedrijven bang zijn te investeren in technologie en centrales die later onrendabel zullen blijken te zijn? Zou het voordeel van loskoppeling kunnen zijn dat de staatsinkomsten uit gas juist stabieler worden? </vraag>
      <vraag nummer="8">Zou het niet wenselijk zijn dat, indien zowel de gasprijzen als de staatsinkomsten hoger zijn dan verwacht, de burger hiervoor rechtstreeks gecompenseerd kan worden? Zo neen, waarom niet? </vraag>
      <noten afkomstig="vraag">
         <noot nummer="1">www.consumentenbond.nl</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2 en 3">Sinds 1 juli 2004bevinden wij ons in een volledig geliberaliseerde markt. De directe invloed van de overheid op de leveringstarieven is hiermee verleden tijd, de leveringstarieven komen immers in een vrije markt tot stand op basis van concurrentie. Om deze concurrentie goed te laten werken is het cruciaal om niet direct in te grijpen wanneer een prijsstijging wordt aangekondigd. Een vrije markt is immers onlosmakelijk verbonden met een vrije prijsvorming. Volwassen concurrentie komt alleen tot bloei als marktpartijen een toekomstige prijsvorming op economische gronden kunnen verwachten. De prijsvorming bij concurrentie, inclusief de keuze om al dan niet alternatieve brandstoffen zoals olie hierbij te betrekken, moet dus in handen liggen van de markt. Het is een misverstand dat een verband tussen gasprijzen en olieprijzen een overheidsverplichting zou zijn; het feit dat deze twee brandstoffen tot op zekere hoogte uitwisselbaar zijn ligt ten grondslag aan het verbonden zijn van de gas- en de olieprijs (zie ook mijn brief aan de Kamer van 10 december jl. met kenmerk E/EM/4076512). Het is tevens aan marktpartijen om, als zij kiezen voor een olieprijskoppeling, te bepalen hoe deze koppeling tot stand komt in de tijd. Zo ontstaat de mogelijkheid dat gasprijzen vertraagd bewegen met de olieprijs. De overheidsrol in een markt met concurrentie beperkt zich tot het waarborgen dat deze concurrentie tussen marktpartijen eerlijk verloopt. Voor met name de groothandelsmarkt waar mijnbouwbedrijven, Gasunie en energieleveranciers opereren geldt het algemene mededingingsrecht, waar de Nederlandse Mededingingsautoriteit (NMa) op toeziet. Omdat energie netwerkgebonden leveringen kent en een basisbehoefte is, bestaat er buiten algemeen mededingingsrecht, specifieke regelgeving voor levering van energie. De Dienst Uitvoering en Toezicht Energie (DTe) ziet er bijvoorbeeld op toe dat geen onredelijke tarieven voor kleinverbruikers worden gehanteerd. Op basis van artikel 44 lid 3 tot en met 5 van de Gaswet en artikel 95b, lid 3 tot en met 5 van de Elektriciteitswet kan DTe ingrijpen indien een leverancier aan kleinverbruikers onredelijke tarieven hanteert. DTe vraagt hiertoe eens per kwartaal leveringstarieven aan kleinverbruikers op bij alle vergunninghouders, welke moeten zijn voorzien van een goedkeurende accountantsverklaring. Deze tariefinformatie vergelijkt DTe met de uitkomsten van een rekenmodel, waarmee per product en per periode wordt vastgesteld wat het maximaal redelijke tarief is. Indien een vergunninghouder voor een bepaald product boven dit maximaal redelijke tarief uitkomt, dient hij aan DTe dit tarief toe te lichten. Indien deze toelichting onvoldoende reden oplevert om het standpunt van DTe te wijzigen wordt de vergunninghouder gesommeerd om zijn tarieven voor dit product binnen een bepaalde periode aan te passen. </antwoord>
      <antwoord nummer="4">Ik deel uw mening volledig dat de DTe een actieve rol moet spelen in het toezicht op de energiemarkt, en ik vind dat DTe deze actieve rol reeds op zich heeft genomen. Als DTe de leveringstarieven voor kleinverbruikers onredelijk acht, zal zij niet aarzelen gebruik te maken van haar bevoegdheden. </antwoord>
      <antwoord nummer="5">Ik heb volledig vertrouwen in het inschattingsvermogen van DTe om te bepalen of tarieven al dan niet redelijk zijn. Op dit moment zie ik daarom geen reden om nadere regels te stellen. </antwoord>
      <antwoord nummer="6">In het verleden bestond er een regionaal monopolie voor distributiebedrijven, waardoor de consument geen enkele keuze had waar hij zijn energie kocht. Vanuit deze situatie was er tussen Gasunie en distributiebedrijven een centrale afspraak om fluctuaties in de olieprijs met maximaal 3 guldencent per halfjaar door te berekenen. Marktpartijen zijn vrij om in contracten prijsformules af te spreken die fluctuaties beperken, zelfs een vaste prijs behoort tot de mogelijkheden. In de vrije markt is echter het centraal «invoeren» van een prijsformule niet langer aan de orde. Zoals ik in het antwoord op vragen 2 en 3 al aangaf, moet voor een gezonde concurrerende markt de prijsvorming in handen liggen van marktpartijen, en niet van de overheid. </antwoord>
      <antwoord nummer="7">Als sommige marktpartijen onderling overeenkomen om een koppeling tussen de olie- en gasprijs te gebruiken, zijn zij hier vrij in. Het is ook mogelijk om niet te refereren naar een alternatieve brandstof, maar een referentie-gasprijs van bijvoorbeeld het National Balancing Point in het Verenigd Koninkrijk te hanteren. Als hiervoor wordt gekozen, wordt wel gesproken van «gas-to-gas competition». Afhankelijk van marktomstandigheden kan op deze manier de gasprijs lager of hoger uitvallen. Behalve de hoogte, is ook de fluctuatie van de gasprijs afhankelijk van de gekozen prijsformule. De mate van prijsfluctuaties wordt in belangrijke mate bepaald door de invloed die een individuele transactie heeft op de marktprijs. Deze invloed neemt af naarmate het totale handelsvolume op de markt toeneemt. Een goed voorbeeld is de aandelenmarkt, waar de invloed van een individuele transactie op de koers van een aandeel nihil is. Het handelsvolume in de markt voor ruwe olie ligt zeer hoog. Daarom zal het contractueel relateren van de gasprijs aan de prijs van ruwe olie in de regel een stabiliserend effect hebben op de gasprijs. Ongeacht de contractvorm of prijskoppeling die wordt gekozen: op basis van economische prijsvorming zijn investeerders in staat investeringsrisico’s in te schatten en zodoende gefundeerde beslissingen te nemen over bijvoorbeeld nieuwe elektriciteitscentrales. </antwoord>
      <antwoord nummer="8">Ik heb er begrip voor dat u een overheidsmaatregel zoekt om de burger te beschermen tegen prijsstijgingen. Een dergelijke maatregel acht ik echter onwenselijk, omdat dit uiteindelijk betekent dat een gedeelte van de kosten van energie niet terecht komen op de energierekening – conform het principe «de gebruiker betaalt» – maar terugkomen als algemene belasting. Dit bevordert bovendien de transparantie niet. </antwoord>
      <noten afkomstig="antwoord"/>
   </antwoorden>
</kvr>
