<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Sociale Zaken en Werkgelegenheid over de plannen van Licom om zich te begeven op de markt voor persoonlijke dienstverlening. (Ingezonden 11 juli 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26106
</item>
         <item attribuut="Inhoud">Vragen naar aanleiding van bericht (Limburgs Dagblad, 7 juli 2006) over plannen van Licom, een Sociaal werkvoorzieningsbedrijf (SW-bedrijf) in Heerlen, om zich te begeven op de markt voor persoonlijke dienstverlening. Worden hierbij WSW-werknemers ingeschakeld? Indiener betwijfelt of de Wet Sociale Werkvoorziening toestaat dat WSW-geïndiceerde werknemers werkzaamheden bij particulieren gaan uitvoeren. Indiener wijst op de concurrentie die reguliere hoveniers-, klus- en schoonmaakbedrijven van de plannen van Licom zouden kunnen ondervinden.</item>
         <item attribuut="Rubriek">Arbeid (Arbeidsbemiddeling) Bedrijfsleven en industrie (Ondernemingen)</item>
         <item attribuut="Trefwoorden">Arbeidsbemiddeling Dienstverlening Sociale werkvoorziening</item>
         <item attribuut="Vindplaats">Kamervragen met antwoord 2005-2006, nr. 1903, Tweede Kamer</item>
         <item attribuut="Vraagnr_bij_indiening">2050616290</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2006-08-08</item>
         <item attribuut="Datum_indiening">2006-07-11</item>
         <item attribuut="Document-id">KVR26106</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4049" allpagenumbers="4049 4050" vetnummer="2050616290" code="0506tkkvr1903" lopendefooter="Tweede Kamer, vergaderjaar 2005–2006, Aanhangsel" filenaam="KVR26106" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1903" onderwerp="" indiendatum="2006-07-11">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2006-08-8">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van de plannen van Licom, een Sociaal Werkvoorzieningsbedrijf (SW-bedrijf) in Heerlen, om zich te begeven op de markt voor persoonlijke dienstverlening? <voetnoot nummer="1"/>
      </vraag>
      <vraag nummer="2">Worden voor de uitvoering van deze plannen Wsw-werknemers ingeschakeld? Zo ja, staat de Wet sociale werkvoorziening (Wsw) toe dat Wsw-geïndiceerde werknemers bij particulieren de tuin gaan onderhouden en/of anderszins klussen of werkzaamheden voor particulieren gaan uitvoeren? Zo ja, is hier dan sprake van begeleid werken, detachering of werken bedoelde werknemers dan als een soort kleine zelfstandigen? </vraag>
      <vraag nummer="3">Als bedoelde constructie al geoorloofd is, hoe wordt dan ten aanzien van deze werknemers de doelstelling van de Wsw overeind gehouden, te weten dat men te maken heeft met mensen die, gelet op hun handicap, op een beschutte plek en op aangepaste wijze moeten kunnen werken? En wat is dan het verschil tussen Wsz-geïndiceerde werknemers die dit soort werk moeten verrichten en niet-Wsw-geïndiceerde personen die dit soort werk eveneens ten behoeve van particulieren doen? </vraag>
      <vraag nummer="4">Weet u wat de particuliere opdrachtgevers voor deze klussen betalen? Ligt de prijs beneden die van een regulier hoveniers-, klus- of schoonmaakbedrijf? </vraag>
      <vraag nummer="5">Wat is uw oordeel over deze plannen van Licom? </vraag>
      <noten afkomstig="vraag">
         <noot nummer="1" datum="2006-07-7" bron="Limburgs Dagblad">Limburgs Dagblad, 7 juli 2006</noot>
      </noten>
   </vragen>
   <antwoorden aantal="5">
      <antwoord nummer="1">Ja. Het betreft het aanbieden van de diensten van de afdeling Groenvoorziening van Licom aan particulieren voor het onderhoud en winterklaar maken van tuinen. Binnen de afdeling Groenvoorziening werken Wsw-geïndiceerden onder begeleiding in de groenvoorziening. Vorig jaar heeft Licom de diensten van de afdeling Groenvoorziening in het najaar ook aangeboden aan particulieren, omdat het werk in de gemeentelijke groenvoorziening in die periode terugloopt en de vraag van particulieren in verband met het winterklaar maken van de tuin juist aanwezig is. Licom is vanwege het succes van vorig jaar voornemens om ook dit najaar de diensten van de afdeling Groenvoorziening aan particulieren aan te bieden. </antwoord>
      <antwoord nummer="2">Het gaat om reguliere activiteiten van Wsw-geïndiceerde werknemers die in dienst zijn van en werken binnen Licom, op de afdeling Groenvoorziening. Naast de groenvoorziening voor gemeenten en bedrijven wordt een deel van de werkzaamheden door de afdeling Groenvoorziening, als daarvoor opdrachten zijn, bij particulieren uitgevoerd. Het gaat dus niet om begeleid werken of detachering. De Wsw-geïndiceerde werknemers voeren hun werkzaamheden in dienst van het sw-bedrijf en onder begeleiding vanuit het sw-bedrijf uit. Dit past geheel binnen de mogelijkheden en de doelstelling van de Wet sociale werkvoorziening. </antwoord>
      <antwoord nummer="3">De doelstelling van de Wsw is niet om Wsw-werknemers een beschutte arbeidsplaats te bieden, maar een arbeidsplaats in een zo regulier mogelijke arbeidsomgeving, die is aangepast aan de mogelijkheden die betrokkene gezien zijn arbeidshandicap heeft. De aanpassingen die nodig zijn om een arbeidsplaats te laten passen bij de mogelijkheden van de Wsw-geïndiceerde kunnen bijvoorbeeld gelegen zijn in het voorzien in aangepast vervoer, aanpassingen van de werkplek of van het werktempo en in het bieden van – meer of minder intensieve – begeleiding tijdens het uitvoeren van de werkzaamheden. Gezien de benodigde aanpassingen van de werkplek en de begeleiding op de werkvloer is de arbeid die door Wsw-geïndiceerden wordt geleverd duurder dan de arbeid die wordt geleverd door personen zonder arbeidshandicap. Daarnaast is de arbeidsproductiviteit van de Wsw-geïndiceerden vanwege de arbeidshandicap – bijvoorbeeld vanwege daardoor noodzakelijke aanpassing van het werktempo – vaak lager dan die van een niet-arbeidsgehandicapte. De Wsw-subsidie die gemeenten van het rijk ontvangen, is bedoeld om alle extra kosten die het tewerkstellen van Wsw-geïndiceerden op een voor hen aangepaste arbeidsplaats met zich meeneemt, te kunnen betalen. </antwoord>
      <antwoord nummer="4">In de Wet sociale werkvoorziening is opgenomen dat gemeenten voor de door de Wsw-werknemers verrichte arbeid dan wel voor ten gevolge van die arbeid geleverde goederen of diensten een vergoeding moeten bedingen die de concurrentieverhoudingen niet onverantwoord beïnvloedt. Op grond hiervan geldt ook voor de activiteiten van de afdeling Groenvoorziening van Licom dat al hun activiteiten – zowel voor particulieren als voor niet-particulieren – tegen ten minste marktconforme prijzen dienen ten worden aangeboden. De directie van Licom heeft aangegeven dat dit ook het geval is. </antwoord>
      <antwoord nummer="5">Het betreft geen nieuwe activiteit van Licom, maar een voortzetting van een activiteit die al eerder werd gestart. De activiteit past geheel in de mogelijkheden en het doel van de Wsw, namelijk het voorzien in aangepaste werkgelegenheid voor Wsw-geïndiceerden. Er is geen principieel verschil tussen het verrichten van die werkzaamheden voor bedrijven of voor particulieren. </antwoord>
      <noten afkomstig="antwoord"/>
   </antwoorden>
</kvr>
