<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Gerkens en Kant (beiden SP) aan de ministers van Financiën en van Economische Zaken over goedkope leningen. (Ingezonden 10 maart 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17506
</item>
         <item attribuut="Inhoud">Vragen over mogelijk misleidende informatie en koppelverkoop door verstrekkers van goedkope leningen.</item>
         <item attribuut="Rubriek">Consument (Productinformatie) Geld- en kapitaalmarkt (Kredieten)</item>
         <item attribuut="Trefwoorden">Kredieten Productinformatie</item>
         <item attribuut="Vindplaats">Kamervragen met antwoord 2002-2003, nr. 1045, Tweede Kamer</item>
         <item attribuut="Vraagnr_bij_indiening">2020308600</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Gerkens</persoon>
            <persoon partij="SP">Kant</persoon>
         </item>
         <item attribuut="Datum_reaktie">2003-04-02</item>
         <item attribuut="Datum_indiening">2003-03-10</item>
         <item attribuut="Document-id">KVR17506</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2183" allpagenumbers="2183 2184" vetnummer="2020308600" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17506" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1045" onderwerp="" indiendatum="2003-03-10">
         <vrager partij="SP" oorsprong="parlement">Gerkens</vrager>
         <vrager partij="SP" oorsprong="parlement">Kant</vrager>
         <vraagt-aan>de ministers van Financiën en van Economische Zaken</vraagt-aan>
      </vraagdata>
      <antwoorddata antwoorddatum="2003-04-2">
         <antwoorder functie="minister" ministerie="Financiën">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Onderschrijft u het oordeel van de Autoriteit Financiële Markten dat veel kredietverstrekkers de wet overtreden door koppelverkoop bij het aan de man brengen van goedkope leningen? Zo neen, waarom niet? Zo ja, wat gaat u tegen deze kredietverstrekkers ondernemen? <voetnoot nummer="1"/>
      </vraag>
      <vraag nummer="2">Deelt u de mening dat de formulering «op basis van hypothecaire zekerheid» versluiert dat het hier gaat om krediet waarbij het eigen huis als onderpand wordt gebruikt? Kan de regelgeving niet zo worden aangescherpt dat voor dit soort formuleringen geen ruimte meer is? </vraag>
      <vraag nummer="3">Hoe beoordeelt u de formulering «maximaal fiscaal voordeel» in de reclame-uitingen van Groenink Advies? Deelt u de mening dat deze reclame-uiting onvoldoende duidelijk maakt dat de hypotheekrente alleen bij besteding aan het eigen huis aftrekbaar is? </vraag>
      <vraag nummer="4">Is het toegestaan om in dit soort reclame-uitingen een verkeerde voorstelling van zaken te geven over de lagere rentelasten door bijvoorbeeld de looptijd van de lening te verlengen? </vraag>
      <vraag nummer="5">Vindt u het terecht dat in de rekenvoorbeeldjes die bijvoorbeeld Frisia in haar reclame-uitingen gebruikt, uit wordt gegaan van een maximaal voordeel van vermindering van het belastbaar inkomen tegen het hoogste tarief van 52%? Zo ja, waarom? Zo neen, welke maatregelen gaat u nemen om dergelijke misleiding tegen te gaan? </vraag>
      <vraag nummer="6">Hoe beoordeelt u het feit dat de lage rentepercentages waar dit soort kredietverstrekkers mee schermen, vaak maar voor één jaar vaststaan en daarna enorm kunnen stijgen? Deelt u de mening dat dit veel duidelijker moet worden vermeld? Zo ja, op welke wijze gaat u hiervoor zorgen? Zo neen, waarom niet? </vraag>
      <vraag nummer="7">Deelt u de mening dat de toenemende (hypothecaire) schuldenlast bij gezinnen ongezonde proporties begint aan te nemen? Zo ja, wat gaat u hiertegen ondernemen? Zo neen, waarom niet? </vraag>
      <noten afkomstig="vraag">
         <noot nummer="1" datum="2003-03-7" bron="Volkskrant" titel="AFM wijst consument op risico’s goedkope leningen">Volkskrant, 7 maart 2003: «AFM wijst consument op risico’s goedkope leningen»</noot>
      </noten>
   </vragen>
   <antwoorden aantal="4">
      <antwoord nummer="1" voetnoot="1">De toezichthouder van de Wet op het consumentenkrediet (Wck) <voetnoot nummer="1"/>, de Autoriteit Financiële Markten (AFM), heeft mij op de hoogte gebracht van het feit dat consumenten geregeld het slachtoffer worden van zogenaamde «koppelverkoop». Van koppelverkoop is sprake indien de consument in een kredietovereenkomst wordt verplicht naast de kredietovereenkomst een andere overeenkomst af te sluiten, bijvoorbeeld een verzekeringsovereenkomst. Een overeenkomst waarin een koppelverkoopbeding is opgenomen is nietig op grond van artikel 33 onderdeel b sub 1 van de Wck voorzover de consument niet uitdrukkelijk vrij is zelf de aanbieder van die andere overeenkomst te kiezen. De kredietaanbieder die in een overeenkomst toch een koppelverkoopbeding heeft opgenomen kan geen beroep doen op het bewuste beding. </antwoord>
      <antwoord nummer="2">De formulering «op basis van hypothecaire zekerheid» is een juridische doch correcte omschrijving van deze specifieke kredietvorm, die de meeste mensen zullen kennen als een «hypotheek». Ook in de Wck wordt de door u aangehaalde formulering gebruikt. Bij het contact tussen de kredietaanbieder of -bemiddelaar en de consument, ligt op de kredietaanbieder of -bemiddelaar de verplichting om (nogmaals) helder te maken dat het om hypothecaire kredietverlening gaat. </antwoord>
      <antwoord nummer="3 t/m 6" voetnoot="2 3">In de vragen 3, 4, 5 en 6 vraagt u mij wervingsmethodes te beoordelen op hun mate van misleiding van de consument. Deze vragen worden gezamenlijk behandeld. Een reclame-uiting heeft per definitie een wervend karakter. Een consument zal zich bewust moeten blijven van deze wervende aard. Dit neemt uiteraard niet weg dat een reclame-uiting nooit een verkeerde voorstelling van zaken mag geven. In de Wck vloeit dit voort uit de aan de vergunninghoudende kredietaanbieders opgelegde plicht te handelen als van een «goed kredietgever» mag worden verwacht. Daarnaast stelt de Wck en het daarop gebaseerde Besluit Kredietaanbiedingen (BKA) <voetnoot nummer="2"/>specifieke regels ten aanzien van de informatieverstrekking inzake reclame-uitingen, het prospectus en de kredietovereenkomst zelf. Deze regels zijn er onder andere op gericht om de consument een zo helder mogelijk beeld te geven van de rechten en plichten verbonden aan de krediettransactie die de consument sluit. Zo dient op grond van het BKA voordat de consument een kredietovereenkomst tekent voor niet-hypothecair krediet aan de consument een prospectus ter beschikking te worden gesteld waarin de voorwaarden worden bekend gemaakt waaronder de kredietaanbieder bereid is aan de krediettransacties deel te nemen. In het prospectus wordt onder andere de kredietsom, het termijnbedrag en, bij niet-doorlopend krediet, de looptijd vermeld. Bij complexe producten – producten met een hypothecair of niet-hypothecair kredietelement gecombineerd met een beleggingselement – dient in plaats van het prospectus een financiële bijsluiter ter beschikking te worden gesteld. Deze informatie biedt de consument de gelegenheid om, nadat hij de reclame-uiting heeft gelezen, zich een vollediger beeld te vormen van de aan het krediet verbonden voorwaarden. Bij brief van 20 december jl. heb ik u geïnformeerd over het wetsvoorstel Wet financiële dienstverlening (Wfd) <voetnoot nummer="3"/>dat naar verwachting rond de zomer aan de Tweede Kamer zal worden aangeboden. In de Wfd is de Wck in herziene vorm geïncorporeerd. De zorgplicht tot «goed kredietgeverschap» in de Wck zal in de Wfd worden geconcretiseerd tot een aantal specifieke zorgplichten voor kredietaanbieders en -bemiddelaars die de verantwoordelijkheid van de kredietaanbieder en -bemiddelaar aanscherpen. Eén van de belangrijkste zorgplichten van de kredietaanbieder of -bemiddelaar wordt de expliciete verplichting om de consument adequaat te informeren over het product. De door de kredietaanbieder en -bemiddelaar verstrekte informatie, waaronder reclame-uitingen, moeten bovendien correct, duidelijk en niet-misleidend zijn. De belangrijkste verbetering in de Wfd ten opzichte van de Wck voor de naleving en handhaving van de regelgeving is gelegen in de uitbreiding van het toepassingsgebied van de regelgeving. In het huidige systeem van de Wck kan bij overtreding van onder andere de reclameregels door een kredietbemiddelaar of een aanbieder van hypothecair krediet uitsluitend strafrechtelijk worden opgetreden. Overtredingen door een vergunninghoudende kredietaanbieder worden via de bestuursrechtelijke weg aangepakt. De Wfd zal aan deze versnippering een eind brengen. Alle kredietaanbieders en kredietbemiddelaars vallen integraal onder de Wfd en zullen bestuursrechtelijk kunnen worden gesanctioneerd. Daarnaast zullen ten opzichte van de Wck de toezichtinstrumenten van de AFM sterk worden uitgebreid. Zo zal de AFM op grond van de Wfd onder andere boetes en dwangsommen kunnen opleggen. De Wck kent deze bevoegdheden niet. Dankzij deze uitbreidingen kunnen overtredingen van wet- en regelgeving door kredietaanbieders en -bemiddelaars actief en effectief worden aangepakt. In het kader van de totstandkoming van de Wfd zal tevens worden bezien welke reclameregels uit de Wck en het Besluit Kredietaanbiedingen moeten worden aangescherpt in de Wfd en daarop gebaseerde lagere regelgeving. </antwoord>
      <antwoord nummer="7">De toenemende schuldenlast bij veel Nederlandse gezinnen is een zorg die ik deel met mijn collega van Sociale Zaken en Werkgelegenheid. Mijn zorg richt zich voornamelijk op het voorkomen van overkreditering. De Wck maant kredietaanbieders al tot terughoudendheid in het verstrekken van krediet door middel van het opleggen van de plicht te handelen als van een «goed kredietgever» mag worden verwacht. Zoals hierboven genoemd zal deze zorgplicht in de Wfd worden uitgebreid. Naast de plicht informatie te verstrekken is een belangrijke illustratie van de zorgplicht in de Wfd de plicht voor kredietaanbieders en -bemiddelaars in het handelen de nodige zorgvuldigheid in acht te nemen, waarbij met de belangen van de consument rekening moet worden gehouden. De huidige plicht in de Wck om de kredietwaardigheid van de consument te beoordelen wordt daarmee uitgebreid. In het belang van de consument moet de kredietaanbieder of -bemiddelaar informatie inwinnen over diens financiële positie, kennis, ervaring, doelstellingen en risicobereidheid voor zover dit redelijkerwijs relevant is voor het verstrekken van het krediet. De kredietaanbieder en -bemiddelaar kunnen met de verkregen informatie onder andere het risico van overkreditering van de betrokken consument beoordelen. De consument zelf kan met de verkregen informatie het krediet met andere aanbiedingen vergelijken en voor zichzelf de passendheid van het product beoordelen. Overkreditering is echter mede gezien de mogelijkheid van wijzigingen in de persoonlijke situatie van een consument nooit geheel uit te sluiten. Uiteindelijk behoudt de consument ook nadrukkelijk eigen verantwoordelijkheid. </antwoord>
      <noten afkomstig="antwoord">
         <noot nummer="1">Stb. 1990, 395</noot>
         <noot nummer="2">Stb. 1991, 548</noot>
         <noot nummer="3">Kamerstukken I, 28 600 IXB, nr 18</noot>
      </noten>
   </antwoorden>
</kvr>
