<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kalsbeek (PvdA) aan de minister van Justitie over afhandeling van een onderzoek. (Ingezonden 17 april 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11736
</item>
         <item attribuut="Inhoud">Vragen naar aanleiding van het antwoord op eerdere vragen over de afhandeling van aangiften door het Openbaar Ministerie (zie Aanh. Hand. II, 1999-2000, nr. 927 en 1241).</item>
         <item attribuut="Rubriek">Rechterlijke organisatie (Openbaar ministerie) Strafrecht en strafprocesrecht (Getuigen)</item>
         <item attribuut="Trefwoorden">Gerechtelijk vooronderzoek Openbaar ministerie</item>
         <item attribuut="Vindplaats">Kamervragen met antwoord 1999-2000, nr. 1312, Tweede Kamer</item>
         <item attribuut="Vraagnr_bij_indiening">2990009950</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Kalsbeek</persoon>
         </item>
         <item attribuut="Datum_reaktie">2000-05-25</item>
         <item attribuut="Datum_indiening">2000-04-17</item>
         <item attribuut="Document-id">KVR11736</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2931" allpagenumbers="2931 2932" vetnummer="2990009950" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11736" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1312" onderwerp="" indiendatum="2000-04-17">
         <vrager partij="PvdA" oorsprong="parlement">Kalsbeek</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="25 mei 2000), zie ook Aanhangsel Handelingen nr. 1241, vergaderjaar 1999–2000">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1" voetnoot="1">Kunt u nader adstrueren waarom «de gerelateerde feiten naar het oordeel van het OM niet als verduistering noch als enig ander strafbaar feit te kwalificeren of te bewijzen waren», zoals u stelt in het antwoord op vraag 3 van de schriftelijke vragen van het lid Kalsbeek ingezonden op 25 februari 2000? <voetnoot nummer="1"/>
      </vraag>
      <vraag nummer="2">Was het onmogelijk, de feiten onder de delictsomschrijving verduistering of die van enig ander delict te brengen óf was er sprake van onvoldoende bewijs? </vraag>
      <noten afkomstig="vraag">
         <noot nummer="1">Zie ook Aanhangsel Handelingen nr. 927, Vergaderjaar 1999–2000</noot>
      </noten>
   </vragen>
   <antwoorden aantal="1">
      <antwoord nummer="1 en 2">Uit de verklaringen van de zes personen die ten tijde van het onderhavige ECD-onderzoek aangifte deden wegens verduistering komt naar voren dat zij Freddy N. kunstvoorwerpen in consignatie hadden gegeven om deze te verkopen. Als onderdeel van de overeenkomst werd een «opdracht tot dienstverlening bij verkoop» door beide partijen getekend. De daarin overeengekomen termijn is in de meeste gevallen, veelal mondeling, één of meer keer verlengd. In één geval is geen sprake van een schriftelijke opdracht en ontkent Freddy N. dat een zakelijke relatie is aangegaan. Volgens de aangevers heeft Freddy N. deze goederen mogelijk wel verkocht maar heeft hij geen geld afgedragen. Freddy N. heeft verklaard in de vijf gevallen waarin sprake is van een schriftelijke opdracht de goederen te hebben ontvangen. Hij bekent ook de goederen te hebben verkocht dan wel ingeruild bij de aankoop van andere kunst doch in gebreke te zijn gebleven na verkoop van de kunstvoorwerpen de transactie financieel af te wikkelen, zoals was overeengekomen met de opdrachtgevers. In drie gevallen zijn schriftelijke afspraken gemaakt over de financiële afwikkeling (schuldbekentenissen en/of betalingsregelingen). De door Freddy N. uitgeleverde administratie is onvoldoende nauwkeurig om daaruit af te leiden wat hij exact met de in consignatie gegeven goederen heeft gedaan. Naar het oordeel van het behandelend openbaar ministerie was er aan de hand van het feitenmateriaal onvoldoende bewijs dat Freddy N. zich de in consignatie gegeven kunstvoorwerpen wederrechtelijk heeft toegeëigend als bedoeld in artikel 321 Wetboek van Strafrecht (verduistering). Daarbij is vooral in aanmerking genomen dat niet bewijsbaar werd geacht dat Freddy N. de goederen na ommekomst van de overeengekomen, in de meeste gevallen verlengde, consignatietermijn nog onder zich had. Daarnaast bevatte het dossier naar het oordeel van het behandelend OM evenmin voldoende bewijs voor oplichting. Daarbij is in aanmerking genomen dat niet te bewijzen zou zijn dat betrokkene van meet af aan van plan is geweest de kunstwerken zelf te behouden en daartoe de valse hoedanigheid van bewaarnemer zou hebben aangenomen. Hetgeen bewezen verklaard kon worden, kon dus niet als strafbaar feit worden gekwalificeerd, en voor de delicten verduistering en oplichting bestond naar het oordeel van het behandelend OM onvoldoende bewijs. Daarbij kwam dan nog het feit dat N. voor soortgelijke feiten al was veroordeeld nadat de onderhavige feiten zich hadden afgespeeld, zodat zelfs bij bewezenverklaring, geen of slechts een geringe straf te verwachten zou zijn. Zoals bij beantwoording van vraag 2 en 3 van de vragen van 25 februari 2000 (nr. 2990007680) al werd aangegeven, was het onderzoek ingesteld wegens bedrieglijke bankbreuk, daarna werden in het onderzoek ook aangiften van verduistering betrokken. Freddy N. heeft terzake van dit onderzoek bericht ontvangen van sepot wegens recente bestraffing. </antwoord>
      <noten afkomstig="antwoord"/>
   </antwoorden>
</kvr>
