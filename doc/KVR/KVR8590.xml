<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buys (CDA) aan de minister van Volksgezondheid, Welzijn en Sport over sluiting van Medisch Centrum De Klokkenberg. (Ingezonden 7 januari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8590
</item>
         <item attribuut="Inhoud">Betreft o.a. de positie van diverse klinieken op het terrein van het centrum, zoals het epilepsie- en het long- en astmacentrum.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Ziekenhuizen</item>
         <item attribuut="Vindplaats">Kamervragen met antwoord 1998-1999, nr. 686, Tweede Kamer</item>
         <item attribuut="Vraagnr_bij_indiening">2989905460</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buys</persoon>
         </item>
         <item attribuut="Datum_reaktie">1999-01-27</item>
         <item attribuut="Datum_indiening">1999-01-07</item>
         <item attribuut="Document-id">KVR8590</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1399" allpagenumbers="1399 1400" vetnummer="2989905460" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8590" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="686" onderwerp="" indiendatum="1999-01-7">
         <vrager partij="CDA" oorsprong="parlement">Buys</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-01-27">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat Het Medisch Centrum De Klokkenberg, inclusief epilepsie- en astma/longcentrum gesloten zal worden? <voetnoot nummer="1"/>
      </vraag>
      <vraag nummer="2">Hebt u bij brief van 18 oktober 1996 aan het Bestuur van de Klokkenberg de toezegging gedaan dat «het besluit met betrekking tot de hartchirurgie niet betekent dat de overige klinieken op het terrein van de Klokkenberg in gevaar komen»? </vraag>
      <vraag nummer="3">Op welke wijze wordt de mededeling in uw brief dat «deze klinieken in de toekomst op hun merites zullen worden bezien en een toekomstvisie moeten ontwikkelen» ingevuld? </vraag>
      <vraag nummer="4">Kunt u aangeven welke «zorginhoudelijke en financiële overwegingen» het doorstartscenario dat de kliniek heeft voorgesteld «niet haalbaar maken»? </vraag>
      <vraag nummer="5">Gaan de klinische functies van het epilepsie en het long- en astmacentrum respectievelijk naar Oost-Brabant en Limburg? Zo ja, deelt u dan de mening dat deze verplaatsing de bereikbaarheid van deze klinische voorziening in de regio belemmert? Zo neen, waarom niet? Zo ja, wat bent u van plan daaraan te gaan doen? </vraag>
      <vraag nummer="6">Bent u op de hoogte van het standpunt van de toenmalige staatssecretaris van WVC bij brief van 5 januari 1993, dat een optimale spreiding van gespecialiseerde epilepsie-zorg in Nederland noodzakelijk is? Waarom wijkt u van dit destijds genomen besluit af? Op basis van welke argumenten? </vraag>
      <vraag nummer="7">Bent u bereid met de medische staven van de afzonderlijk klinieken in overleg te treden waarna «op eigen merites» beoordeeld kan worden welke oplossing het beste is voor de bereikbaarheid van deze specialistische zorg in Zuid West Nederland? </vraag>
      <noten afkomstig="vraag">
         <noot nummer="1" datum="1999-01-2" bron="Telegraaf">Telegraaf, 2 januari 1999</noot>
      </noten>
   </vragen>
   <antwoorden aantal="6">
      <antwoord nummer="1">Bij brief van 22 december 1998 heb ik het bestuur van Medisch Centrum De Klokkenberg op de hoogte gesteld van mijn voornemen om tot ontmanteling van De Klokkenberg over te gaan. Afschrift van deze brief heb ik aan de antwoorden toegevoegd. Een dezer dagen zal ik ter voorbereiding van de sluiting op grond van artikel 18a van de Wet ziekenhuisvoorzieningen formeel het provinciaal bestuur en het College voor ziekenhuisvoorzieningen vragen hun opmerkingen bij dit voornemen te plaatsen. </antwoord>
      <antwoord nummer="2">In mijn brief aan het bestuur van Medisch Centrum De Klokkenberg van 18 oktober 1996 heb ik opgemerkt dat het besluit over sluiting van de hartchirurgie op de locatie van De Klokkenberg niet betekent «dat daardoor de overige 4 klinieken op het terrein in gevaar komen. Naar mijn mening moet het binnen bepaalde spelregels mogelijk zijn om een transparante en gezonde financiële uitgangssituatie voor de klinieken te bereiken. Wel zullen de klinieken in de toekomst op hun eigen merites worden bezien en zullen de klinieken toekomstvisies moeten ontwikkelen». </antwoord>
      <antwoord nummer="3 en 4">Het Medisch Centrum bestaat thans in feite uit een viertal categorale klinieken die inhoudelijk gezien weinig relatie met elkaar hebben. Na eind 1996 hebben een groot aantal bestuurlijke crises plaatsgevonden bij De Klokkenberg. Uiteindelijk heeft dit geresulteerd in de aanstelling van een bewindvoerder door de rechtbank te Breda. Gebleken is dat in de zwakke bestuurlijke context van De Klokkenberg de vier centra niet als zodanig exploiteerbaar zijn. Evenmin was het Medisch Centrum in staat om voor de vier onderdelen tot heldere toekomstvisies te komen. Uiteindelijk heb ik het bestuur in juni 1998 nog de mogelijkheid gegeven om ten behoeve van een eventuele doorstart van De Klokkenberg een onderzoek te doen naar een mogelijke uitbreiding van de activiteiten op De Klokkenberg. Op 1 december 1998 heeft het bestuur van De Klokkenberg mij een doorstartscenario voorgelegd. Kern ervan is de oprichting van een transmurium. Het gaat hierbij om een nieuw type voorziening die zich met name zou moeten richten op tijdelijke opvang van patiënten na een medische ingreep of met een chronische ziekte. Hoewel de gedachte achter deze opzet op zich aardig is, zijn de plannen verder onuitgewerkt gebleven. Aan de ene kant gaat het om een voorziening die een verzorgingsgebied behoeft tot ver buiten Noord-Brabant om levensvatbaar te zijn; aan de andere kant bestaat er voor de plannen naar mijn beoordeling nog maar weinig draagvlak. De zorg die men voor ogen heeft valt als zodanig niet aan te merken als een verstrekking als bedoeld in de Ziekenfondswet/AWBZ; bovendien betreft het zorg die op zich in de regio voorhanden is in de reguliere zorgvoorzieningen. De financiële informatie omtrent de doorstart tenslotte is volstrekt onvoldoende. In de plannen wordt gesproken over investeringen van enkele tientallen miljoenen, terwijl geen enkele zekerheid wordt geboden dat de exploitatie van de huidige voorzieningen door het transmurium sluitend kan worden gemaakt. Al met al blijven de risico’s dat de continuïteit van het Medisch Centrum De Klokkenberg in gevaar komt erg groot. Dat heeft mij doen besluiten om de voornoemde brief van 22 december aan het bestuur van De Klokkenberg te zenden en het sluitingstraject in gang te zetten. </antwoord>
      <antwoord nummer="5">Voor de zorg die door De Klokkenberg wordt geleverd, geldt dat de verschillende categorieën van zorg worden overgebracht bij de daartoe meest geëigende instelling. Het uitgangspunt daarbij is dat de zorg zoveel mogelijk behouden blijft voor de regio Breda en de provincie Noord-Brabant. </antwoord>
      <antwoord nummer="6">Ja, ik ben daarvan op de hoogte. Voor de verdere beantwoording van uw vraag verwijs ik naar mijn antwoord op vraag 5. </antwoord>
      <antwoord nummer="7">De Wet ziekenhuisvoorzieningen regelt de procedure tot sluiting van een ziekenhuisvoorziening. Deze procedure voorziet in een moment, dat ook medewerkers worden gehoord. </antwoord>
      <noten afkomstig="antwoord"/>
   </antwoorden>
</kvr>
