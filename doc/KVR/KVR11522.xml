<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bos en Duivesteijn (beiden PvdA) aan de staatssecretaris van Volkshuisvesting, Ruimtelijke Ordening en Milieubeheer en de minister van Financiën over het Utrecht Centrum Project. (Ingezonden 17 maart 2000); Antwoord</item>
         <item attribuut="Bestand">30Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11522
</item>
         <item attribuut="Inhoud">Vragen over de (financiële) problemen bij het Utrecht Centrum Project (Gebouw, 13 maart 2000 en Utrechts Nieuwsblad, 7 maart 2000).</item>
         <item attribuut="Rubriek">Bedrijfsleven en industrie (Publiek-private samenwerking) Ruimtelijke ordening en infrastructuur (Stads- en dorpsvernieuwing)</item>
         <item attribuut="Trefwoorden">Overheidsinvesteringen Publiek-private samenwerking Stadsvernieuwing</item>
         <item attribuut="Vindplaats">Kamervragen met antwoord 1999-2000, nr. 1121, Tweede Kamer</item>
         <item attribuut="Vraagnr_bij_indiening">2990008540</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Bos</persoon>
            <persoon partij="PvdA">Duivesteijn</persoon>
         </item>
         <item attribuut="Datum_reaktie">2000-04-17</item>
         <item attribuut="Datum_indiening">2000-03-17</item>
         <item attribuut="Document-id">KVR11522</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2519" allpagenumbers="2519 2520" vetnummer="2990008540" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11522" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1121" onderwerp="" indiendatum="2000-03-17">
         <vrager partij="PvdA" oorsprong="parlement">Bos</vrager>
         <vrager partij="PvdA" oorsprong="parlement">Duivesteijn</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer en de minister van Financiën</vraagt-aan>
      </vraagdata>
      <antwoorddata antwoorddatum="2000-04-17">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de problemen bij het Utrecht Centrum Project? <voetnoot nummer="1"/>
      </vraag>
      <vraag nummer="2">Zijn de Jaarsbeurs en Winkelbeleggingen Nederland uit het consortium gestapt? </vraag>
      <vraag nummer="3">Hebben de problemen onder andere te maken met een kennelijk financieel tekort van 50 à 150 miljoen gulden en uitblijvende duidelijkheid over de verantwoordelijkheid van de rijksoverheid, in regisserende maar vooral ook in financiële zin? Moet hierbij gedacht worden aan de hoogte van de rijksbijdrage en aan de mate waarin deze zou kunnen voorzien in dekking van het genoemde tekort? </vraag>
      <vraag nummer="4">Heeft u al een beslissing genomen over de financiële bijdrage inzake de realisering van het UCP? Zo ja, hoe luidt deze en hoe verhoudt deze zich tot het kennelijke tekort bij het UCP? </vraag>
      <vraag nummer="5">Ervan uitgaande dat de (nieuwe) Sleutel Projecten, inclusief het UCP, van nationaal belang zijn, hoe verklaart en beoordeelt u dan dat de samenwerking kennelijk is stuk gelopen op een rijksbijdrage die te laag is dan wel over de hoogte waarvan te lang onduidelijkheid bestaat? </vraag>
      <vraag nummer="6">Biedt het huidige beleids- en coördinatiekader, inclusief het daarbij horende rijkstraject, voor de rijksbegeleiding van sleutelprojecten, voldoende mogelijkheden om dergelijke projecten tot een succes te maken? </vraag>
      <vraag nummer="7">Welke verantwoordelijkheid neemt en heeft u met betrekking tot de verdere voortgang bij het UCP? Welke initiatieven bent u van plan in dezen te nemen? </vraag>
      <vraag nummer="8">Bent u bereid de Kamer zo spoedig mogelijk te berichten over de voortgang van de nieuwe Sleutel Projecten, en de verdeling van (ook financiële) verantwoordelijkheden en risico’s tussen publieke en private partijen daarbij? Wanneer kan de Kamer deze voortgangsrapportage verwachten? </vraag>
      <noten afkomstig="vraag">
         <noot nummer="1" datum="2000-03-7" bron="Zoals met name in Cobouw van 13 maart 2000 en het Utrechts Nieuwsblad">Zoals met name in Cobouw van 13 maart 2000 en het Utrechts Nieuwsblad, 7 maart 2000</noot>
      </noten>
   </vragen>
   <antwoorden aantal="8">
      <antwoord nummer="1">Ja </antwoord>
      <antwoord nummer="2">Ja. Het samenwerkingsverband UCP is op 5 maart 2000 ontbonden. </antwoord>
      <antwoord nummer="3">De samenwerkingsovereenkomst UCP is ontbonden omdat de vier UCP-partners (gemeente Utrecht, NS-Vastgoed, Winkelbeleggingen Nederland en Jaarbeurs Utrecht) geen gezamenlijke oplossing hebben kunnen vinden voor het dekken van de tekorten en het afdekken van risico’s die ontstaan bij de kwaliteitsverbetering van de openbare ruimte (de zogenaamde 5e deelexploitatie). De omvang van het tekort bedroeg in totaal f 255 miljoen, bestaande uit een reeds bekend exploitatietekort en een recent inzicht in de kosten van de uitvoeringsrisico’s. Dit tekort resteerde, nadat reeds rekening was gehouden met een rijksbijdrage uit het budget voor Nieuwe Sleutelprojecten van f 100 tot f 120 miljoen. De ontstane problemen zijn niet te wijten aan uitblijvende duidelijkheid omtrent de te verwachten rijksbijdrage voor het project. Reeds lang voor de ondertekening van de Samenwerkingsovereenkomst UCP in december 1999 heb ik in een bestuurlijk overleg met de UCP-partners aangegeven wat de mogelijke omvang van de rijksbijdrage was en welke voorwaarden aan deze rijksbijdrage waren verbonden. </antwoord>
      <antwoord nummer="4">Nee. Een definitief besluit over de rijksbijdrage voor het UCP was en is nog niet aan de orde, aangezien de UCP-partners nog niet hebben voldaan aan de door mij aan een rijksbijdrage verbonden voorwaarden. Deze voorwaarden hebben betrekking op gevraagde garanties ten aanzien van de uitvoering van het project en op het hanteren van marktconforme uitgangspunten in de financiële onderbouwing van het project. Ik heb de UCP-partners in mei 1999 gevraagd om, tegen de achtergrond van de mogelijke rijksbijdrage van f 100 tot f 120 miljoen, een aanvullende onderbouwing te geven ten aanzien van de genoemde voorwaarden. Tot op heden hebben de UCP-partners hier nog niet aan voldaan. </antwoord>
      <antwoord nummer="5">In mei 1999 is door mij een indicatie van de hoogte van de rijksbijdrage UCP en de daaraan verbonden voorwaarden aan de UCP-partners medegedeeld. Op 23 december 1999 is de Samenwerkingsovereenkomst UCP getekend. Blijkbaar vormde op dat moment de door mij gegeven indicatie voor de rijksbijdrage geen belemmering om de overeenkomst te tekenen. Sindsdien zijn er wat betreft de rijksbijdrage geen nieuwe feiten. Ik maak hieruit op dat de samenwerking tussen de vier UCP-partners niet is stuk gelopen op een te lage rijksbijdrage of uitblijvende duidelijkheid over de hoogte van de rijksbijdrage. </antwoord>
      <antwoord nummer="6">Het huidige beleids- en coördinatiekader en het daarbij behorende rijkstraject heeft geen invloed gehad op de ontstane problemen bij het UCP. Het voor de Nieuwe Sleutelprojecten ontwikkelde kader biedt in beginsel voldoende mogelijkheden om te komen tot succesvolle projecten. Maatwerk is daarbij het uitgangspunt. De rijksaanpak NSP is doorgesproken met betrokken gemeenten en deze hebben alle aangegeven daar mee in te stemmen. </antwoord>
      <antwoord nummer="7">Mijn verantwoordelijkheid ten aanzien van de Nieuwe Sleutelprojecten betreffen de coördinatie en uitvoering van het rijksbeleid. In dat kader ondersteun ik de initiatieven van de gemeente Utrecht en NS-Vastgoed van harte om een doorstart voor het UCP te bewerkstelligen. Ik wacht met spanning de resultaten van deze doorstart af en ben bereid om een nieuw initiatief UCP te bespreken. Nieuwe Sleutelprojecten zijn en blijven echter gemeentelijke ontwikkelingsprojecten. De eerste verantwoordelijkheid voor de verdere voortgang van het UCP ligt dan ook bij de gemeente Utrecht. De gemeente Utrecht en NS-Vastgoed hebben aangegeven enige weken de tijd nodig te hebben om tot een nieuw organisatie en exploitatie-opzet te komen. De partners willen nog dit voorjaar de doorstart afronden, zodat zo spoedig mogelijk het overleg met het rijk over uitvoeringsafspraken kan worden hervat. </antwoord>
      <antwoord nummer="8">Ja. De Voortgangsrapportage Nieuwe Sleutelprojecten 2000 kunt U voor 15 juni 2000 tegemoet zien. </antwoord>
      <noten afkomstig="antwoord"/>
   </antwoorden>
</kvr>
