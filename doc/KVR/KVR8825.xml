<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Blok (VVD) aan de minister van Sociale Zaken en Werkgelegenheid over de gevolgen van de flexwet voor scholen. (Ingezonden 18 februari 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8825
</item>
         <item attribuut="Inhoud">Betreft het naar huis sturen van leerplichtige kinderen i.v.m. problemen bij vervanging. Vragen ter aanvulling van vragen van het lid Rabbae, alsmede van vragen van het lid Van Bommel en de leden Van der Hoeven c.s. (Aanhangsel Handelingen, vergaderjaar 1998-1999; Rabbae onder nr. 888, Van Bommel onder nr. 889 en van der Hoeven c.s. nr. 891).</item>
         <item attribuut="Rubriek">Basisonderwijs (Leerlingen) Basisonderwijs (Rechtspositie onderwijspersoneel) Speciaal onderwijs (Leerlingen) Speciaal onderwijs (Rechtspositie onderwijspersoneel) Voortgezet onderwijs (Rechtspositie onderwijspersoneel)</item>
         <item attribuut="Trefwoorden">Leerplicht Rechtspositie onderwijspersoneel Ziekteverzuim</item>
         <item attribuut="Vindplaats">Kamervragen met antwoord 1998-1999, nr. 889, Tweede Kamer</item>
         <item attribuut="Vraagnr_bij_indiening">2989907900</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="VVD">Blok</persoon>
         </item>
         <item attribuut="Datum_reaktie">1999-03-09</item>
         <item attribuut="Datum_indiening">1999-02-18</item>
         <item attribuut="Document-id">KVR8825</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1819" allpagenumbers="1819 1820" vetnummer="2989907900" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8825" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="889" onderwerp="" indiendatum="1999-02-18">
         <vrager partij="VVD" oorsprong="parlement">Blok</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="1999-03-9">
         <antwoorder functie="minister" ministerie="Sociale Zaken en Werkgelegenheid">De Vries</antwoorder>
         <mede-antwoorder>de minister van Onderwijs, Cultuur en Wetenschappen en de staatssecretaris van Onderwijs, Cultuur en Wetenschappen, mw</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het bericht <voetnoot nummer="1"/>waar dat op sommige scholen leerplichtige kinderen naar huis worden gestuurd als gevolg van de verplichtingen die de Wet flexibiliteit en zekerheid met zich meebrengt? </vraag>
      <vraag nummer="2">Levert deze wet ook in andere sectoren problemen op inzake tijdelijke vervanging? </vraag>
      <vraag nummer="3">In hoeverre is het kabinet van mening dat deze problematiek niet strookt met de doelstelling van de wet? Acht het kabinet deze problematiek dusdanig urgent dat niet gewacht kan worden op maatregelen? </vraag>
      <vraag nummer="4">Is het kabinet bereid op korte termijn een adequate aanpassing van de wet te bevorderen? </vraag>
      <noten afkomstig="vraag">
         <noot nummer="1" datum="1999-02-16" bron="De Telegraaf">De Telegraaf, 16 februari 1999</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Rabbae, ingezonden 17 februari 1999. </toelichting>
   <antwoorden aantal="3">
      <antwoord nummer="1">Op 17 december 1998 hebben sociale partners in het primair onderwijs de afspraak gemaakt om onderdelen van de Wet Flexibiliteit en zekerheid buiten toepassing te verklaren voorzover het de vervanging van tijdelijk afwezige leerkrachten betreft. Dit was een tijdelijke afspraak – in eerste instantie tot 15 februari 1999 – in de verwachting dat zij in de tussenliggende periode tot een meer structurele oplossing zouden kunnen komen. Sociale partners kwamen echter niet voor 15 februari tot overeenstemming, waardoor na 15 februari de situatie is ontstaan dat de Wet Flexibiliteit en zekerheid in volle omvang van kracht werd op het bijzonder primair onderwijs. Als reactie daarop hebben een beperkt aantal basisscholen klassen, waarvan de leerkrachten ziek waren en waarvoor vervangers moesten worden ingeschakeld, naar huis gestuurd. Sociale partners hebben inmiddels op 19 februari 1999 de tijdelijke afspraak tot uitsluiting van de gewraakte onderdelen van de Wet Flexibiliteit en zekerheid verlengd tot 1 april 1999 met als doelstelling om voor die datum alsnog tot een structurele en adequate oplossing te komen. Inmiddels is de normale gang van zaken ten aanzien van de vervanging van afwezige leerkrachten op de scholen teruggekeerd. </antwoord>
      <antwoord nummer="2">Dergelijke problemen zijn ons, ook voor wat betreft de overige onderwijssectoren, tot dusver niet bekend. Op dit moment wordt onderzoek uitgevoerd onder flexwerknemers, uitzendkrachten, uitzendwerkgevers en andere werkgevers, om de eerste ervaringen met de Wet Flexibiliteit en zekerheid in beeld te brengen. Mochten zich genoemde problemen voordoen, dan zullen deze uit dit onderzoek blijken. Dit onderzoek zal in april 1999 gereed zijn. De Kamer zal over de resultaten worden geïnformeerd. </antwoord>
      <antwoord nummer="3 en 4">De Wet Flexibiliteit en zekerheid beoogt een nieuwe balans te brengen in de arbeidsverhouding tussen flexibiliteit voor de werkgever en zekerheid voor (met name flex-)werkers. Daartoe bevat de wet een aantal basisnormen. Gelet op de specifieke kenmerken en eigenschappen van verschillende sectoren, vereist het realiseren van een dergelijke balans maatwerkafspraken. De wet biedt daarom ruime mogelijkheden om bij CAO dergelijke afspraken te maken. De gesignaleerde problemen in het bijzonder primair onderwijs zijn mede toe te schrijven aan het ontbreken van een CAO in deze onderwijssector. Sociale partners hebben de positieve intentie om een dergelijke CAO alsnog af te sluiten. Voor 15 februari 1999 is het hen niet gelukt om tot overeenstemming te komen. Het kabinet betreurt dit, te meer omdat dit tot het gesignaleerde gevolg heeft geleid en dat leerplichtige kinderen naar huis zijn gestuurd. Wij zijn echter niet van mening dan deze situatie aanleiding geeft tot overheidsmaatregelen, in de zin van aanpassing van de Wet Flexibiliteit en zekerheid. Sociale partners hebben immers een adequaat middel in handen om alsnog tot een voor alle partijen bevredigende oplossing te komen, namelijk de mogelijkheid om bij CAO afspraken te maken. Gelet op het feit dat sociale partners in het primaire onderwijs thans weer onderhandelen, hebben wij er vertrouwen in dat zij spoedig alsnog tot een structurele en adequate oplossing zullen komen. </antwoord>
      <noten afkomstig="antwoord"/>
   </antwoorden>
</kvr>
