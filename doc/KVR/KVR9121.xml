<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over het annuleren van een operatie van een illegaal. (Ingezonden 10 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9121
</item>
         <item attribuut="Inhoud">Betreft het niet verlenen van gezondheidszorg aan illegale vreemdelingen als gevolg van de Koppelingswet.</item>
         <item attribuut="Rubriek">Gezondheidszorg (Algemeen) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Gezondheidszorg Vluchtelingen Vreemdelingen</item>
         <item attribuut="Vindplaats">Kamervragen met antwoord 1998-1999, nr. 1151, Tweede Kamer</item>
         <item attribuut="Vraagnr_bij_indiening">2989909250</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-04-12</item>
         <item attribuut="Datum_indiening">1999-03-10</item>
         <item attribuut="Document-id">KVR9121</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2357" allpagenumbers="2357 2358" vetnummer="2989909250" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9121" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1151" onderwerp="" indiendatum="1999-03-10">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-04-12">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Is het u bekend dat de Johannes Wierstichting 19 februari een melding heeft gedaan bij de Inspectie voor de Gezondheidszorg over het annuleren van een (gangbare) operatie ter voorkoming van een ernstige complicatie bij een slachtoffer van een verkeersongeval toen bleek dat de patiënt illegaal in Nederland verbleef? Zo ja, bent u van mening dat dit soort beslissingen onaanvaardbaar zijn en in de toekomst voorkomen dienen te worden? </vraag>
      <vraag nummer="2">Erkent u dat het ten gevolge van de Koppelingswet moeilijker is de noodzakelijke zorg voor illegalen te garanderen, waardoor herhaling van een dergelijk incident niet onwaarschijnlijk is? </vraag>
      <vraag nummer="3">Erkent u dat, indien onder noodzakelijke zorg uitsluitend verstaan wordt zorg in acute levensbedreigende situaties en zorg om blijvende invaliditeit te voorkomen, het op basis van deze omschrijving niet verlenen van zorg strijdig kan zijn met de gedragsregels voor artsen waarin staat dat de arts aan de patiënt zonder aanziens des persoons de noodzakelijke hulp, begeleiding en adviezen verleent overeenkomstig de eisen die hem op grond van zijn beroep en individuele deskundigheid zijn gesteld? </vraag>
      <vraag nummer="4">Bent u met de KNMG van mening dat elke arts ook jegens een illegale vreemdeling de wettelijke voorschriften en medische beroepsethiek dient te volgen en respecteren? </vraag>
      <vraag nummer="5" voetnoot="1">Is het door u toegezegde onderzoek <voetnoot nummer="1"/>naar de effecten van de Koppelingswet op de gezondheidszorg die wordt verleend aan illegale vreemdelingen, de problemen die artsen en ziekenhuizen ervaren en het functioneren van het illegalenfonds, al gestart? Zo neen, waarom niet? </vraag>
      <vraag nummer="6">Wat zijn de ervaringen met de ziekenhuizen, met name in Amsterdam en Rotterdam, wat betreft de toegankelijkheid van zorg voor illegalen? Is de post dubieuze debiteuren toereikend, en wordt hier zonder terughoudendheid een beroep op gedaan? </vraag>
      <vraag nummer="7">Wat zijn de ervaringen met de eerstelijnszorg wat betreft toegankelijkheid? Wanneer treedt het illegalenfonds in werking en zal dit toereikend zijn? </vraag>
      <vraag nummer="8">Indien blijkt dat de toegankelijkheid tot noodzakelijke zorg voor illegale vreemdelingen in het geding is, bent u dan bereid tot een oplossing te komen bijvoorbeeld door het instellen van een overheidsfonds voor alle aan deze zorg verbonden kosten zowel van de eerste- als tweedelijnszorg? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1468" documentjaargang="1995-1996">Aanhangsel Handelingen, nr. 1468, vergaderjaar 1995–1996.</noot>
      </noten>
   </vragen>
   <antwoorden aantal="8">
      <antwoord nummer="1">Ja. Ik ben van mening dat de gang van zaken zoals die in de brief wordt beschreven volstrekt onaanvaardbaar is en nooit zou mogen plaatsvinden. </antwoord>
      <antwoord nummer="2">Het is niet eenvoudig om hier een uitspraak over te doen. De Koppelingswet is pas op 1 juli 1998 in werking getreden. Vóór dat tijdstip bestond het verschijnsel van onverzekerde vreemdelingen ook al. Voor de eerstelijnszorg bestaat nu via het Koppelingsfonds een mogelijkheid tot financiële tegemoetkoming. Bovendien kan de werkwijze van het Koppelingsfonds, zelf voortgekomen uit het Onverzekerden Platform Amsterdam, eraan bijdragen dat in een regio aan de oplossing van knelpunten wordt gewerkt. Het zal door de Koppelingswet niet moeilijker worden om noodzakelijke zorg te garanderen. De beroepsethiek van de arts stond en staat garant voor het verlenen van dringend noodzakelijke zorg. Zoals uit het gemelde incident blijkt kan het voorkomen dat met name hulpverleners, die niet regelmatig met onverzekerde vreemdelingen worden geconfronteerd, onvoldoende op de hoogte zijn van de getroffen regelingen. Ik zal er daarom daarom bij het Bestuur van de Stichting Koppeling op aandringen haar voorlichting over doelstelling en werkwijze van het Koppelingsfonds te intensiveren. </antwoord>
      <antwoord nummer="3">Ja. </antwoord>
      <antwoord nummer="4">Ja. </antwoord>
      <antwoord nummer="5">Om de invoering van de Koppelingswet nauwkeurig te kunnen volgen is een interdepartementaal evaluatietraject van 3 jaar ingezet waarbij het ministerie van Justitie een coördinerende rol vervult. De vakdepartementen blijven verantwoordelijk voor het eigen beleidsterrein. Over het functioneren van het Koppelingsfonds zal de Kamer in juli van dit jaar worden geïnformeerd. De Ziekenfondsraad evalueert de uitvoeringstechnische aspecten van de Koppelingswet. Een tussenrapportage zal december van dit jaar beschikbaar komen. In december 1998 is, na het verrichten van een voorstudie, aan het TNO-PG een onderzoeksopdracht verleend naar de effecten van de Koppelingswet op de gezondheidszorg. Het is bijzonder lastig is om harde gegevens over dit onderwerp te verkrijgen. Met name de GGD’en van de grote steden zullen op zodanige wijze gegevens gaan verzamelen dat een landelijk bruikbaar beeld ontstaat. </antwoord>
      <antwoord nummer="6">Exacte gegevens hierover ontbreken nog. De indruk bestaat dat met name de poliklinieken in de binnenstad relatief vaak onverzekerde vreemdelingen zien. Ziekenhuizen spreken met hun ziektekostenverzekeraar vooraf een bedrag af ter dekking van oninbare vorderingen. Op deze afspraken kan niet worden teruggekomen. Wanneer deze budgetpost dubieuze debiteuren achteraf te klein blijkt moet het ziekenhuis de overschrijding uit eigen middelen compenseren. Een overschot mag worden behouden. Er zijn nog geen aanwijzingen dat de invoering van de Koppelingswet tot een sterke groei van het landelijk totaal van deze afspraken leidt. </antwoord>
      <antwoord nummer="7">Het is nog te vroeg om hier een gefundeerde uitspraak over te kunnen doen. Er zijn vooralsnog weinig signalen die op grote problemen zouden wijzen. Het Koppelingsfonds is in juli 1998 operationeel geworden. Het is nog niet duidelijk of dit toereikend zal zijn. (zie ook vraag 6). </antwoord>
      <antwoord nummer="8">De Koppelingswet wordt in een traject van drie jaar geëvalueerd. Aan de hand van de resultaten van deze evaluatie zal worden bezien of de nu gekozen oplossingen voldoen. </antwoord>
      <noten afkomstig="antwoord"/>
   </antwoorden>
</kvr>
