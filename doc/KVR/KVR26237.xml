<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gent en Azough (beiden GroenLinks) aan de minister van Volkshuisvesting, Ruimtelijke Ordening en Milieubeheer over onveilige speeltuinen. (Ingezonden 28 juli 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26237
</item>
         <item attribuut="Inhoud">Vragen naar aanleiding van een rapport van de VROM-Inspectie over de veiligheid van (overdekte) speeltuinen. Gevraagd wordt onder andere waarom de namen van de speelcomplexen met een gebrekkige veiligheid niet openbaar zijn gemaakt.</item>
         <item attribuut="Rubriek">Consument (Voedings- en productveiligheid) Vrijetijdsbesteding (Recreatie) Welzijn (Jeugdigen)</item>
         <item attribuut="Trefwoorden">Gevaarlijke werktuigen Jeugdigen Recreatie</item>
         <item attribuut="Vindplaats">Kamervragen met antwoord 2005-2006, nr. 2024, Tweede Kamer</item>
         <item attribuut="Vraagnr_bij_indiening">2050617050</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van Gent</persoon>
            <persoon partij="GroenLinks">Azough</persoon>
         </item>
         <item attribuut="Datum_reaktie">2006-08-31</item>
         <item attribuut="Datum_indiening">2006-07-28</item>
         <item attribuut="Document-id">KVR26237</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4297" allpagenumbers="4297 4298" vetnummer="2050617050" code="0506tkkvr2024" lopendefooter="Tweede Kamer, vergaderjaar 2005–2006, Aanhangsel" filenaam="KVR26237" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="2024" onderwerp="" indiendatum="2006-07-28">
         <vrager partij="GroenLinks" oorsprong="parlement">Van Gent</vrager>
         <vrager partij="GroenLinks" oorsprong="parlement">Azough</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2006-08-31">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Heeft u kennisgenomen van het rapport van uw VROM-Inspectie over de gebrekkige veiligheid in overdekte speeltuinen? </vraag>
      <vraag nummer="2">Deelt u de mening dat de genoemde incidenten, waaronder het ontbreken van ontruimingsplannen, het op slot zitten van nooduitgangen en nooduitgangen die meters boven de grond uitkomen, onaanvaardbaar zijn? </vraag>
      <vraag nummer="3">Deelt u daarnaast de mening dat het onaanvaardbaar is dat veel speeltuinen zich niet aan de bouwvergunningen hebben gehouden? </vraag>
      <vraag nummer="4">Wat is uw oordeel over het toezicht door gemeenten, namelijk dat twaalf gemeenten nauwelijks en vier gemeenten nog nooit hebben gecontroleerd op de (brand)veiligheid van de overdekte speeltuinen? </vraag>
      <vraag nummer="5">Waarom worden de namen van de speelcomplexen met een gebrekkige veiligheid niet openbaar gemaakt? Bent u bereid dit alsnog te doen? Zo neen, hoe gaat u kinderen en hun ouders informeren over de risico’s van spelen in een overdekte speeltuin? </vraag>
      <vraag nummer="6">Bent u voornemens op korte termijn de gemeenten tot verbetering te dwingen? Overweegt u sancties tegen nalatige gemeenten? Zo ja, welke? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja, op 26 juli jl. heb ik het onderzoeksrapport «Veiligheid bij overdekte speeltuinen» met een begeleidende brief aan uw Kamer aangeboden. </antwoord>
      <antwoord nummer="2">Ja. Het betreft hier het niet naleven van regelgeving waartegen handhavend moet worden opgetreden. </antwoord>
      <antwoord nummer="3">Ja. Dat geldt niet alleen voor speeltuineigenaren maar voor alle gebouweigenaren. </antwoord>
      <antwoord nummer="4">Gemeenten die niet of te weinig controleren op (brand)veiligheidsaspecten geven onvoldoende invulling aan de toezichthoudende taak die zij hebben op grond van de Woningwet. </antwoord>
      <antwoord nummer="5">Van de onderzoeken bij de individuele overdekte speeltuinen zijn eveneens rapporten gemaakt die – in een eerder stadium van het onderzoek – behalve aan de eigenaar ook aan de betrokken gemeentebesturen zijn aangeboden met als doel de geconstateerde tekortkomingen weg te nemen. Bij de aanbieding van de individuele rapporten aan de gemeenten is hen verzocht schriftelijk aan te geven of en zo ja welke maatregelen men heeft genomen om geconstateerde tekortkomingen op te laten heffen. Uit de binnengekomen reacties blijkt dat dit goed door de gemeenten wordt opgepakt en dat maatregelen zijn of worden getroffen om de veiligheid voor de burgers te borgen. De regiokantoren van de VROM-Inspectie volgen de voortgang hiervan. Publicatie van de namen van slecht scorende speeltuinen acht ik niet nodig, omdat met genoemde acties de veiligheid hiervan niet meer in het geding is. De publicatie van de landelijke rapportage heeft juist tot doel om ook andere gemeenten en overdekte speeltuinen te attenderen op de onderzoeksresultaten en daarmee het effect van het onderzoek te verbreden en de veiligheid bij de speeltuinen over de hele linie te verbeteren. Ook in dit kader is het dus niet relevant om de namen van slecht presterende speeltuinen openbaar te maken. Om de gewenste verbreding te bereiken zijn onder andere ook de brancheorganisaties en alle brandweercommandanten over de uitkomsten geïnformeerd en gevraagd invulling te geven aan de aanbevelingen uit het rapport. </antwoord>
      <antwoord nummer="6">Zie mijn antwoord op vraag 5. Mocht een gemeente geen of onvoldoende invulling geven aan haar handhavende taak dan zal de VROM-Inspectie met de haar ter beschikking staande middelen de gemeente daar op aanspreken. </antwoord>
      <noten afkomstig="antwoord"/>
   </antwoorden>
</kvr>
