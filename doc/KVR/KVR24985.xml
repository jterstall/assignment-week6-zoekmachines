<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Timmer en Van Dijken (beiden PvdA) aan de minister van Volksgezondheid, Welzijn en Sport over het voorschrijven van drugs door psychiaters. (Ingezonden 1 februari 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24985
</item>
         <item attribuut="Inhoud">Vragen naar aanleiding van artikel in de Volkskrant van 30 januari 2006, waarin directeuren van drie grote instellingen voor geestelijke gezondheidszorg en verslavingszorg pleiten voor de mogelijkheid om drugs voor te schrijven als onderdeel van de behandeling van psychiatrische patiënten met een verslaving.</item>
         <item attribuut="Rubriek">Criminaliteit en openbare orde (Drugs) Gezondheidszorg (Geestelijke gezondheidszorg) Gezondheidszorg (Geneesmiddelen) Gezondheidszorg (Patiënten) Welzijn (Verslavingszorg)</item>
         <item attribuut="Trefwoorden">Drugs Geneesmiddelen Psychiatrie Psychiatrische ziekenhuizen Verslaving</item>
         <item attribuut="Vindplaats">Kamervragen met antwoord 2005-2006, nr. 941, Tweede Kamer</item>
         <item attribuut="Vraagnr_bij_indiening">2050607310</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Timmer</persoon>
            <persoon partij="PvdA">Van Dijken</persoon>
         </item>
         <item attribuut="Datum_reaktie">2006-02-21</item>
         <item attribuut="Datum_indiening">2006-02-01</item>
         <item attribuut="Document-id">KVR24985</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1995" allpagenumbers="1995 1996" vetnummer="2050607310" code="0506tkkvr941" lopendefooter="Tweede Kamer, vergaderjaar 2005–2006, Aanhangsel" filenaam="KVR24985" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="941" onderwerp="" indiendatum="2006-02-1">
         <vrager partij="PvdA" oorsprong="parlement">Timmer</vrager>
         <vrager partij="PvdA" oorsprong="parlement">Van Dijken</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-02-21">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel «Verslaafden zijn ziek, en dat gedogen wij», waarin directeuren van drie grote instellingen voor geestelijke gezondheidszorg en verslavingszorg pleiten voor het mogelijk maken van het voorschrijven van drugs door psychiaters als onderdeel van de behandeling van psychiatrische patiënten met een verslaving? <voetnoot nummer="1"/>
      </vraag>
      <vraag nummer="2">Wat vindt u van dit voorstel? </vraag>
      <vraag nummer="3">Deelt u de mening van deze drie directeuren dat er een fundamenteel probleem is in psychiatrische instellingen waar het gaat om de behandeling van psychiatrische patiënten met een verslaving, bij wie afkicken niet tot de mogelijkheden behoort, en daarom dusdanig aftakelen dat hun stoornissen onmogelijk te behandelen zijn? </vraag>
      <vraag nummer="4">Deelt u de mening dat het onder bepaalde voorwaarden, en voor specifieke patiënten in een psychiatrische instelling, voorschrijven van drugs een tussenstap kan zijn naar een meer fundamentele aanpak van het probleem, namelijk het beschikbaar komen van medicijnen om de zucht naar drugs te beheersen? Zo ja, hoe gaat u dit mogelijk maken? Zo neen, wat is volgens u een (tussen)oplossing voor het door deze drie directeuren geconstateerde probleem in psychiatrische instellingen? </vraag>
      <vraag nummer="5">Kunt u aangeven welke inspanningen de farmaceutische industrie zich op dit moment getroost om een medicijn te ontwikkelen, dat de zucht naar drugs beheerst? Wat doet het kabinet om deze ontwikkeling te stimuleren? </vraag>
      <vraag nummer="6">Bent u bereid in overleg te treden met het veld over het voorstel van deze drie directeuren? Zo neen, bent u dan bereid met het veld te zoeken naar een oplossing voor het geconstateerde probleem in psychiatrische instellingen? </vraag>
      <vraag nummer="7">Kunt u deze vragen binnen één week beantwoorden? </vraag>
      <noten afkomstig="vraag">
         <noot nummer="1" datum="2006-01-30" bron="de Volkskrant">de Volkskrant, 30 januari 2006</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ik ben geen voorstander van dit voorstel. Centraal punt in het voorstel is het voorschrijven van cocaïne. Het voorschrijven van cocaïne is niet te vergelijken met de huidige heroïnebehandeling. Voor cocaïne bestaat nog geen vervangende medicatie, zoals methadon bij heroïne. Het is niet mogelijk een patiënt te stabiliseren met cocaïne. Er zijn binnen de wetenschap ook geen aanwijzingen die erop duiden dat met voorschrijven van cocaïne de gezondheid van verslaafden te verbeteren of te stabiliseren is. Voorschrijven van drugs staat de behandeling van de psychiatrische stoornis in de weg. Wanneer iemand onder invloed is, is geen therapie mogelijk voor de onderliggende psychiatrische problemen. Er lijkt in de verslavingszorg geen draagvlak voor het voorstel; andere instellingen voor verslavingszorg hebben er zelfs nadrukkelijk afstand van genomen. De sector zal eerst moeten inventariseren hoe groot dit probleem nu eigenlijk is, welke andere mogelijke oplossingen er zijn en daarna zelf intern de discussie aangaan over het voorschrijven van drugs. </antwoord>
      <antwoord nummer="3">Ja, er is een probleem. Wat de precieze aard en omvang van dit probleem is, is niet bekend. Er zijn grote verschillen tussen de GGZ-instellingen onderling. GGZ Nederland is begonnen met een inventarisatie om meer objectieve gegevens te verkrijgen. Daarnaast vind ik dat een onderscheid gemaakt moet worden tussen de behandel(on)mogelijkheden van verslaafden met psychiatrische stoornissen en het beheersprobleem van een aantal GGZ-instellingen. Ik krijg nu de indruk dat sommige GGZ-instellingen te snel de deur willen openzetten naar het voorschrijven van drugs, omdat zij het beheersprobleem niet in de hand hebben, maar niet omdat behandeling onmogelijk zou zijn. Er zijn namelijk steeds meer gespecialiseerde afdelingen in Nederland, waar de psychiatrie en de verslavingszorg samenwerken. Ook zijn er inmiddels door de verslavingszorg richtlijnen opgesteld voor de behandeling van deze «dubbeldiagnose-patiënten». </antwoord>
      <antwoord nummer="4">Ik ben geen voorstander van het voorschrijven van cocaïne als tussenstap naar een meer fundamentele aanpak. Een betere tussenoplossing zie ik in het uitwisselen van good practices rond beheersing van drugsoverlast op eigen terrein, met als doel om tot landelijke gedrags- en richtlijnen te komen. GGZ Nederland heeft inmiddels een traject hiervoor ingezet. Daarnaast is het nodig dat de verslavingsector en de psychiatrie binnen de eigen kring het debat aangaan om een gefundeerd standpunt in te nemen rond verstrekken van cocaïne op recept. De verslavingszorg heeft al toegezegd hiervoor op korte termijn het initiatief te nemen. </antwoord>
      <antwoord nummer="5">Voor opiaatverslaafden is er methadon beschikbaar om de zucht te beheersen, voor cocaïne is een dergelijk substitutiemiddel vooralsnog niet voorhanden. Ik weet wel dat op verschillende Nederlandse universiteiten onderzoek wordt gedaan naar de werking van cocaïne, bijvoorbeeld door prof. Schoffelmeer van de VU in Amsterdam. Dit onderzoek gebeurt nog merendeels met proefdieren. Ook in de VS wordt al een aantal jaren onderzoek gedaan naar het ontwikkelen van een vaccin of vervangend middel voor cocaïne, onder meer door NIDA. De laatste tijd is vooral het middel Rimonabant in het nieuws, waarvan Schoffelmeer heeft aangetoond dat het bij ratten effectief is tegen terugval in cocaïneverslaving. Inmiddels is in de VS dit middel werkzaam gebleken bij mensen met overgewicht en nicotineverslaving en het zal ook worden onderzocht op effecten bij andere drugs. We hebben het hier over fundamenteel onderzoek, dat langdurig en kostbaar is. Een aantal studies wordt in nationale en internationale context uitgevoerd. Ik zal de ontwikkelingen volgen, maar zie geen aanleiding om dit fundamenteel onderzoek extra te stimuleren. </antwoord>
      <antwoord nummer="6">Ik zal met het veld in overleg treden, zowel met de psychiatrische instellingen, als met de verslavingszorg. Ik vind wel dat deze sector ook zelf de discussie moet voeren. Nu hebben enkele directeuren op persoonlijke titel de discussie via de media geopend, zonder eerst met hun eigen veld te overleggen. </antwoord>
      <antwoord nummer="7">Nee. Deze vragen zijn beantwoord direct nadat met de verslavingszorg is afgesproken welke stappen zullen worden ondernomen. </antwoord>
      <noten afkomstig="antwoord"/>
   </antwoorden>
</kvr>
