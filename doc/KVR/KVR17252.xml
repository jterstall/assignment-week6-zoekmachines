<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wiersma (LPF) aan de minister van Volkshuisvesting, Ruimtelijke Ordening en Milieubeheer over de Huursubsidiewet. (Ingezonden 30 januari 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17252
</item>
         <item attribuut="Inhoud">Vragen over het advies dat Burgemeester en Wethouders kunnen geven over de passendheid van een woning waarvoor huursubsidie wordt gegeven.</item>
         <item attribuut="Rubriek">Volkshuisvesting (Huurwoningen) Volkshuisvesting (Subsidies)</item>
         <item attribuut="Trefwoorden">Huursubsidies Huurwoningen</item>
         <item attribuut="Vindplaats">Kamervragen met antwoord 2002-2003, nr. 832, Tweede Kamer</item>
         <item attribuut="Vraagnr_bij_indiening">2020306350</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="LPF">Wiersma</persoon>
         </item>
         <item attribuut="Datum_reaktie">2003-02-26</item>
         <item attribuut="Datum_indiening">2003-01-30</item>
         <item attribuut="Document-id">KVR17252</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1747" allpagenumbers="1747 1748" vetnummer="2020306350" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17252" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="832" onderwerp="" indiendatum="2003-01-30">
         <vrager partij="LPF" oorsprong="parlement">Wiersma</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-02-26">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u bekend met artikel 12 lid 2 van de Huursubsidiewet waarin is bepaald dat Burgemeester en Wethouders een advies kunnen geven over de passendheid van woonruimte, waarvoor een huurder huursubsidie aanvraagt? Moeten Burgemeester en Wethouders aangeven of op het moment dat de huur ingaat, voor de aanvrager binnen een redelijke termijn passende woonruimte beschikbaar is? </vraag>
      <vraag nummer="2">Bent u bekend met de circulaire MG 97-31, waarin is bepaald dat de toetsing van de passendheid van de woning onder de Huursubsidiewet zal moeten geschieden op basis van de regels van de Huursubsidiewet? Betekent dit dat voor een aantal zittende huurders dan alsnog huursubsidie kan worden verstrekt, waarbij wordt overwogen dat een gunstiger beoordeling dan onder de Wet Individuele Huursubsidie impliceert dat de rechtszekerheid van de aanvrager niet in het geding komt, alsmede dat door de Huursubsidiewet de huurder nooit in een nadeliger positie zal kunnen worden geplaatst? </vraag>
      <vraag nummer="3">Is het waar dat door u tot aan de dag van vandaag nog nimmer huursubsidie is verstrekt in een dergelijke situatie, ondanks het feit dat door de gemeente Leeuwarden aan u in een concreet geval is medegedeeld dat er geen alternatieve woning voor een belanghebbende beschikbaar is, gelet op de medische omstandigheden? Zo ja, acht u een en ander in lijn met de Huursubsidiewet? </vraag>
      <vraag nummer="4">Bent u voornemens om maatregelen te nemen tegen het feit dat er ondanks het feit dat belanghebbenden mogelijk recht hebben op huursubsidie nog nimmer huursubsidie aan deze belanghebbenden is verstrekt? Zo ja, welke? </vraag>
      <vraag nummer="5">Is het mogelijk, in verband met uitzonderlijke omstandigheden, af te wijken van een mogelijk negatief fiatteringsadvies, zoals bedoeld in artikel 12 lid 3 van de Huursubsidiewet? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">De inhoud van artikel 12 lid 2 van de Huursubsidiewet is mij bekend. Uitgangspunt is de passendheids-toets op het tijdstip dat de huur van de woning ingaat. In hun advies geven Burgemeester en Wethouders aan of in een individueel geval, gelet op economische en persoonlijke omstandigheden, op het tijdstip dat de huur ingaat voor de aanvrager binnen redelijke termijn beter passende woonruimte beschikbaar is. Hierbij wordt een periode van een jaar als redelijke termijn aangemerkt. </antwoord>
      <antwoord nummer="2">De circulaire MG 97-31 is mij bekend. Hetgeen gesteld wordt is juist. De overgang van de oude Wet Individuele Huursubsidie naar de nieuwe Huursubsidiewet kon leiden tot een uitzondering waardoor het noodzakelijk kon zijn om een nieuwe beoordeling te maken. De situatie kon zich voordoen dat door verandering van regelgeving in het ene jaar een woning niet passend was en in het volgend jaar wel. Bij de oude regelgeving werd gelet op de hoogte van het subsidiebedrag en bij de nieuwe regelgeving is de hoogte van de huur bepalend. Bij de invoering van de Huursubsidiewet zijn gemiddeld de bijdragen verhoogd. Hierdoor kon de woning voor de aanvrager in het volgend tijdvak wel passend worden. In deze gevallen werd door mij ook huursubsidie verstrekt. </antwoord>
      <antwoord nummer="3">Het is mij niet mogelijk deze vraag te beantwoorden omdat niet meer achterhaald kan worden om welk specifiek geval het hier gaat. In zijn algemeenheid is het zo dat wanneer een gemeente een positief of negatief advies geeft, dit deugdelijk gemotiveerd en onderbouwd dient te zijn. Wanneer dit niet zo is, wordt het advies retour gezonden aan de gemeente met het verzoek het advies nader te onderbouwen en aan te vullen. Als het advies van de gemeente daarna niet overgenomen wordt, zal dit duidelijk gemotiveerd zijn in de beslissing die aan belanghebbende wordt verzonden. Deze manier van handelen acht ik in lijn met de Huursubsidiewet. </antwoord>
      <antwoord nummer="4">Zie het antwoord op vraag 3. Het is mij niet duidelijk en ook niet meer te achterhalen welke specifiek geval bedoeld wordt. In zijn algemeenheid is het nemen van maatregelen niet nodig, omdat er beleid is, dat de overgang van de oude Wet Individuele Huursubsidie naar de nieuwe Huursubsidiewet regelt. Dit beleid is omschreven in de circulaire MG 97-31. </antwoord>
      <antwoord nummer="5">Ja, het is mogelijk om in uitzonderlijke gevallen van een negatief passendheidsadvies af te wijken. Dit kan bijvoorbeeld wanneer het negatief advies tot ongewenste resultaten leidt. Het mag niet zo zijn dat aanvragers worden uitgesloten van huursubsidie terwijl die uitsluiting beleidsmatig niet gewenst is. </antwoord>
      <noten afkomstig="antwoord"/>
   </antwoorden>
</kvr>
