<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de minister van Economische Zaken over de mogelijke onveiligheid van gasnetwerken. (Ingezonden 21 juni 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20876
</item>
         <item attribuut="Inhoud">Vragen over mogelijke besparing op onderhoud en beheer van gasnetwerken indien die door commerciële gasnetwerkbeheerders worden beheerd, en de gevolgen daarvan voor de fysieke veiligheid van de eindgebruikers. Deze vragen dienen ter aanvulling op eerdere vragen terzake van de leden Hessels (CDA), ingezonden 17 juni 2004, en Vendrik (GroenLinks) en Gerkens (SP), ingezonden 18 juni 2004.</item>
         <item attribuut="Rubriek">Bedrijfsleven en industrie (Privatisering) Criminaliteit en openbare orde (Veiligheid) Energie, water en grondstoffen (Aardgas) Energie, water en grondstoffen (Energiebedrijven)</item>
         <item attribuut="Trefwoorden">Gasbedrijven Openbare orde en veiligheid Privatisering</item>
         <item attribuut="Vindplaats">Kamervragen met antwoord 2003-2004, nr. 2067, Tweede Kamer</item>
         <item attribuut="Vraagnr_bij_indiening">2030416270</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2004-08-16</item>
         <item attribuut="Datum_indiening">2004-06-21</item>
         <item attribuut="Document-id">KVR20876</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4369" allpagenumbers="4369 4370" vetnummer="2030416270" code="0304tkkvr2067" lopendefooter="Tweede Kamer, vergaderjaar 2003–2004, Aanhangsel" filenaam="KVR20876" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2067" onderwerp="" indiendatum="2004-06-21">
         <vrager partij="PvdA" oorsprong="parlement">Crone</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2004-08-16">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Deelt u de mening dat regelgeving enerzijds en naleving anderzijds in de praktijk kennelijk twee verschillende zaken zijn, en de wereld kennelijk niet maakbaar is met alleen maar wetten en regels? </vraag>
      <vraag nummer="2">Deelt u de mening dat er een essentieel verschil tussen elektriciteits- en gasnetwerken is, dat een gebrek aan onderhoud en beheer bij elektriciteitsnetwerken kan leiden tot grote economische schade, maar bij gasnetwerken uiteindelijk ook de fysieke veiligheid in het geding is? </vraag>
      <vraag nummer="3" voetnoot="1">Is het waar dat onderhoud en beheer – waaronder het in kaart brengen van de diverse ondergrondse leidingensystemen – van gasnetwerken veel geld kost? <voetnoot nummer="1"/>Hoeveel? Zo ja, kunt u uitsluiten dat hierop bespaard gaat worden indien de netwerken in een commerciële omgeving terecht zouden komen? </vraag>
      <vraag nummer="4">Waarop zouden commerciële (gas)netwerkbeheerders in beginsel nog meer geld kunnen besparen? </vraag>
      <vraag nummer="5">Hoe is de situatie m.b.t. de veiligheid van gasnetwerken in andere landen, waaronder Rusland en Schotland? </vraag>
      <vraag nummer="6">Is het waar dat de gasnetwerkbeheerders in geval van calamiteiten niet in staat zijn de juiste beheersmaatregelen te treffen? Welke conclusies trekt u hieruit? </vraag>
      <noten afkomstig="vraag">
         <noot nummer="1" datum="2004-06-16" bron="ANP Pers Support">ANP Pers Support, 16 juni 2004</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Hessels (CDA), ingezonden 17 juni jl. (vraagnummer 2030416110), het lid Vendrik (GroenLinks), ingezonden 18 juni jl. (vraagnummer 2030416140), het lid Gerkens (SP), ingezonden 18 juni jl. (vraagnummer 2030416150). </toelichting>
   <antwoorden aantal="5">
      <antwoord nummer="1">Ja. Ik sluit me aan bij de opvatting dat de wereld maar in beperkte mate maakbaar is met wetten en regels alleen. Met betrekking tot de energiesector is het de verantwoordelijkheid van de overheid zorg te dragen voor de borging van publieke belangen en een adequate marktordening. De lijn van het Kabinet is dat borging van publieke belangen dient te gebeuren via regelgeving en toezicht. Juist met het oog op een goede naleving van de regelgeving heb ik onlangs de toezichthouder meer handhavende bevoegdheden gegeven, waaronder het boete-instrument en de last onder dwangsom. </antwoord>
      <antwoord nummer="2">Ja. Vanwege het explosieve karakter van gas is de veiligheid bij het transport van gas eerder in het geding dan bij het transport van elektriciteit. Om die reden worden de gasnetten gedimensioneerd vanuit de veiligheid van het transport. De elektriciteitsnetten worden met name gedimensioneerd op een goede betrouwbaarheid van het transport. </antwoord>
      <antwoord nummer="3 en 4">De totale omzet binnen het gasnetbeheer bedraagt ongeveer 850 miljoen Euro. Aangezien efficiencyverbeteringen of toepassing van innovaties tot kostenreductie kunnen leiden acht ik het niet wenselijk om op voorhand besparingen in het beheer en onderhoud of andere kostenposten van de netbeheerder, zoals bijvoorbeeld de investeringen, de storingsrespons of het personeel, uit te sluiten. Daarbij is het evenwel van belang dat de besparingen doelmatig zijn en niet leiden tot een ongewenste vorm van kwalitatieve uitholling van de infrastructuur, waardoor de betrouwbaarheid of de veiligheid van het gastransport in het geding zou komen. Met het oog hierop heb ik met de wet Wijziging Elektricteitswet 1998 en Gaswet in verband met implementatie en aanscherping netbeheer, die op 14 juli 2004 in werking is getreden een doeltreffend en samenhangend stelsel van maatregelen geïntroduceerd dat specifiek gericht is op de betrouwbaarheid en de veiligheid van de gasinfrastructuur, in aanvulling op de reeds bestaande wettelijke bepalingen ter zake. Tevens is het nodig dat de netbeheerder volledig onafhankelijk van productie- en leveringsbedrijven beslissingen kan nemen omtrent de inzet van zijn middelen. In een geïntegreerd energiebedrijf bestaan immers prikkels om via invloed op het netbeheer oneigenlijke concurrentievoordelen te behalen, zonder dat deze door de toezichthouder te achterhalen zijn. Zoals ik in mijn brief van 31 maart 2004 uiteengezet heb, is de splitsing van het energiebedrijf in een productie- en leveringsbedrijf en een netwerkbedrijf de eerste stap voor de toekomstige ordening van de energiemarkt. Na 1 januari 2007 is de besluitvorming over de privatisering van de netwerkbedrijven aan de orde. Ik wil hier niet op vooruitlopen. Wel kan ik aangeven dat de veiligheid en betrouwbaarheid van het gas- en elektriciteitstransport betrokken zullen worden in het debat hierover. </antwoord>
      <antwoord nummer="5">De betrouwbaarheid en veiligheid van het Nederlandse gasnet is zeer hoog. Onderbrekingen in het transport van gas komen nauwelijks voor. De gemiddelde tijd dat een aangeslotene in Nederland geen gas geleverd krijgt was in 2001 1 minuut en 26 seconden. De vergelijkbaarheid van deze gegevens met die van ons omringende landen is beperkt doordat gegevens in veel gevallen ontbreken. Alleen in het Verenigd Koninkrijk worden vergelijkbare gegevens bijgehouden. Vergelijking van gegevens wijst uit dat de onderbrekingsfrequentie in Nederland een factor 6 lager is dan in het Verenigd Koninkrijk. Het aantal incidenten waarbij gasuitstroom plaatsvindt ligt in Nederland significant lager dan gemiddeld in West-Europa. In het gasnet van het Verenigd Koninkrijk komen 2,5 maal zoveel explosies en branden voor als in Nederland. Tevens laat het aantal incidenten een dalende trend zien in de laatste drie decennia. Dat geldt zowel voor Nederland als voor andere West-Europese landen. Met betrekking tot de gasexplosie die onlangs in het Belgische Gellingen heeft plaatsgevonden het volgende. De exacte oorzaak wordt thans door de Belgische autoriteiten nader onderzocht. Vermoedelijk is de oorzaak van de explosie veroorzaakt door een lek in een gasleiding dat al eerder was ontstaan. De integriteit van buisleidingen is een vast onderwerp van informatie-uitwisseling op internationaal niveau, waarbij ervaring zowel als nieuwe kennis wordt samengebracht en besproken. Ook dit recente ongeval zal in dat kader worden besproken. </antwoord>
      <antwoord nummer="6">Die stelling kan ik niet onderschrijven. Volgens opgaaf van EnergieNed, de brancheorganisatie, beschikken alle netbeheerders over een calamiteitenplan. Deze plannen zijn bij de millenniumovergang en daarna nog geactualiseerd. Tevens worden regelmatig oefeningen gehouden door de netbeheerders. Ondanks een goede voorbereiding kan de reactie op calamiteiten in de praktijk anders verlopen. In dat geval is van belang dat men lering trekt uit die ervaringen en de voorbereiding op calamiteiten verbetert. Artikel 51 van de Gaswet geeft mij de taak om een calamiteitenplan vast te stellen. Ik merk op dat de gezamenlijke netbeheerders zelf op grond van artikel 12b, eerste lid, onder f van de Gaswet voorstellen dienen te doen hoe zij het netbeheer en het transport van gas onder buitengewone omstandigheden zullen waarborgen. Thans bezie ik hoe een en ander zich tot elkaar verhoudt. Het is van groot belang dat op het gebied van calamiteiten en buitengewone omstandigheden een heldere verdeling van verantwoordelijkheden en verplichtingen wordt neergelegd. Bij de voorbereiding hiervan zal ik de gezamenlijke netbeheerders en de representatieve partijen betrekken. </antwoord>
      <noten afkomstig="antwoord"/>
   </antwoorden>
</kvr>
