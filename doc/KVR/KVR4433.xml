<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Middel (PvdA) over bedrijvenpoli's voor geestelijke gezondheidszorg. (Ingezonden 7 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4433
</item>
         <item attribuut="Inhoud">Betreft poliklinieken waar werknemers met psychische klachten buiten alle wachtlijsten om, op kosten van hun werkgever terecht kunnen, en het gevaar van tweedeling.</item>
         <item attribuut="Rubriek">Gezondheidszorg (Geestelijke gezondheidszorg)</item>
         <item attribuut="Trefwoorden">Bedrijfsgezondheidszorg Geestelijke gezondheidszorg</item>
         <item attribuut="Vindplaats">Kamervragen met antwoord 1996-1997, nr. 748, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Middel</persoon>
         </item>
         <item attribuut="Datum_reaktie">1997-02-28</item>
         <item attribuut="Datum_indiening">1997-02-07</item>
         <item attribuut="Document-id">KVR4433</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1531" allpagenumbers="1531 1532" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="748" onderwerp="" indiendatum="1997-02-7">
         <vrager partij="PvdA" oorsprong="parlement">Middel</vrager>
         <vraagt-aan/>
      </vraagdata>
      <antwoorddata antwoorddatum="1997-02-28">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bestaan van bedrijvenpoli’s voor geestelijke gezondheidszorg, waar werknemers met psychische klachten buiten alle wachtlijsten om op kosten van hun werkgever terecht kunnen? <voetnoot nummer="1"/>
      </vraag>
      <vraag nummer="2">Bestaat hierdoor het gevaar van een toenemende tweedeling in de geestelijke gezondheidszorg? </vraag>
      <vraag nummer="3">Wat is uw oordeel over de klaarblijkelijke verstrengeling die zich in dit verband voordoet tussen arbo-diensten en commerciële hulpverleners? </vraag>
      <vraag nummer="4">Is het acceptabel, dat werknemers niet vrij zijn in de keuze van hun behandelaars, maar dat de betreffende hulpverlening volledig aangepast is aan de wensen van het betalende bedrijf? </vraag>
      <vraag nummer="5">Welke maatregelen denkt u te gaan treffen om een einde aan de geschetste situatie te maken? </vraag>
      <noten afkomstig="vraag">
         <noot nummer="1" datum="1997-02-6" bron="Trouw">Trouw, 6 februari 1997</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De initiatieven die op dit moment bekend zijn (zoals onderzocht in «Zorg bij ziekteverzuim om psychische redenen, NcGv, december 1996) zijn zijn zeer divers van aard en zijn vooralsnog van beperkte schaal. Ook blijkt dat de doelgroep van deze commerciële activiteiten niet dezelfde is als die in aanmerking zou komen voor reguliere RIAGG-hulp. Het gaat vooral om lichtere psychosociale hulpverlening en ondersteunende activiteiten (trainingen, cursussen, voorlichting) voor leidinggevenden en werknemers van bepaalde bedrijven. Ik heb geen bezwaar als het gaat om ondersteunende activiteiten zoals cursussen en trainingen. Er is wel sprake van gevaar van een tweedeling in de zorg als het gaat om feitelijke hulpverleningsactiviteiten van de bedrijvenpoli’s. Ik acht dit onwenselijk. Ten eerste omdat dit de zorg niet voor iedereen gelijk toegankelijk maakt. Ten tweede omdat er onvoldoende waarborgen zijn dat patiënten (werknemers) niet door hun werkgever, die de zorg immers betaalt, onder druk worden gezet. Ten derde omdat ik meen dat de deskundigheid inzake arbeidshulpverlening, die bij de reguliere zorg toch al beperkt aanwezig is, hierdoor weglekt naar het commerciële circuit. Op dit moment onderzoek ik welke instrumenten mij ter beschikking staan om deze ontwikkelingen te beperken. </antwoord>
      <antwoord nummer="3">Arbodiensten vormen in de meeste gevallen de verwijzer, en in sommige gevallen maakt het aanbod onderdeel uit van het aanvullende gedeelte van het arbopakket. Steeds meer arbodiensten ontwikkelen (relaties met) een speciaal aanbod rond psychosociale hulpverlening. Voor alle contacten tussen arbodienst en commercieel circuit wordt toestemming gevraagd van de cliënt. Het gevaar van verstrengeling is echter niet denkbeeldig en wordt door mij niet acceptabel gevonden. </antwoord>
      <antwoord nummer="4">Het is niet acceptabel dat werknemers niet vrij zouden zijn in de keuze van hun behandelaar. In principe is de keuze aan de cliënt voor welke vorm van hulp deze wenst. Wel dringt de arbodienst er in alle situaties op aan dat de cliënt daadwerkelijk meewerkt aan zijn/haar herstel. In de praktijk blijkt, voor zover nu zichtbaar, de financier (de werkgever) vrijwel geen inhoudelijke invloed te kunnen uitoefenen op de behandeling. Wel heeft deze belang bij een snelle behandeling. Er zijn vooralsnog geen aanwijzingen dat bedrijfbelangen in het nadeel zijn van te behandelen werknemers. Zoals reeds aangegeven is echter niet met zekerheid te stellen dat de cliëntbelangen voorop staan. Ik wil benadrukken dat het belang van de cliënt dient te gaan voor het belang van de werkgever en dat er zorgvuldige en heldere procedures dienen te bestaan. </antwoord>
      <antwoord nummer="5">Mijn standpunt is bekend. De zorg moet toegankelijk zijn voor iedereen. Op dit moment is nog onduidelijk welke commerciële initiatieven er precies zijn en om hoeveel werknemers het gaat. Hoofdzaak is dat het belang van de cliënten niet geschaad wordt door zorgvuldige procedures tussen arbodiensten, reguliere zorg en commerciële initiatieven. Verder ben ik voornemens om de knelpunten met betrekking tot de wachtlijsten voor RIAGG en andere ambulante ggz aan te pakken, zodat mensen, werknemer of niet, die lijden aan psychische stoornissen sneller zullen kunnen worden geholpen. IGZ doet in het kader van Staat van de Gezondheidszorg 1997 (SGZ) onderzoek naar de toegankelijkheid van de ggz, in het bijzonder naar de wachtlijsten van RIAGG en beschikbaarheid van psychotherapie en de zogenaamde bedrijvenpoli’s. Tot slot merk ik op dat ook op deze zorg de Kwaliteitswet van toepassing is en derhalve de IGZ een toezichthoudende rol vervult op de kwaliteit van de geboden hulp. </antwoord>
      <noten afkomstig="antwoord"/>
   </antwoorden>
</kvr>
