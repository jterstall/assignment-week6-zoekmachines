<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de ministers van Justitie en van Volksgezondheid, Welzijn en Sport over een verslaafde, mogelijk niet toerekeningsvatbare, prostituee. (Ingezonden 28 mei 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18069
</item>
         <item attribuut="Inhoud">Vragen m.b.t. problemen bij de hulpverlening aan prostituees die niet toerekeningsvatbaar zijn.</item>
         <item attribuut="Rubriek">Welzijn (Overig) Welzijn (Vrouwen)</item>
         <item attribuut="Trefwoorden">Hulpverlening Prostitutie</item>
         <item attribuut="Vindplaats">Kamervragen met antwoord 2002-2003, nr. 1537, Tweede Kamer</item>
         <item attribuut="Vraagnr_bij_indiening">2020312150</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2003-07-02</item>
         <item attribuut="Datum_indiening">2003-05-28</item>
         <item attribuut="Document-id">KVR18069</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3215" allpagenumbers="3215 3216" vetnummer="2020312150" code="0203tkkvr1537" lopendefooter="Tweede Kamer, vergaderjaar 2002–2003, Aanhangsel" filenaam="KVR18069" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1537" onderwerp="" indiendatum="2003-05-28">
         <vrager partij="PvdA" oorsprong="parlement">Arib</vrager>
         <vraagt-aan>de ministers van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-07-2">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel in het Rotterdams Dagblad over een verslaafde prostituee aan de tippelzone op de Keileweg? <voetnoot nummer="1"/>
      </vraag>
      <vraag nummer="2">Klopt het dat er prostituees zijn die niet toerekeningsvatbaar zijn en waar de hulpverlening tegen grenzen aanloopt om adequaat hulp te kunnen bieden? Zo ja, wat is de omvang van deze groep? Zo neen, bent u bereid een onderzoek hiernaar te doen en de Kamer hierover te informeren? </vraag>
      <vraag nummer="3">Kunt u aangeven welke mogelijkheden de huidige wet- en regelgeving biedt om prostituees die niet toerekeningsvatbaar zijn te helpen? </vraag>
      <vraag nummer="4">Bent u op de hoogte van de mensonterende praktijken waaraan heroïne- en crackverslaafde prostituees worden blootgesteld? Zo ja, wat is uw standpunt hierover? </vraag>
      <vraag nummer="5">Bent u bereid het medisch heroïne experiment naar deze doelgroep uit te breiden? Zo neen, waarom niet? </vraag>
      <vraag nummer="6">Wat vindt u van het voorstel van stichting DeltaBouwman om een kleinschalig klinisch medisch experiment met verstrekking van crack te starten gericht op crackverslaafde prostituees? </vraag>
      <vraag nummer="7">Deelt u de mening dat voor deze prostituees door hen hierin medisch te begeleiden voorwaarden worden geschapen om aan een behandeling te kunnen beginnen en dat dit kan bijdragen aan het tegengaan van verloedering en misbruik van deze kwetsbare groep? </vraag>
      <noten afkomstig="vraag">
         <noot nummer="1" datum="2003-05-22" bron="Het Rotterdams Dagblad">Het Rotterdams Dagblad, 22 mei 2003</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Zie het antwoord op vraag 3. </antwoord>
      <antwoord nummer="3">De hulpverlening maakt niet altijd gebruik van alle wettelijke mogelijkheden die er zijn om een verslaafde, die tot deze groep kan worden gerekend, te helpen. Het is in sommige van deze gevallen wel degelijk mogelijk om iemand gedwongen op te nemen. De Wet Bopz ziet op gedwongen opneming van personen die lijden aan een psychiatrische stoornis en die daardoor een gevaar opleveren voor zichzelf of voor hun omgeving. Centraal in de Wet Bopz staan het gevaarsbegrip en de psychiatrische stoornis. Ik merk daarbij op dat het begrip toerekeningsvatbaarheid in dit verband minder gelukkig is omdat die term doorgaans wordt gehanteerd in relatie tot een door betrokkene begaan strafbaar feit, wat hier niet aan de orde is. De Wet Bopz kan in sommige situaties een mogelijkheid bieden om daarvoor in aanmerking komende personen gedwongen op te nemen, mits aan de criteria daarvoor wordt voldaan. De Wet Bopz kent een gewone procedure voor gedwongen opneming (de rechterlijke machtiging) en een spoedprocedure (de inbewaringstelling / kortweg ibs). Als sprake is van een acute noodsituatie kan de burgemeester een ibs gelasten, op grond waarvan de betrokkene snel gedwongen kan worden opgenomen. Omdat het bij een ibs gaat om een snel ingrijpen in een noodsituatie is het voldoende dat er een ernstig vermoeden bestaat dat de betrokkene lijdt aan een psychiatrische stoornis waardoor gevaar ontstaat. De (soort) stoornis hoeft bij een ibs dus nog niet definitief vast te staan. Dit betekent dus dat de omstandigheid dat voor de hulpverlening nog niet duidelijk is aan welke stoornis de betrokkene lijdt, geen beletsel is om haar met een ibs op te nemen. In situaties waarin geen sprake is van een acute noodsituatie, maar van een gevaarssituatie die door een psychiatrische stoornis wordt veroorzaakt, kan ook de gewone procedure van de Wet Bopz uitkomst bieden. Deze procedure verloopt dan via de rechter. Bij een prostituee en bij ieder ander die lijdt aan een psychiatrische stoornis of die in zeer ernstige mate verslaafd is, kan de rechter van oordeel zijn dat aan de criteria voor een gedwongen opneming is voldaan. Daarnaast kan in sommige situaties een op handen zijnde wijziging van de Wet Bopz van belang zijn. Dit betreft een wijziging van de Wet Bopz, die – nadat deze wetswijziging in werking zal zijn getreden – het mogelijk maakt personen die waarschijnlijk lijden aan een psychiatrische stoornis, gedurende een periode van drie weken te observeren. Het doel van die nieuwe maatregel (de zgn. observatiemachtiging) is om beter te kunnen beoordelen wat er aan de hand is en welke zorg en behandeling noodzakelijk is. Eventueel kan daarna een gewone rechterlijke machtiging volgen. Deze nieuwe Bopz-maatregel biedt een verruiming van de huidige criteria voor een gedwongen opname. Zoals gezegd is de daarop betrekking hebbende wetswijziging evenwel nog niet in werking getreden. </antwoord>
      <antwoord nummer="4">Verslaafde prostituees worden geconfronteerd met een situatie waarin de kans op uitbuiting groot is. Overigens hebben ook verslaafden een eigen verantwoordelijkheid in dezen. Goede opvang kan verslaafde prostituees bescherming bieden. In de maatschappelijke opvang, vrouwenopvang en verslavingszorg zijn diverse initiatieven gaande waar deze groep baat bij zou kunnen hebben. Ik noem bijvoorbeeld intensieve bemoeizorg en case-management voor zorgwekkende zorgmijders, eerste hulpposten, crisisopvangcentra, time-outvoorzieningen en aangepaste woonvoorzieningen. De opvang van verslaafde prostituees en de diversiteit binnen het aanbod behoort tot de verantwoordelijkheid van de centrumgemeenten. </antwoord>
      <antwoord nummer="5">Het experiment hoeft niet te worden uitgebreid om deze groep toe te laten. Er zijn criteria opgesteld waaraan getoetst wordt of iemand kan worden toegelaten tot de behandeling met heroïne: langer dan vijf jaar verslaafd aan heroïne, (bijna) dagelijks gebruik van illegale heroïne, eerder zonder succes deelgenomen aan een methadonprogramma, slechte gezondheid e.d. Of iemand werkzaam is in de prostitutie is daarbij niet relevant; dit is geen reden om iemand in- of juist uit te sluiten. </antwoord>
      <antwoord nummer="6">Cocaïne of crack leent zich niet voor medische verstrekking. Anders dan bij heroïne kun je met crack niet goed gebruik maken van een «onderhoudsdosis». Cocaïneverslaafden hebben vaak een drang naar steeds meer. Het huidige experiment met de behandeling met heroïne naast methadon is gericht op zeer langdurig verslaafden, die niet reageren op vervangende medicatie zoals methadon. Cocaïneverslaafden zijn gemiddeld minder langdurig verslaafd. Bovendien bestaat er voor cocaïne geen vervangende medicatie. Overigens zijn in het algemeen de instellingen voor verslavingszorg in Nederland geen voorstander van een dergelijk experiment. </antwoord>
      <antwoord nummer="7">Van verstrekking van cocaïne kan geen sprake zijn, ook niet onder medische begeleiding (zie hiervoor het antwoord op vraag 6). In algemene zin vind ik dat de opvang voor deze groep verslaafden heel laagdrempelig moet zijn. Het is belangrijker om het vertrouwen te winnen en de vrouwen te helpen met praktische zaken dan direct te proberen de verslaving aan te pakken. Gezien de vaak slechte gezondheid zal hieraan veel aandacht moeten worden besteed. Het verstrekken van vervangende medicatie kan daarvan een onderdeel zijn, behalve in geval van cocaïnegebruik. Wanneer de vrouwen voldoen aan de criteria voor de behandeling met heroïne, kunnen ze in principe deelnemen. Een dergelijke aanpak kan verloedering en misbruik van deze groep tegengaan. Cocaïne/crack leent zich, zoals hiervoor al is opgemerkt, niet voor een vergelijkbare aanpak. </antwoord>
      <noten afkomstig="antwoord"/>
   </antwoorden>
</kvr>
