<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Azough (GroenLinks) aan de minister voor Vreemdelingenzaken en Integratie over falende advocaten in asielzaken. (Ingezonden 3 mei 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25960
</item>
         <item attribuut="Inhoud">Vragen naar aanleiding van de berichten dat door blunders van advocaten asielzoekers geen kans hebben gehad op een verblijfsvergunning.</item>
         <item attribuut="Rubriek">Bedrijfsleven en industrie (Juridische dienstverlening)</item>
         <item attribuut="Trefwoorden">Advocaten Vreemdelingen</item>
         <item attribuut="Vindplaats">Kamervragen met antwoord 2005-2006, nr. 1785, Tweede Kamer</item>
         <item attribuut="Vraagnr_bij_indiening">2050612840</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Azough</persoon>
         </item>
         <item attribuut="Datum_reaktie">2006-07-03</item>
         <item attribuut="Datum_indiening">2006-05-03</item>
         <item attribuut="Document-id">KVR25960</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3803" allpagenumbers="3803 3804" vetnummer="2050612840" code="0506tkkvr1785" lopendefooter="Tweede Kamer, vergaderjaar 2005–2006, Aanhangsel" filenaam="KVR25960" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1785" onderwerp="" indiendatum="2006-05-3">
         <vrager partij="GroenLinks" oorsprong="parlement">Azough</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2006-07-3">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de berichten <voetnoot nummer="1"/>dat volgens de Commissie Rechtsbijstand Asielzoekers tal van asielzoekers door blunders van advocaten geen kans hebben gehad op een verblijfsvergunning? </vraag>
      <vraag nummer="2">Kunt u aangeven welke fouten advocaten in asielzaken doorgaans maken? </vraag>
      <vraag nummer="3">Op welke wijze gaat u om met geconstateerde, door advocaten gemaakte fouten? </vraag>
      <vraag nummer="4">Op welke wijze faciliteert u de ontwikkeling van expertise bij vreemdelingenadvocaten? </vraag>
      <vraag nummer="5">Klopt het dat asieladvocaten niet altijd betrokken zijn bij de belangen van hun cliënten? </vraag>
      <vraag nummer="6">Deelt u de mening dat, gezien de consequenties voor de belangen die op het spel staan, asielzoekers de fouten van hun rechtsbijstandverleners niet tegengeworpen zouden mogen krijgen? Zo neen, houdt dit dan niet een schending in van het Verdrag van Gènéve, dat Nederland verplicht bescherming te bieden aan hen die dat behoeven? </vraag>
      <noten afkomstig="vraag">
         <noot nummer="1" titel="Advocaten blunderen bij asielprocedures">«Advocaten falen in asielzaken» en «Uitgezet: advocaat in de fout», Algemeen Dagblad, 2 mei 2006 en «Advocaten blunderen bij asielprocedures», www.nu.nl</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Uit de registratie van de klachten bij de (advies)commissies rechtsbijstand asiel van de Raden voor Rechtsbijstand blijkt dat de belangrijkste klachten betrekking hebben op het laten verlopen van termijnen, gebrekkige communicatie, kwaliteit van de geboden rechtsbijstand, het niet nakomen van toezeggingen en slechte bereikbaarheid. Er is overigens niet na te gaan of en in welke mate deze klachten van invloed zijn op het verloop van de asielprocedure. </antwoord>
      <antwoord nummer="3 en 4">In de aard van de rol van de advocatuur en de rechtsbijstand ligt besloten dat deze onafhankelijk van de overheid wordt verleend. De overheid heeft geen mogelijkheden – en dient deze ook niet te hebben – om in individuele gevallen in te grijpen. Zij kan daarom ook niet op misslagen worden aangesproken. Voor die situaties bestaat het klachtrecht. Een klacht tegen een advocaat kan worden ingediend bij de deken van het arrondissement waar de advocaat is ingeschreven. De door de tuchtrechter op te leggen maatregelen zijn waarschuwing, berisping, schorsing en schrapping van het tableau. Een klacht kan tevens worden ingediend bij een van de Commissies Rechtsbijstand Asiel. Een gegronde klacht leidt, afhankelijk van de ernst daarvan, tot een waarschuwing, een tijdelijke schorsing van de inschrijving of tot uitsluiting van inschrijving bij de Raden. De kwaliteit van de rechtsbijstand aan asielzoekers heeft nadrukkelijk de aandacht van de Raden voor Rechtsbijstand. In het kader van de evaluatie van de inrichting van het stelsel van asielrechtsbijstand, die thans plaatsvindt, willen de Raden voor Rechtsbijstand de kwaliteitsinspanning van alle betrokken partijen nog verder intensiveren. Ten behoeve van deze evaluatie zijn de Raden vanaf het begin van dit jaar in gesprek met de meest betrokken partijen: de Nederlandse Orde van Advocaten, de Stichting Rechtsbijstand Asiel Nederland en VluchtelingenWerk Nederland. Reeds in 2005 zijn op het terrein van de kwaliteit belangrijke stappen gezet. De «Leidraad voor de asieladvocaat», die in 2005 in opdracht van de Raden is ontwikkeld, bevat een inhoudelijke beschrijving van best practices in de rechtsbijstandverlening aan asielzoekers. Deze leidraad, die bij uitstek bijdraagt aan de ontwikkeling van expertise, is gratis aangeboden aan alle bij de Raden voor Rechtsbijstand ingeschreven asieladvocaten. De leidraad kent tevens minimumnormen waaraan de asieladvocaat moet voldoen. Deze minimumnormen zijn door de Raden opgenomen als inschrijvingsvoorwaarden voor de verlening van gesubsidieerde rechtsbijstand in asielzaken. Dit jaar zullen door de Raden steekproefsgewijs een aantal dossiers getoetst worden op het voldoen aan de minimumnormen teneinde een beeld te krijgen van de kwaliteit van de asielrechtsbijstand. Verder zijn de minimumnormen richtlijn bij de beoordeling van klachten. Vermeldenswaard is dat de Commissie Rechtsbijstand Asiel ook op basis van signalen ambtshalve een onderzoek kan gelasten. Thans onderzoeken de Raden welke andere instrumenten geëigend zijn om deze minimumvoorwaarden op naleving te kunnen toetsen. Kort na de zomer hoop ik uw Kamer nader te informeren over de toekomstige inrichting van de asielrechtsbijstand. Bij die gelegenheid zal ik uw Kamer tevens nader informeren over de aanvullende maatregelen van de Raden om te komen tot een intensivering van het toezicht op de naleving van de kwaliteit van de rechtsbijstand in asielzaken. </antwoord>
      <antwoord nummer="5">De klachtencommissies asiel van de Raden voor Rechtsbijstand bereiken klachten van asielzoekers over de kwaliteit van de rechtsbijstand. Of dit betekent dat de desbetreffende advocaten niet betrokken zijn bij de belangen van hun cliënten is op basis van het beschikbare materiaal niet te zeggen. </antwoord>
      <antwoord nummer="6">Deze mening deel ik niet, aangezien dit niet een schending van het Verdrag van Genève inhoudt. Het Verdrag van Genève bevat geen bepaling dat fouten van rechtsbijstandverleners niet tegengeworpen mogen worden. Dat Verdrag bepaalt ook niet dat in nationale procedures geen termijnen of procedurevoorschriften mogen worden gehanteerd. Uit de refoulementverboden in onder andere het Verdrag van Genève en het EVRM volgt wel dat bescherming moet worden geboden wanneer de asielzoeker vluchteling is of schending van artikel 3 EVRM dreigt. Wanneer de asielzoeker dat op grond van de feiten en omstandigheden in het individuele geval aannemelijk heeft gemaakt wordt die bescherming geboden. </antwoord>
      <noten afkomstig="antwoord"/>
   </antwoorden>
</kvr>
