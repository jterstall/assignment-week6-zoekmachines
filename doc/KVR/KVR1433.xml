<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Postma en Kuiper (beiden CDA) inzake: instellen door Frankrijk van een zelfstandig CAPES voor het Nederlands (Ingezonden 5 april 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1433
</item>
         <item attribuut="Inhoud">De vragen betreffen de onderwijsbevoegdheid voor leraren Nederlands in Frankrijk en de mogelijkheid voor Franse leerlingen in het voortgezet onderwijs om Nederlands als eerste vreemde taal te kiezen.</item>
         <item attribuut="Rubriek">Cultuur en taal (Nederlandse taal)</item>
         <item attribuut="Trefwoorden">Frankrijk Nederlandse taal</item>
         <item attribuut="Vindplaats">Kamervragen met antwoord 1994-1995, nr. 22, Eerste Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="CDA">Postma</persoon>
            <persoon partij="CDA">Kuiper</persoon>
         </item>
         <item attribuut="Datum_reaktie">1995-05-17</item>
         <item attribuut="Datum_indiening">1995-04-05</item>
         <item attribuut="Document-id">KVR1433</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="43" allpagenumbers="43 44" vetnummer="" code="" lopendefooter="Eerste Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 738x" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="22*" onderwerp="" indiendatum="1995-04-5">
         <vrager partij="CDA" oorsprong="parlement">Postma</vrager>
         <vrager partij="CDA" oorsprong="parlement">Kuiper</vrager>
         <vraagt-aan/>
      </vraagdata>
      <antwoorddata antwoorddatum="1995-05-17">
         <antwoorder functie="minister" ministerie="Onderwijs, Cultuur en Wetenschappen">Ritzen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Heeft de Franse minister van Onderwijs U toegezegd een Certificat d’Aptitude Pe´dagogique a` l’Enseignement Secondaire (CAPES) Nederlands-Engels en/of een CAPES Nederlands-Duits in te zullen stellen? </vraag>
      <vraag nummer="2">Betekent dit dat Frankrijk nog steeds weigert een zelfstandig CAPES voor het Nederlands in te stellen? Zo ja, op grond van welke argumenten? </vraag>
      <vraag nummer="3">Wat betekent deze weigering voor het aantal hoofdvakstudenten Nederlands? </vraag>
      <vraag nummer="4">Betekent de toezegging van de Franse minister dat een CAPES Nederlands slechts verworven kan worden na een CAPES Duits of Engels? Zo ja, wat is dan het verschil met de huidige situatie? </vraag>
      <vraag nummer="5">Heeft de Franse minister toegezegd dat het Nederlands als eerste vreemde taal kan worden gekozen? Welke bestaande Franse regeling belemmert leerlingen om dit nu reeds te doen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Minister F. Bayrou heeft mij toegezegd een «CAPES bi-valent» in te zullen stellen, waarbij Duits of Engels wordt gecombineerd met een tweede volledige bevoegdheid in een in Frankrijk minder onderwezen andere taal, zoals het Nederlands. </antwoord>
      <antwoord nummer="2">Frankrijk acht het niet haalbaar een zelfstandig CAPES voor het Nederlands in te stellen op basis van de volgende argumenten. * Het te lage aantal leerlingen dat Nederlands als vreemde taal kiest in het v.o. * De kosten verbonden aan een CAPES: de organisatie van een concours alsmede de garantie van een aanstelling als docent. Door het CAPES treedt men toe tot het nationale «corps enseignant» en is men in feite in geheel Frankrijk benoembaar, terwijl de belangstelling voor onderwijs Nederlandse taal zich concentreert in de regio Lille. Indien een docent benoemd wordt in Lille en later naar Marseille zou verhuizen, zou in Marseille een post aangeboden moeten worden, alhoewel in Marseille in het voortgezet onderwijs geen belangstelling voor Nederlands als vreemde taal bestaat. </antwoord>
      <antwoord nummer="3">Hoewel over een mogelijke relatie tussen de aanwezigheid van een CAPES en het aantal studenten dat een studie kiest als hoofdvak geen gegevens bekend zijn, mag worden verondersteld dat dit aantal mede afhankelijk is van de vooruitzichten op een aanstelling in het onderwijs en derhalve van het aantal leerlingen in het voortgezet onderwijs dat Nederlands als vreemde taal kiest. </antwoord>
      <antwoord nummer="4">De toezegging van mijn Franse collega betreft een CAPES Nederlands als onderdeel van een dubbelkwalificatie, waarvan het andere deel Duits of Engels is. Een enkelvoudig CAPES acht hij om bovengenoemde redenen niet haalbaar. Het verschil met de vorige situatie is het feit dat sprake zal zijn van een volwaardig CAPES Nederlands als onderdeel van een bi-valent CAPES. In de huidige situatie is slechts sprake van een aantekening (een «mention») bij de bevoegdheid Duits of Engels. </antwoord>
      <antwoord nummer="5">Formeel kunnen leerlingen op basis van het «Arreˆte´ ministe´riel» van 17 maart 1994 Nederlands als eerste vreemde taal kiezen. In de praktijk bieden scholen voor voortgezet onderwijs in het eerste jaar Engels of Duits als eerste vreemde taal aan. Scholen in de regio Lille bieden Nederlands pas aan vanaf het derde schooljaar als tweede of derde vreemde taal. De uitspraak van mijn Franse collega betekent dat de bestaande mogelijkheden nog eens onder de aandacht van de scholen in Noord-Frankrijk worden gebracht waardoor scholen worden gestimuleerd Nederlands als vak aan te bieden vanaf het eerste jaar in het voortgezet onderwijs. Of scholen dit ook feitelijk zullen doen hangt uiteraard in belangrijke mate af van de keuze van de leerlingen en hun ouders. </antwoord>
      <noten afkomstig="antwoord"/>
   </antwoorden>
</kvr>
