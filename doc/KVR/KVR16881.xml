<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de minister van Economische Zaken over stroomstoring in Amsterdam. (Ingezonden 7 november 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16881
</item>
         <item attribuut="Inhoud">Vragen over achterblijvend onderhoud bij stroomnetwerkbedrijven, naar aanleiding van de stroomstoring in Amsterdam op 6 november 2002.</item>
         <item attribuut="Rubriek">Energie, water en grondstoffen (Elektriciteit)</item>
         <item attribuut="Trefwoorden">Elektriciteit Elektriciteitsbedrijven</item>
         <item attribuut="Vindplaats">Kamervragen met antwoord 2002-2003, nr. 525, Tweede Kamer</item>
         <item attribuut="Vraagnr_bij_indiening">2020302930</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2002-12-18</item>
         <item attribuut="Datum_indiening">2002-11-07</item>
         <item attribuut="Document-id">KVR16881</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1115" allpagenumbers="1115 1116" vetnummer="2020302930" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16881" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="525" onderwerp="" indiendatum="2002-11-7">
         <vrager partij="PvdA" oorsprong="parlement">Crone</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2002-12-18">
         <antwoorder functie="staatssecretaris" ministerie="Economische Zaken">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u bereid zo snel mogelijk de Kamer te informeren, over de oorzaken van de stroomstoring van woensdagavond 6 november 2002? </vraag>
      <vraag nummer="2">Kunt u daarbij aangeven of de oorzaak mede is gelegen in eventueel achterblijvend onderhoud bij stroomnetwerkbedrijven waarop eerder is gewezen door Kema en waarover de Kamer op 6 november 2002 met u heeft gesproken in een overleg over het Energierapport? </vraag>
      <vraag nummer="3">Het is toch zo dat stroomnetwerken meestal meerdere verbindingen hebben zodat stroom bij storingen of onderhoud van één kabelsysteem kan worden «omgeleid» over een ander netwerk? Waarom is hiervan geen sprake geweest in Amsterdam, zodat de storing tot een zeer korte tijd kon worden beperkt? </vraag>
      <vraag nummer="4">Zijn de oorzaken van de storingen in Amsterdam vergelijkbaar, met die in Rotterdam eerder dit jaar? </vraag>
      <vraag nummer="5">Welke maatregelen worden genomen om grote stroomstoringen te voorkomen? </vraag>
      <vraag nummer="6">Welke schaderegelingen zijn van toepassing? </vraag>
      <vraag nummer="7">Zal de Dienst toezicht energie (Dte) er op toezien dat waar de netbeheerder fouten heeft gemaakt, deze daarop wordt aangesproken en zo nodig met sancties wordt getroffen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ik kan uw vraag niet zonder meer bevestigend of ontkennend beantwoorden. In de Netcode die door DTe is vastgesteld is ten aanzien van de betrouwbaarheid van netten de zogenaamde eis van enkelvoudige storingsreserve opgenomen. Deze eis houdt in dat wanneer een verbinding tussen twee stations wegvalt er een alternatieve verbinding inzetbaar is. Van de directeur DTe heb ik begrepen dat Continuon ruimschoots aan deze eis voldoet. Ten aanzien van de aard van de storing kan ik melden dat in eerste instantie rond 18.00 uur kortsluiting is ontstaan in een van de stations in het gebied, namelijk het station Klaprozenweg. Tussen het station Klaprozenweg en station Hoogte Kadijk loopt een drietal verbindingen. Ten tijde van de storing was van de drie verbindingen tussen de betreffende stations er één wegens verzwaringswerkzaamheden buiten bedrijf. Toen de kortsluiting ontstond is door Continuon opdracht gegeven deze verbinding zo snel als mogelijk weer in bedrijf te nemen. De enige nog werkzame verbinding «draaide» op dat moment op 85%. Dat wil zeggen dat de elektriciteitsvraag goed kon worden verwerkt. Om tot nu toe onduidelijke redenen is deze derde verbinding rond 21.45 uur uitgevallen. Zowel naar de oorzaak van de kortsluiting in de eerder genoemde verbinding, als naar het uitvallen van deze derde verbinding, wordt door Continuon onderzoek gedaan. Net na middernacht is de stroomvoorziening weer hersteld. De langst gedupeerde afnemers van Continuon hebben ruim twee uur zonder stroom gezeten. </antwoord>
      <antwoord nummer="3">Zie het antwoord bij vraag 2, met dien verstande dat de genoemde eis, zoals in de Netcode opgenomen, alleen geldt voor netten op de netvlakken van 110 kV en hoger. </antwoord>
      <antwoord nummer="4">Deze vraag kan ik op dit moment niet beantwoorden. Naar de exacte oorzaak van de kortsluiting en het wegvallen van de andere verbinding wordt zoals opgemerkt nog onderzoek gedaan. </antwoord>
      <antwoord nummer="5">Allereerst voert Continuon regelmatig inspecties uit op alle verbindingen. De nu getroffen verbindingen waren overigens op 22 augustus nog uitgebreid gecontroleerd en in orde bevonden. Inmiddels heeft Continuon naar aanleiding van de storing uit voorzorg een aantal onderdelen vervangen. Verder worden op regelgevingsniveau eisen gesteld aan netbeheerders met als oogmerk om stroomstoringen te voorkomen. Belangrijkste maatregel is de al genoemde bepaling van het hebben van een enkelvoudige storingsreserve in de door de directeur DTE vastgestelde Netcode. Ook is door de gezamenlijke netbeheerders en TenneT overeengekomen dat wanneer door een calamiteit niet aan deze verplichting kan worden voldaan, binnen 8 uur wel aan deze verplichting moet worden voldaan. Naast de bepalingen van de Netcode is het naar mijn oordeel van belang dat de bedrijven prikkels krijgen om waar nodig een hoger niveau van onderhoud en investeringen te stimuleren. Vandaar dat de DTe vorige week heeft aangekondigd vanaf 2004 te komen tot een systeem van kwaliteitsregulering waarbij dergelijke prikkels in de tarieven worden opgenomen. Ik zal de hiervoor benodigde wetgeving zo snel mogelijk aan het parlement aanbieden. </antwoord>
      <antwoord nummer="6">Momenteel is schadeaansprakelijkheid voor energiebedrijven in geval van stroomstoringen uitgesloten op basis van de algemene voorwaarden van de energiebedrijven. Wel is sprake van een vergoedingsregeling waarbij afnemers na 4 uur stroomstoring volgens de kwaliteitscriteria uit de Netcode (art. 6.3.1) recht hebben op een tegemoetkoming. Voor consumenten bedraagt deze bijvoorbeeld 35, per onderbreking die langer duurt dan 4 uur. Voor andere afnemers gelden bedragen van een andere orde van grootte. De betreffende stroomstoring heeft uiteindelijk ruim 2 uur geduurd, zodat op grond van deze regeling waarschijnlijk niet tot uitkering zal worden overgegaan. In het voorjaar zal ik de Kamer per brief informeren over aspecten van voorzieningszekerheid en leveringszekerheid in de energiesectoren. Ik zal in deze brief ook ingaan op de aansprakelijkheid van energiebedrijven in geval van stroomstoringen. </antwoord>
      <antwoord nummer="7">Op dit moment is het sanctie-instrumentarium van de DTe beperkt tot de bij vraag 6 genoemde regeling. Deze regeling is beperkt tot het vergoeden van relatief bescheiden standaardbedragen aan getroffen klanten. Het is mijn bedoeling dat de DTe vanaf 1 januari 2004 tariefprikkels invoert die de bedrijven waar nodig aanzetten tot een hoger niveau van onderhoud en investeringen (zie ook vraag 5). </antwoord>
      <noten afkomstig="antwoord"/>
   </antwoorden>
</kvr>
