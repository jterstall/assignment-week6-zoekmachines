<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister en de staatssecretaris van Volksgezondheid, Welzijn en Sport over de twintig-weken-echo. (Ingezonden 16 februari 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25125
</item>
         <item attribuut="Inhoud">Vragen naar aanleiding van een bericht in het Algemeen Dagblad van 15 februari 2006 over de problemen die zwangere vrouwen ondervinden om een tweede echo (de zogenoemde twintigwekenecho) te laten maken. Onder andere bestaat verwarring over tarieven en vergoeding van deze echo's.</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Preventieve gezondheidszorg Zwangerschap</item>
         <item attribuut="Vindplaats">Kamervragen met antwoord 2005-2006, nr. 1061, Tweede Kamer</item>
         <item attribuut="Vraagnr_bij_indiening">2050608200</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2006-03-15</item>
         <item attribuut="Datum_indiening">2006-02-16</item>
         <item attribuut="Document-id">KVR25125</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2251" allpagenumbers="2251 2252" vetnummer="2050608200" code="0506tkkvr1061" lopendefooter="Tweede Kamer, vergaderjaar 2005–2006, Aanhangsel" filenaam="KVR25125" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1061" onderwerp="" indiendatum="2006-02-16">
         <vrager partij="PvdA" oorsprong="parlement">Arib</vrager>
         <vraagt-aan>de minister en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-03-15">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van het bericht dat het voor zwangere vrouwen bijna onmogelijk is een tweede echo te laten maken? <voetnoot nummer="1"/>
      </vraag>
      <vraag nummer="2">Is er chaos ontstaan doordat verloskundigen geen tweede echo uitvoeren, en zwangere vrouwen op ziekenhuizen zijn aangewezen? </vraag>
      <vraag nummer="3">Kunnen de ziekenhuizen de vraag naar een tweede echo niet meer aan? Deelt u de mening dat het ongewenst is dat ziekenhuizen, omdat verloskundigen een tweede echo niet kunnen uitvoeren, worden overbelast? </vraag>
      <vraag nummer="4">Bent u op de hoogte van het feit dat er onduidelijkheid heerst over de twintig-weken-echo, omdat deze echo niet letterlijk staat omschreven in de basispolis? Kan verhelderd worden wat onder het begrip gebruikelijk verloskundig handelen valt? </vraag>
      <vraag nummer="5">Waarom zit de twintig-weken-echo in het basispakket, maar de counseling hiervoor in de aanvullende verzekering? Deelt u de mening dat counseling tot het standaard handelen van verloskundigen behoort? Erkent u dat dit verwarrend is voor verloskundigen en voor vrouwen? </vraag>
      <vraag nummer="6" voetnoot="2">Waarom is er nog steeds geen tarief vastgesteld voor de tweede echo, terwijl de staatssecretaris eerder heeft verklaard op korte termijn een tarief vast te stellen voor verloskundigen? <voetnoot nummer="2"/>Waarom wordt er zo lang onderhandeld over dit tarief? </vraag>
      <vraag nummer="7">Kunt u aangeven wanneer het tarief voor de twintig-weken-echo definitief wordt vastgesteld? Bent u bereid met een tussenoplossing te komen zolang het tarief niet is vastgesteld? </vraag>
      <vraag nummer="8">Kunt u garanderen dat er wel een tarief zal worden vastgesteld, ook al is de procedure voor het verkrijgen van een WBO-vergunning nog gaande? </vraag>
      <vraag nummer="9">Wat vindt u ervan dat verloskundigen, die bereid zijn geweest te investeren in de gespecialiseerde apparatuur en het volgen van een dure opleiding, nu toch al het tarief dat zij zijn overeengekomen met Zorgverzekeraars Nederland (ZN), in rekening brengen voor de twintig-weken-echo’s? </vraag>
      <noten afkomstig="vraag">
         <noot nummer="1" datum="2006-02-15" bron=", Algemeen Dagblad" titel="Controle zwangeren faalt">«Controle zwangeren faalt», Algemeen Dagblad, 15 februari 2006</noot>
         <noot nummer="2">A.O. Prenatale screening (29 232, nr. 18). WBO = Wet op het bevolkingsonderzoek</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Tot nu toe werd de tweede trimester echo alleen uitgevoerd bij zwangere vrouwen met een medische indicatie. Zoals ik eerder heb aangegeven deel ik de mening van de betrokken beroepsgroepen dat deze echo standaard aangeboden moet worden aan alle zwangere vrouwen (Antwoord op de vragen van Kamerleden Buijs en Vietsch, oktober 2005, DBO-K-U-2629961). Het is begrijpelijk dat de organisatie van de zorg niet direct ingesteld is op het grote aantal extra tweede trimester echo’s. Voor zowel ziekenhuizen als verloskundige praktijken zal dit enige tijd kosten. Bovendien valt de tweede trimester echo (bij zwangeren zonder medische indicatie) onder de vergunningplicht van de Wet op het bevolkingsonderzoek (Wbo). Er worden daarom extra voorwaarden gesteld aan de kwaliteit van de uitvoering van deze zorg en de voorlichting hierover. Zoals de Staatssecretaris voor Volksgezondheid, Welzijn en Sport al heeft meegedeeld (CZ/IZ-2612095 en CZ-2594332) is mijn departement momenteel in overleg met de betrokken beroepsgroepen en het RIVM over de organisatie van de prenatale testen en over de vergunningverlening in het kader van de Wbo. De tweede trimester echo maakt onderdeel uit van deze discussie. Momenteel zijn er voor de prenatale testen en de tweede trimester echo bij alle zwangeren nog geen vergunningen afgegeven. Deze zorg kan nu dus nog niet standaard aan alle zwangere vrouwen geleverd worden. De beroepsgroepen hebben een modelaanvraag opgesteld, die als basis voor de op korte termijn te verwachten vergunningaanvragen per regio dient. Over deze aanvragen wordt advies van de Gezondheidsraad gevraagd. Naast de vergunningaanvraag in het kader van de Wbo, wordt er door de beroepsgroepen gewerkt aan de ontwikkeling van tarieven en DBC’s voor de prenatale testen. Op dit moment is het dus nog niet mogelijk voor verloskundigen en ziekenhuizen om deze zorg te declareren. Het jaar 2006 is, zoals eerder gemeld dus een overgangsjaar (CZ-2594332). Het streven is om zowel de procedures voor de vergunningverlening en de ontwikkeling van het tarief en de DBC zo snel mogelijk af te ronden. </antwoord>
      <antwoord nummer="3">Zie mijn antwoord op vraag 2. </antwoord>
      <antwoord nummer="4">Ik verwijs hiervoor naar mijn antwoorden op de Kamervragen van Kamerleden Buijs en Vietsch in oktober 2005 (Kamerstukken II 2005/06, Aanhangsel 641) en naar mijn antwoorden op de Kamervragen van Kamerlid Arib (Kamerstukken II, 2005/06, Aanhangsel 855). Het is echter een gegeven dat de zorg nog niet volgens de gestelde voorwaarden uitgevoerd en gedeclareerd kan worden. </antwoord>
      <antwoord nummer="5">Ook de counseling voor de tweede trimester echo valt onder de aanspraak. Voor overige prenatale testen zonder medische indicatie of leeftijdcriterium, die zoals eerder vermeld buiten de aanspraak vallen, valt ook de counseling buiten de aanspraak. </antwoord>
      <antwoord nummer="6">De tarieven/DBC’s worden ontwikkeld door de beroepsgroepen zelf, in samenwerking met het College Tarieven Gezondheidszorg (CTG) respectievelijk het DBC onderhoudsorgaan. De Koninklijke Nederlandse Organisatie van Verloskundigen (KNOV) en Zorgverzekeraars Nederland (ZN) hebben inmiddels een gezamenlijk tarief voorstel gedaan bij het CTG. Naar verwachting kunnen de beleidsregels in april worden vastgesteld. Ik ben tevreden over deze voortgang en heb er vertrouwen in dat deze processen op korte termijn worden afgerond. </antwoord>
      <antwoord nummer="7">Zie hiervoor mijn antwoord op vraag 6. Ik zie geen mogelijkheden voor een tussenoplossing. </antwoord>
      <antwoord nummer="8">De ontwikkeling en vaststellen van tarieven en DBC’s voor prenatale testen, inclusief de tweede trimester echo, staat los van het traject rondom de vergunningverlening. Het uitvoeren van deze testen is uiteraard wel afhankelijk van de vergunningverlening. </antwoord>
      <antwoord nummer="9">Ik kan mij voorstellen dat verloskundigen die hebben geïnvesteerd in opleiding en apparatuur, deze zorg willen gaan leveren. Maar ook zij moeten voldoen aan de voorwaarden voor kwalitatief verantwoorde zorg. Deze voorwaarden worden momenteel door de beroepsgroepen gezamenlijk ontwikkeld en vormen de basis voor de vergunningaanvragen in het kader van de Wbo. Ik merk hierbij op dat er nog geen vergunningen zijn afgegeven voor het aanbieden en uitvoeren van de tweede trimester echo aan alle zwangeren. Praktijken die deze echo al wel aan zwangeren zonder medische indicatie aanbieden, overtreden de Wbo. In geval van een medische indicatie voor een tweede trimester echo is er geen vergunning nodig. Echter, er is nog geen wettelijk vastgesteld tarief voor verloskundigen om deze zorg te declareren. </antwoord>
      <noten afkomstig="antwoord"/>
   </antwoorden>
</kvr>
