<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de staatssecretaris van Justitie over de mogelijkheden van terugkeer naar Nederland van gedwongen geremigreerde vrouwen. (Ingezonden 1 maart 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15527
</item>
         <item attribuut="Inhoud">Vragen over overwegingen bij aanvragen voor wedertoelating van vrouwen die door hun echtgenoot zijn gedwongen met hem terug te keren naar het land van herkomst.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Emigratie) Welzijn (Vrouwen)</item>
         <item attribuut="Trefwoorden">Emigratie Vreemdelingen Vrouwen</item>
         <item attribuut="Vindplaats">Kamervragen met antwoord 2001-2002, nr. 1029, Tweede Kamer</item>
         <item attribuut="Vraagnr_bij_indiening">2010207360</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2002-04-16</item>
         <item attribuut="Datum_indiening">2002-03-01</item>
         <item attribuut="Document-id">KVR15527</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2173" allpagenumbers="2173 2174" vetnummer="2010207360" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15527" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1029" onderwerp="" indiendatum="2002-03-1">
         <vrager partij="GroenLinks" oorsprong="parlement">Halsema</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="16 april 2002) Zie ook aanhangsel Handelingen nr. 880, vergaderjaar 2001–2002">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister voor Grote Steden- en Integratiebeleid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Is het waar dat bij vrouwen die door hun echtgenoot worden gedwongen met hem terug te keren naar het land van herkomst ervan wordt uitgegaan dat zij hun hoofdverblijf in Nederland hebben prijsgegeven, óók indien het vertrek aantoonbaar onvrijwillig was? </vraag>
      <vraag nummer="2">Is het waar dat, wanneer in zo’n geval een vrouw een aanvraag om wedertoelating indient haar thans wordt tegengeworpen dat zij met haar vertrek de door haar opgebouwde aanspraken op verblijf (voor onbepaalde tijd) heeft verloren? </vraag>
      <vraag nummer="3">Is het waar dat deze categorie vrouwen derhalve wordt geacht niet te vallen onder artikel 8 van de Remigratiewet en het beleid voor de terugkeeroptie? </vraag>
      <vraag nummer="4">Deelt u de menig dat dit, gelet op de schrijnende omstandigheden waarin dergelijke vrouwen vaak verkeren, een onwenselijke situatie is? Zo ja, waarom? Acht u hierbij de bepalingen van het VN-Vrouwenverdrag relevant, bijvoorbeeld artikel 15, vierde lid? Zo neen, waarom niet? </vraag>
      <vraag nummer="5">Kunt u een indicatie geven van het aantal vrouwen in deze situatie dat jaarlijks een aanvraag indient om wedertoelating? </vraag>
      <vraag nummer="6">Bent u bereid beleid te formuleren dat met de bijzondere omstandigheden waarin deze vrouwen zich bevinden rekening houdt? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1 t/m 3">Een vreemdeling die zich buiten Nederland vestigt verplaatst daarmee zijn of haar hoofdverblijf. Het verplaatsen van het hoofdverblijf is een puur feitelijke aangelegenheid. Een vreemdeling kan bij de lokale autoriteiten melden dat hij of zij uit Nederland vertrekt al dan niet met het hele gezin en indien men zich niet bij de lokale autoriteiten afmeldt dan wordt na een periode van 9 achtereenvolgende maanden (zie B1/2.2.8 Vc 2000) aangenomen dat het hoofdverblijf feitelijk verplaatst is. Wil betrokkene zich vervolgens wederom in Nederland vestigen dan geldt als hoofdregel dat hij of zij geen aanspraak meer kan maken op een vorige verblijfsrecht. De aanvraag om toelating wordt beoordeeld als een eerste verzoek om toelating. De vraag of aan het vertrek van de gezinsleden een vrijwillige keuze ten grondslag heeft gelegen onttrekt zich doorgaans aan het zicht van de overheid. Alleen in het geval er sprake is van een strafbaar feit en er aangifte wordt gedaan is het voor de overheid mogelijk hiertegen op te treden. Afhankelijk van de individuele situatie kan in zo’n situatie afzonderlijk beoordeeld worden of verblijfsaanvaarding aangewezen is. Indien een echtgenote zich door haar man gedwongen voelt terug te keren naar het land van herkomst en zij zich tegen dit vertrek wil verzetten kan het toelatingsbeleid haar voor vertrek overigens wel enig soelaas bieden. De mogelijke oplossing is echter gekoppeld aan het verbreken van de relatie. Een vreemdeling in het bezit van een verblijfsvergunning bij partner, kan na verbreking van de relatie immers onder voorwaarden in het bezit worden gesteld van een zelfstandige vergunning tot verblijf. De rol van de overheid beperkt zich in die gevallen tot het desgevraagd geven van voorlichting. Tot 1 april 2000 konden vreemdelingen die onder de termen van de twee navolgende regelingen vielen, vertrekken naar het land van herkomst op basis van een tweetal remigratieregelingen (de Basisremigratiesubsidieregeling 1985 en de Remigratieregeling 1985). Bij vertrek op grond van deze remigratieregelingen werd ervan uitgegaan dat de vreemdeling zijn hoofdverblijf heeft verplaatst en dat dit heeft plaatsgevonden op basis van een weloverwogen beslissing. Voor vreemdelingen die op basis van deze (oude) remigratieregelingen uit Nederland zijn vertrokken, maar toch weer wilden terugkeren, bestond er een beperkte terugkeeroptie op basis van het beleid van hoofdstuk B21/5 Vreemdelingencirculaire 1994. Deze terugkeeroptie stond open voor vreemdelingen die vóór hun 23 ste jaar een aanvraag om wedertoelating hadden ingediend nadat ze vóórafgaande aan hun remigratie (vóór hun 19 e jaar) reeds langdurig hier te lande rechtmatig verbleven hadden. In zeer bijzondere individuele gevallen bestond er uiteraard de mogelijkheid om in afwijking van het beleid alsnog op grond van klemmende redenen van humanitaire aard in te stemmen met het verblijf van een spijtoptant. Een voorbeeld hiervan kan zijn dat er sprake is geweest van gedwongen terugkeer. Uit de jurisprudentie die naar aanleiding van dit beleid is ontstaan, kan evenwel worden afgeleid dat alleen in zeer schrijnende situaties een beroep kans van slagen had. Het beleid van hoofdstuk B21/5 heeft met de invoering van de Vreemdelingenwet 2000 (Vw 2000) en het Vreemdelingenbesluit 2000 (Vb 2000) een wettelijke basis gekregen (artikel 3.54 Vb 2000 en artikel 3.92 Vb 2000). Op 1 april 2000 is de Remigratiewet in werking getreden en zijn de oude Remigratieregelingen ingetrokken. Voor vreemdelingen die op basis van deze wet (derhalve vanaf 1 april 2000) zijn geremigreerd bestaat er op grond van artikel 8 Remigratiewet een terugkeeroptie, die, onder voorwaarden neergelegd in het Uitvoeringsbesluit Remigratiewet, openstaat indien binnen een jaar na het vertrek uit Nederland een aanvraag om wedertoelating wordt ingediend. Deze terugkeeroptie is niet aan de leeftijdsgrens van maximaal 19 jaar gebonden, zodat er thans twee vormen van wedertoelating na remigratie bestaan. De verblijfstitel die de vreemdeling bij wedertoelating op basis van de terugkeeroptie van artikel 8 Remigratiewet krijgt, hangt af van de eerdere verblijfsduur in Nederland. De opgebouwde verblijfsaanspraken zijn daarbij van belang en deze gaan dus niet verloren. Uiteraard moet wel worden voldaan aan de wettelijke voorwaarde dat de terugkeer na remigratie op basis van Remigratiewet binnen een jaar moet plaatsvinden. Indien de verplaatsing van het hoofdverblijf niet op grond van de Remigratiewet heeft plaatsgevonden, kan de vreemdeling geen aanspraken maken op de terugkeeroptie van de Remigratiewet. Dan is wedertoelating slechts mogelijk op grond van de terzake geldende regelgeving omtrent wedertoelating (artikelen 3.54 en 3.92 Vb 2000). Dat houdt in dat de vreemdeling in ieder geval voor het </antwoord>
      <antwoord nummer="19">e levensjaar ten minste vijf jaren rechtmatig in Nederland dient te hebben verbleven. Voor de overige situaties zijn geen toelatingsvoorwaarden geformuleerd. </antwoord>
      <antwoord nummer="4">Zoals gesteld zijn er wel situaties waarin artikel 8 van de Remigratiewet van toepassing is of waarin wedertoelating om een andere reden tot de mogelijkheden behoort. Dwang is uiteraard per definitie een onwenselijke situatie. Artikel 15 van het VN-vrouwenverdrag is in die zin relevant dat het bepaalt dat mannen en vrouwen gelijke rechten hebben met betrekking tot bewegingsvrijheid en de vrijheid hun woon- of verblijfplaats te kiezen. De vraag die hier speelt is echter wanneer de overheid kan ingrijpen als er in gezinsverband sprake zou zijn van een dwangsituatie waardoor genoemde rechten worden beperkt. </antwoord>
      <antwoord nummer="5">Ik beschik niet over gegevens die een enigszins valide indicatie zouden kunnen geven van het aantal vrouwen dat onvrijwillig teruggekeerd is naar het land van herkomst c.q. van het aantal van hen dat vervolgens om wedertoelating verzoekt. Om een opgave te krijgen van alle verzoeken om wedertoelating moeten alle bestanden van de Vreemdelingendiensten worden geraadpleegd. De Vreemdelingendiensten zijn bevoegd aanvragen voor wedertoelating zelfstandig af te handelen. Bevraging van die bestanden is arbeidsintensief en zou ook niet binnen de termijn van de gestelde vragen kunnen worden gerealiseerd. Van bevraging is afgezien omdat hiermee de vraag ook niet beantwoord zou kunnen worden. Zij registreren niet wat de omstandigheden zijn geweest waaronder een vreemdeling is vertrokken, noch op basis van welke regeling om wedertoelating wordt verzocht. Uit informatie van het Nederlandse Migratie Instituut (NMI) blijkt dat de consulenten daar niet het beeld hebben dat veel vrouwen gedwongen remigreren. Zij geven aan dat de vrouw in persoon een aanvraag moet ondertekenen en dat tijdens het begeleidingsproces uitgebreid over de wens van de vrouw en de kinderen wordt gesproken. Het NMI heeft overigens geen zicht op de totale groep vreemdelingen die terugkeert, het beperkt zich tot vreemdelingen die met gebruikmaking van de Remigratiewet terugkeren. </antwoord>
      <antwoord nummer="6">Zoals gesteld is het heel moeilijk om vast te stellen dat de verplaatsing van het hoofdverblijf van een vreemdeling onvrijwillig is geweest. Het is bij vreemdelingen die niet onder de Remigratiewet zijn teruggekeerd al moeilijk om de verplaatsing van het hoofdverblijf zelf te constateren. Een regeling lijkt dan ook niet uitvoerbaar. Bij een verzoek om wedertoelating kan in beginsel wel meegewogen worden of er zich bij het vertrek onregelmatigheden hebben voorgedaan, doch uitsluitend wanneer dit met harde feiten kan worden gestaafd. Bij een aanvraag om wedertoelating onder artikel 8 van de Remigratiewet is deze vraag niet relevant, het recht op wedertoelating vloeit voort uit de wet. Ik ben overigens bereid meer bekendheid te geven aan de mogelijkheden van voortgezet verblijf bij verbreking van de relatie, zodat vrouwen die zich in de geschetste situatie bevinden zich tijdig tot hulpverlening kunnen wenden. </antwoord>
      <noten afkomstig="antwoord"/>
   </antwoorden>
</kvr>
