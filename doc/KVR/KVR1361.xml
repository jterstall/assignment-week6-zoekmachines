<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Wingerden (AOV) over de zelfstandigen-aftrek (Ingezonden 6 april 1995); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1361
</item>
         <item attribuut="Rubriek">Belastingen (Inkomstenbelasting) Welzijn (Ouderen)</item>
         <item attribuut="Trefwoorden">Inkomstenbelasting Ouderen</item>
         <item attribuut="Vindplaats">Kamervragen met antwoord 1994-1995, nr. 721, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="AOV">Van Wingerden</persoon>
         </item>
         <item attribuut="Datum_reaktie">1995-04-25</item>
         <item attribuut="Datum_indiening">1995-04-06</item>
         <item attribuut="Document-id">KVR1361</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1465" allpagenumbers="1465" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="721" onderwerp="" indiendatum="1995-04-6">
         <vrager partij="AOV" oorsprong="parlement">Van Wingerden</vrager>
         <vraagt-aan/>
      </vraagdata>
      <antwoorddata antwoorddatum="1995-04-25">
         <antwoorder functie="staatssecretaris" ministerie="Financie¨n">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Kunnen zelfstandige ondernemers na het bereiken van de leeftijd van 65 jaar geen beroep meer doen op de zelfstandigenaftrek? </vraag>
      <vraag nummer="2">Hebt u enig zicht op het aantal van deze «oudere zelfstandige ondernemers»? </vraag>
      <vraag nummer="3">Deelt u de mening, dat het ontzeggen van de zelfstandigenaftrek aan deze groep een vorm is van ongelijke behandeling? </vraag>
      <vraag nummer="4">Deelt u de mening, dat deze regeling daarom aanpassing behoeft? </vraag>
      <vraag nummer="5">Zo ja, hoe en wanneer bent u voornemens dit te doen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">De belastingplichtige die de leeftijd van 65 jaar heeft bereikt, kan geen beroep meer doen op de zelfstandigenaftrek. Wordt in de loop van het kalenderjaar de 65-jarige leeftijd bereikt, dan kan voor dat jaar de regeling nog wel worden toegepast. </antwoord>
      <antwoord nummer="2">Het aantal «oudere zelfstandige ondernemers» dat bij de Belastingdienst bekend is, bedraagt ca. 34 000 (cijfer 1992). Dit aantal beloopt 6% van het totale aantal ondernemers dat belastingplichtig is voor de inkomstenbelasting. </antwoord>
      <antwoord nummer="3, 4 en 5">Met de zelfstandigenaftrek heeft de wetgever beoogd recht te doen aan de functies die het winstinkomen voor zelfstandigen heeft. Dat inkomen is bestemd voor consumptie, voor investeringen en voor reserveringen voor toekomstige consumptie en investeringen. De leeftijdsgrens van 65 jaar is ingevoerd omdat bij oudere zelfstandigen genoemde functies in het algemeen enige wijziging zullen ondergaan; zo is bij de totstandkoming van de regeling gewezen op het genieten van een AOW-uitkering vanaf de leeftijd van 65 jaar en op de geringere of ontbrekende behoefte aan reserveringen voor toekomstige investeringen. Verder is erop gewezen dat ondernemers die de 65-jarige leeftijd hebben bereikt niet langer premieplichtig zijn voor de volksverzekeringen. In zijn arrest van 6 juni 1990 (BNB 1990/212) heeft de Hoge Raad overwogen dat het hof op grond van de geschiedenis van de totstandkoming van de wet terecht heeft geoordeeld dat de leeftijdsgrens van 65 jaar in het licht van het met de zelfstandigenaftrek beoogde doel objectief en redelijkerwijs te rechtvaardigen is en mitsdien niet een door het Internationaal Verdrag inzake burgerrechten en politieke rechten van 16 december 1966 (Trb. 1975, 60) verboden discriminatie oplevert. Gelet op het voorgaande is er derhalve op deze grond thans geen aanleiding de regeling van de zelfstandigenaftrek aan te passen. Niettemin ben ik bereid in het kader van de technische heroverweging van de Wet op de inkomstenbelasting 1964 die thans gaande is, de opportuniteit van deze leeftijdsgrens nader te bezien. </antwoord>
      <noten afkomstig="antwoord"/>
   </antwoorden>
</kvr>
