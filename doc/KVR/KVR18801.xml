<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wilders en Van Baalen (beiden VVD) aan de ministers van Buitenlandse Zaken en van Defensie over een mogelijke transatlantische botsing op een recente NAVO-bijeenkomst. (Ingezonden 21 oktober 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18801
</item>
         <item attribuut="Inhoud">Vragen over berichten dat er in de NAVO een 'botsing' is geweest tussen de VS en een aantal Westeuropese landen over de plannen voor een Europese Defensiemacht.</item>
         <item attribuut="Rubriek">Veiligheidsbeleid en defensie (Algemeen) Veiligheidsbeleid en defensie (NAVO)</item>
         <item attribuut="Trefwoorden">Europa Krijgsmacht NAVO Verenigde Staten</item>
         <item attribuut="Vindplaats">Kamervragen met antwoord 2003-2004, nr. 240, Tweede Kamer</item>
         <item attribuut="Vraagnr_bij_indiening">2030401670</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Wilders</persoon>
            <persoon partij="VVD">Van Baalen</persoon>
         </item>
         <item attribuut="Datum_reaktie">2003-11-03</item>
         <item attribuut="Datum_indiening">2003-10-21</item>
         <item attribuut="Document-id">KVR18801</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="511" allpagenumbers="511 512" vetnummer="2030401670" code="0304tkkvr240" lopendefooter="Tweede Kamer, vergaderjaar 2003–2004, Aanhangsel" filenaam="KVR18801" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="240" onderwerp="" indiendatum="2003-10-21">
         <vrager partij="VVD" oorsprong="parlement">Wilders</vrager>
         <vrager partij="VVD" oorsprong="parlement">Van Baalen</vrager>
         <vraagt-aan>de ministers van Buitenlandse Zaken en van Defensie</vraagt-aan>
      </vraagdata>
      <antwoorddata antwoorddatum="2003-11-3">
         <antwoorder functie="minister" ministerie="Buitenlandse Zaken">De Hoop Scheffer</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kunt u bevestigen dat bij de NAVO-bijeenkomst op 15 oktober 2003 sprake is geweest van een botsing tussen de Verenigde Staten enerzijds en een aantal Europese NAVO-landen anderzijds over de plannen voor een Europese Defensiemacht? <voetnoot nummer="1"/>
      </vraag>
      <vraag nummer="2">Hebben de Verenigde Staten scherpe kritiek geuit op de plannen voor een Europees hoofdkwartier? Bent u nog steeds van mening dat een Europees militair hoofdkwartier in Tervuren volstrekt onwenselijk is? Is namens de Nederlandse regering ook op genoemde NAVO-bijeenkomst uiting gegeven aan het standpunt dat Nederland zeer gekant is tegen een Europees militair hoofdkwartier? </vraag>
      <vraag nummer="3">Hebben de Verenigde Staten op genoemde NAVO-bijeenkomst ook kritiek geuit op andere aspecten van de Europese samenwerking op het gebied van Defensie? Zo ja, op welke aspecten? Welke plannen werden door de Verenigde Staten gekenschetst als «de meest serieuze dreiging voor de toekomst van de NAVO»? Wat is het Nederlandse standpunt daarover? In hoeverre zal in het Nederlandse en in het Europese beleid rekening worden gehouden met de negatieve standpunten van de belangrijkste NAVO-bondgenoot over de Europese militaire samenwerking? </vraag>
      <noten afkomstig="vraag">
         <noot nummer="1"/>
         <noot nummer="1" datum="2003-10-17" bron="De Volkskrant">De Volkskrant, 17 oktober 2003</noot>
      </noten>
   </vragen>
   <antwoorden aantal="1">
      <antwoord nummer="1 t/m 3">Vooraf dient te worden opgemerkt dat er geen plannen bestaan voor een Europese Defensiemacht. De Verenigde Staten hebben tijdens verschillende vergaderingen in de NAVO en tussen NAVO en EU wel bevestigd voorstander te zijn van het EVDB, met de permanente EU-NAVO-regelingen, in het bijzonder «Berlijn plus», als fundament. Tijdens genoemde bijeenkomst, en meer in het bijzonder tijdens een informele bijeenkomst van NAVO-ambassadeurs op 20 oktober jl., is naast de kwestie van een operationeel hoofdkwartier in Tervuren tevens gesproken over de Intergouvernementele Conferentie (IGC), en met name over de Conventie-artikelen inzake gestructureerde samenwerking en wederzijdse bijstand. Evenals een groot aantal EU-lidstaten, waaronder Nederland, zijn de Verenigde Staten gekant tegen een operationeel EU-hoofdkwartier in Tervuren. Dit is een vorm van ongewenste duplicatie. Het Nederlandse standpunt is tijdens genoemde vergadering uiteraard uitgedragen. Tijdens onderhavige bijeenkomst benadrukten de Verenigde Staten ook het belang van goede consultatie tussen EU en NAVO over IGC-kwesties, in het bijzonder de Conventie-artikelen inzake «gestructureerde samenwerking» en «wederzijdse bijstand», die de relatie tussen beide organisaties raakten. Voor Nederland blijft uiteraard voor de verdere ontwikkeling van het EVDB de relatie met de NAVO van cruciale betekenis. Uitgangspunten bij de ontwikkeling van het EVDB dienen dan ook te zijn transparantie, inclusiviteit, nauwe coördinatie en samenwerking met NAVO, complementariteit en het vermijden van «onnodige duplicatie». Langs deze weg kan Europa een evenwichtiger lastenverdeling binnen de transatlantische relatie verwezenlijken en meer verantwoordelijkheid op zich nemen. Zoals ook aangegeven in de brief aan de Kamer van 16 september jl. (Kamerstuk 29 213, nr. 2) over de Nederlandse inzet in de IGC over een grondwettelijk verdrag van de Unie heeft Nederland bezwaren tegen de in de Conventie-tekst opgenomen bijstandsclausule (duplicatie van artikel 5 van het Noordatlantisch Verdrag) en zet Nederland zich, om redenen zoals vermeld in genoemde brief, zo mogelijk in voor verduidelijking, en eventueel aanpassing van het Conventie-artikel over gestructureerde samenwerking. Tijdens de bijeenkomst op 20 oktober jl. werd allerwegen, zoals ook reeds aangegeven van Amerikaanse zijde, het belang van verdere ontwikkeling van het EVDB onderschreven, alsmede de noodzaak van goede informatie-uitwisseling, coördinatie en samenwerking tussen EU en NAVO onderstreept. </antwoord>
      <noten afkomstig="antwoord"/>
   </antwoorden>
</kvr>
