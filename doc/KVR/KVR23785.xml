<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Algra (CDA) aan de minister van Binnenlandse Zaken en Koninkrijksrelaties over een toereikende geweldsinstructie voor de politie in relatie tot terrorisme. (Ingezonden 21 juli 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23785
</item>
         <item attribuut="Inhoud">Vragen naar aanleiding van TV-uitzending 'Nova'van 18 juli 2005, over kritiek Algemene Christelijke Politiebond op de huidige geweldsinstructie voor de politie, in verband met 'extreem geweld waartoe terroristen in staat zijn'.</item>
         <item attribuut="Rubriek">Criminaliteit en openbare orde (Politie) Criminaliteit en openbare orde (Veiligheid)</item>
         <item attribuut="Trefwoorden">Politie Terrorisme Wapens</item>
         <item attribuut="Vindplaats">Kamervragen met antwoord 2004-2005, nr. 2342, Tweede Kamer</item>
         <item attribuut="Vraagnr_bij_indiening">2040518700</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Algra</persoon>
         </item>
         <item attribuut="Datum_reaktie">2005-09-08</item>
         <item attribuut="Datum_indiening">2005-07-21</item>
         <item attribuut="Document-id">KVR23785</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4707" allpagenumbers="4707 4708" vetnummer="2040518700" code="0405tkkvr2342" lopendefooter="Tweede Kamer, vergaderjaar 2004–2005, Aanhangsel" filenaam="KVR23785" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2342" onderwerp="" indiendatum="2005-07-21">
         <vrager partij="CDA" oorsprong="parlement">Algra</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="8 september 2005), zie ook Aanhangsel Handelingen nr. 2171, vergaderjaar 2004–2005">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van de kritiek van de Algemeen Christelijke Politiebond op de huidige geweldsinstructie voor de politie? <voetnoot nummer="1"/>
      </vraag>
      <vraag nummer="2">Welke aanpassingen hebben er plaatsgevonden ten aanzien van de geweldsinstructie voor de politie sinds 11 september 2001? </vraag>
      <vraag nummer="3">Welke elementen zijn de afgelopen jaren toegevoegd aan de integrale beroepsvaardigheidstrainingen? </vraag>
      <vraag nummer="4">Bent u van mening dat politiemensen voldoende toegerust zijn om om te gaan met extreem geweld waartoe terroristen in staat zijn? </vraag>
      <vraag nummer="5">Worden naar aanleiding van recente acties en uitingen van terroristen aanvullingen voorgesteld inzake de vaardigheden en/of geweldsinstructie voor de politie? Zo ja, welke? </vraag>
      <noten afkomstig="vraag">
         <noot nummer="1" datum="2005-07-18" bron="Nova">Nova, 18 juli 2005</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het gebruik van geweld door de politie is op grond van artikel 8 van de Politiewet 1993 toegestaan «in de rechtmatige uitoefening van de bediening, wanneer het daarmee beoogde doel dit, mede gelet op de aan het gebruik van geweld verbonden gevaren, rechtvaardigt en dat doel niet op een andere wijze kan worden bereikt». In de Ambtsinstructie voor de politie, de Koninklijke marechaussee en de buitengewoon opsporingsambtenaar (Stb. 1994, 275) is het geweldgebruik door onder andere de politie nader gereguleerd. De Ambtsinstructie is sinds 11 september 2001 drie maal aangepast. Het betreft hier twee wijzigingen ten gevolge van de invoering van de pepperspray voor de politie en voor de buitengewoon opsporingsambtenaren (Stb. 2002, 174 en Stb. 2005, 110). Tevens is de Ambtsinstructie in genoemde periode aangevuld met voorschriften voor het gebruik van hulpmiddelen ten behoeve van uitzetting (Stb. 2004, 218). Vermeld moet nog worden dat in de Bewapeningsregeling politie (Stcrt. 1997, 246) en de Uitrustingsregeling politie 1994 (Stcrt. 1994, 64) de geweldmiddelen opgenomen zijn waarover de politie kan beschikken. Naast het geweldgebruik als bedoeld in de Ambtsinstructie is de ambtenaar van politie, net als ieder ander, niet strafbaar wanneer «zijn optreden geboden is door de noodzakelijke verdediging van eigen of eens anders lijf, eerbaarheid of goed tegen ogenblikkelijke, wederrechtelijke aanranding», oftewel in een «noodweersituatie» (artikel 41 Wetboek van Strafrecht). </antwoord>
      <antwoord nummer="3">Tot 1996 waren er geen ministeriële eisen met betrekking tot het geoefend zijn in het gebruik van geweldsmiddelen. In 1996 is de Regeling Training en Toetsing Vuurwapengebruik Politie (RTTVP) in werking getreden. Hiermee werd een eerste stap gezet in het concretiseren van de eis van geoefendheid uit de ambtsinstructie. De RTTVP was gericht op het geoefend houden van politieambtenaren in het vuurwapengebruik, voor zover zij waren uitgerust met een vuurwapen. Onderdelen van de RTTVP waren het volgen van theoretisch onderwijs, deelname aan schietoefeningen en het succesvol afleggen van een schiettoets om uitgerust te mogen blijven met een vuurwapen. Deze regeling is in 1998 geëvalueerd door de Inspectie voor de Politie. Vervolgens is hij in 2002 vervangen door de Regeling Toetsing Geweldsbeheersing Politie (RTGP). In de RTGP is de toetsing van de kennis en vaardigheden voor het gebruik van alle politiële geweldsmiddelen door middel van drie aparte toetsen vastgelegd. Het betreft de toetsen geweldsbeheersing (theorietoets), aanhoudings- en zelfverdedigingsvaardigheden (praktijktoets) en schietvaardigheid (praktijktoets). In elk korps worden bewapende medewerkers periodiek getraind en getoetst zodat zij voldoen aan deze eisen. Hierdoor wordt de belangrijkste kern van de kennis en vaardigheden, die relevant zijn voor het handelen binnen de mogelijkheden van de geweldsinstructie en het geweldsmonopolie, op peil gehouden. Verder is in de RTGP bepaald wanneer welke geweldsmiddelen ingeleverd moeten worden bij het niet slagen voor één of meerdere toetsen. Sinds de invoering van de RTGP in 2002 is in deze eisen geen verandering aangebracht. Korpsen trainen hun met geweldsmiddelen uitgeruste medewerkers ook op vaardigheden die buiten de toetsen van de RTGP vallen of op het toepassen van de RTGP-eisen in verschillende situaties. Korpsen bepalen op basis van de lokale situatie en op basis van specifieke dreigingen voor groepen medewerkers waarin zij hun medewerkers extra trainen. Per korps, categorie medewerkers en jaar kunnen de aanvullende elementen in de integrale beroepsvaardigheidstrainingen dus verschillend vormgegeven zijn. </antwoord>
      <antwoord nummer="4">Binnen de politieorganisatie zijn verschillende eenheden die aan te merken zijn als geweldspecialisten. Het gaat hier dan met name om de Aanhoudings- en Ondersteuningeenheden (beter bekend als de «arrestatieteams») en de Bijzondere Bijstandseenheden. Deze eenheden zijn zodanig getraind en uitgerust dat zij – ieder voor hun taak – uitstekend toegerust zijn om de dreigingen van geweld, dus ook die van terroristen, het hoofd te kunnen bieden. Om deze eenheden nog beter in te kunnen zetten bij de (terroristische) dreigingen waarmee wij heden te dage in Nederland worden geconfronteerd, wordt het hele stelsel van deze speciale eenheden momenteel gereorganiseerd. Ik heb u hiervan bij mijn brief van 3 juni 2005 reeds op de hoogte gesteld (Kamerstukken II, 29 754, nr. 23). Vanwege de uiteenlopende vormen van extreem geweld waarmee de politie in het kader van terrorisme geconfronteerd kan worden, is het van groot belang dat de juiste speciale eenheden zo spoedig mogelijk kunnen optreden. Zij zijn dan ook zeer snel ter plaatse. Het optreden van de overige politieambtenaren moet hieraan zoveel mogelijk bijdragen door bijvoorbeeld het vroegtijdig signaleren van mogelijk terroristisch geweld of het afzetten van het gebied waar dit geweld zich voor kan doen. </antwoord>
      <antwoord nummer="5">De regels van de Ambtsinstructie voor de politie, de Koninklijke marechaussee en de buitengewoon opsporingsambtenaar en het leerstuk «noodweer» in het strafrecht zijn voldoende om ook op te kunnen treden tegen extreem terroristisch geweld. Ik zie dan ook geen reden om tot aanpassing daarvan over te gaan. Ook de onderscheidenlijke opleidingen gevaarsbeheersing van de speciale eenheden en de overige politie zijn passend voor de huidige praktijksituatie. De opleidingen in de integrale beroepsvaardigheden trainingen zijn overigens dermate flexibel dat wijzigingen, indien deze in de toekomst gewenst zijn, snel in de trainingen kunnen worden opgenomen. </antwoord>
      <noten afkomstig="antwoord"/>
   </antwoorden>
</kvr>
