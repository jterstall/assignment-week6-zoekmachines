<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Krom (VVD) aan de minister van Verkeer en Waterstaat over storingen bij ProRail. (Ingezonden 5 maart 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27584
</item>
         <item attribuut="Inhoud">Aanvullende vragen op eerdere vragen van het lid Roemer, eveneens ingezonden 5 maart 2007, over de computerstoringen bij ProRail in Rotterdam, Utrecht en Amsterdam. De systemen zouden niet voldoende robuust zijn.</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 2006-2007, nr. 1045, Tweede Kamer</item>
         <item attribuut="Vraagnr_bij_indiening">2060708660</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">De Krom</persoon>
         </item>
         <item attribuut="Datum_reaktie">2007-03-21</item>
         <item attribuut="Datum_indiening">2007-03-05</item>
         <item attribuut="Document-id">KVR27584</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2221" allpagenumbers="2221 2222" vetnummer="2060708660" code="0607tkkvr1045" lopendefooter="Tweede Kamer, vergaderjaar 2006–2007, Aanhangsel" filenaam="KVR27584" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1045" onderwerp="" indiendatum="2007-03-5">
         <vrager partij="VVD" oorsprong="parlement">De Krom</vrager>
         <vraagt-aan/>
      </vraagdata>
      <antwoorddata antwoorddatum="2007-03-21">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het artikel «Snel ingrijpen bij ProRail»? <voetnoot nummer="1"/>
      </vraag>
      <vraag nummer="2">Klopt het dat de grote storing van 1 maart jl. rond Amsterdam veroorzaakt werd door één falende computer bij ProRail? </vraag>
      <vraag nummer="3">Kunt u een overzicht geven van alle substantiële storingen bij ProRail, inclusief de gevolgen hiervan? Kunt u tevens de oorzaken van deze storingen weergeven? Kunt u een schatting geven van de maatschappelijke kosten van deze storingen? </vraag>
      <vraag nummer="4">Acht u het wenselijk dat het nieuwe computersysteem pas in 2010 volledig operationeel zal zijn? Zo ja, waarom? Zo neen, waarom niet? </vraag>
      <vraag nummer="5">Kunt u op basis van de beheersconcessie maatregelen nemen tegen ProRail als gevolg van deze storingen? </vraag>
      <vraag nummer="6">Welke maatregelen kunt en wilt u nemen om dergelijke storingen bij ProRail in de toekomst te voorkomen? Kunt u hierbij tevens ingaan op de kosten van deze maatregelen? </vraag>
      <noten afkomstig="vraag">
         <noot nummer="1" datum="2007-03-2" bron="De Telegraaf" titel="Snel ingrijpen bij ProRail">De Telegraaf, 2 maart 2007: «Snel ingrijpen bij ProRail»</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Roemer (SP), ingezonden 5 maart 2007 (vraagnummer 2060708650). </toelichting>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De verkeersleidingspost in Amsterdam is één van de acht posten waar de computersystemen onlangs zijn vernieuwd. Onderdeel van die vernieuwing is dat vitale onderdelen dubbel worden uitgevoerd. Uitval van een onderdeel is dan geen probleem omdat de zogenaamde dubbelganger het werk overneemt. In Amsterdam was op 28 februari 2007 een harde schijf kapot gegaan. Omdat de dubbelganger het overnam had dat geen gevolgen voor de bediening van de seinen en wissels. De storing is ontstaan door een menselijke fout bij de herstelwerkzaamheden door de toeleverancier op 1 maart 2007. De storing heeft 1 uur en 20 minuten geduurd. Het herstel van de treinenloop daarna duurde nog ca. 4 uur. </antwoord>
      <antwoord nummer="3">In 2006 zijn door ProRail 9501 zogenaamde treindienst aantastende onregelmatigheden gemeten. Uw vraag refereert naar alle substantiële storingen. Ik zal hier daarom nader ingaan op de ernstigste storingen rondom de computersystemen voor de verkeersleiding vanaf 2005. De storing van 6/7 april 2005 in Utrecht betrof een storing aan een netwerkkaart. Om een verstoring zoals deze zich destijds heeft voorgedaan te voorkomen zijn inmiddels maatregelen getroffen. Een en ander hieromtrent heeft mijn ambtsvoorganger nader toegelicht in brieven aan u van 19 april 2005 (kenmerk DGP/SPO/U.05.01149) en van 24 augustus 2005 (kenmerk DGP/SPO/U.05.02013). De storing van 30 september 2005 in Utrecht was een stroomstoring. Inmiddels is de stroomvoorziening «redundant» (dubbel) uitgevoerd, waardoor een dergelijke storing zich praktisch niet meer zal voordoen. Een en ander hieromtrent heeft mijn ambtsvoorganger nader toegelicht in het mondelinge vragenuur van 4 oktober 2005 en in een brief aan u van 2 december 2005 (kenmerk DGP/SPO/U.05.02668). De storing van 20 oktober 2006 in Utrecht betrof een uitval van het computersysteem van de verkeersleiding. Een en ander hieromtrent heeft mijn ambtsvoorganger nader toegelicht in een brief aan u van 25 oktober 2006 (kenmerk DGP/SPO/U.06.03028). De maatschappelijke kosten van deze storingen zijn mij niet bekend. Binnen de spoorsector leven voorlopige ideeën om de gemonetariseerde «treinhinder» als indicator te hanteren naast de prestatie-indicatoren «aantal treindienst aantastende onregelmatigheden» en «gemiddelde functiehersteltijd». </antwoord>
      <antwoord nummer="4">De planning van ProRail met betrekking tot de aanleg van het dubbel nationaal computercentrum met uitwijkvoorzieningen voor ICT-systemen voor de verkeersleiding is beschreven in de bijlage van een brief van mijn ambtsvoorganger aan u van 25 oktober 2006 (kenmerk DGP/SPO/U.06.03028). Ik heb onlangs tijdens mijn kennismakingsgesprek met de voorzitter van de Raad van Bestuur van ProRail over de problematiek gesproken. Wij constateerden beiden dat het een doorn in het oog is. Het heeft bij ProRail de hoogste urgentie en er wordt door ProRail hard aan gewerkt. Tijdens het kennismakingsgesprek hebben wij besproken of, en zo ja welke versnellingsmogelijkheden er zijn en wat daarvoor dan benodigd is. </antwoord>
      <antwoord nummer="5">ProRail heeft verschillende maatregelen in uitvoering en gepland om het aantal storingen en de omvang daarvan terug te dringen. Deze maatregelen zijn opgenomen in het beheerplan 2007 van ProRail. Daarnaast zal ProRail een dubbel nationaal computercentrum met uitwijkvoorzieningen voor ICT-systemen voor de verkeersleiding aanleggen en inrichten. Ik heb u daarover geïnformeerd in mijn brief «mogelijkheden back-up-systeem verkeersleiding» van 25 oktober 2006 (kenmerk DGP/SPO/06/U.06.03028). Deze extra maatregel zal opgenomen worden in het beheerplan 2008. Volgens artikel 4 lid 5 van de beheerconcessie zal ProRail deze concessie uitvoeren met inachtneming van de onderdelen van het beheerplan waarmee de minister heeft ingestemd. Indien ProRail de verplichtingen uit de concessie niet naleeft dan staat mij het publiekrechtelijk handhavingsinstrumentarium ter beschikking om naleving af te dwingen. De concessie is immers een publiekrechtelijk instrument. Bij dit publiekrechtelijk instrument past publiekrechtelijke handhaving. In oplopende zwaarte zijn dit de volgende instrumenten: a. overleg- en informatieplicht; b. bestuursdwang; c. last onder dwangsom; d. gedeeltelijke of gehele intrekking van de concessie. </antwoord>
      <antwoord nummer="6">Ik verwijs u naar het antwoord op vraag 1 van lid Roemer inzake storingen bij ProRail. In het beheerplan 2007 zijn de kosten van alle daarin beschreven maatregelen opgenomen. De kosten van het dubbel nationaal computercentrum bedragen volgens ProRail € 10 mln. Dit betreft de eenmalige kosten voor aanleg en inrichting. Deze kosten zijn nog niet in het beheerplan 2007 opgenomen. In de eerstvolgende begrotingsronde zal ik hiervoor in 2009 € 5 mln en in 2010 € 5 mln. opnemen. Medio 2007 zal ProRail de totale kosten aanleveren van het dubbel nationaal computercentrum. Dit betreft zowel de eenmalige kosten als de exploitatiekosten en beheer- en onderhoudskosten. </antwoord>
      <noten afkomstig="antwoord"/>
   </antwoorden>
</kvr>
