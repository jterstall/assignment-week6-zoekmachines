<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de minister van Justitie over Esteban Murillo Zubiri. (Ingezonden 24 maart 2000); Antwoord</item>
         <item attribuut="Bestand">30Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11578
</item>
         <item attribuut="Inhoud">Vragen naar aanleiding van de uitspraak van de Hoge Raad van 21 maart 2000 over Esteban Murillo Zubiri. De Hoge Raad bevestigt de uitspraak van de rechtbank Haarlem van 24 augustus 1999 dat de vraag of betrokkene bij uitlevering naar Spanje gevaar loopt te worden onderworpen aan foltering, is voorbehouden aan de minister van Justitie.</item>
         <item attribuut="Rubriek">Criminaliteit en openbare orde (Veiligheid) Staats- en bestuursrecht (Grondrechten) Strafrecht en strafprocesrecht (Uitlevering)</item>
         <item attribuut="Trefwoorden">Mensenrechten Spanje Terrorisme Uitleveringen</item>
         <item attribuut="Vindplaats">Kamervragen met antwoord 1999-2000, nr. 1172, Tweede Kamer</item>
         <item attribuut="Vraagnr_bij_indiening">2990008900</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2000-04-26</item>
         <item attribuut="Datum_indiening">2000-03-24</item>
         <item attribuut="Document-id">KVR11578</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2631" allpagenumbers="2631 2632" vetnummer="2990008900" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11578" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1172" onderwerp="" indiendatum="2000-03-24">
         <vrager partij="GroenLinks" oorsprong="parlement">Halsema</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2000-04-26">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u op de hoogte van de uitspraak van de Hoge Raad d.d. 21 maart inzake Esteban Murillo Zubiri, waarin hij de uitspraak van de Rechtbank Haarlem, 24 augustus 1999 bevestigt dat de vraag of betrokkene bij uitlevering naar Spanje gevaar loopt te worden onderworpen aan foltering, is voorbehouden aan de minister van Justitie? </vraag>
      <vraag nummer="2">Deelt u de mening van de Rechtbank dat de beoordeling van het risico van foltering tot de verantwoordelijkheid van de regering behoort vanwege haar beschikking over voor de rechter ontoegankelijke relevante informatie en voorts omdat de regering verantwoordelijk dient te kunnen worden gesteld voor de te nemen beslissing, hetgeen niet het geval zou zijn indien ze gebonden zou zijn aan het oordeel van de rechter? </vraag>
      <vraag nummer="3">Is het u bekend dat betrokkene door de Spaanse autoriteiten wordt aangemerkt als lid van het «Nafarroa Commando» van de ETA? Deelt u de mening dat deze door de Spaanse autoriteiten toegedichte betrokkenheid bij de strijd van de ETA impliceert dat betrokkene door hen in elk geval wordt gezien als een politieke opposant? </vraag>
      <vraag nummer="4">Is het u bekend dat betrokkene reeds meerdere malen is gearresteerd in verband met mogelijke activiteiten voor de vakbond in Baskenland, waarbij hij ernstig is mishandeld door Spaanse politiefunctionarissen tengevolge waarvan hij thans nog rug- en oogklachten heeft? </vraag>
      <vraag nummer="5" voetnoot="1">Bent u op de hoogte van het rapport van Amnesty International <voetnoot nummer="1"/>van augustus 1999, waarin deze concludeert dat martelingen door de Spaanse autoriteiten nog steeds voorkomen en dat martelaars en leden van doodseskaders niet strafrechtelijk vervolgd, maar zelfs gepromoveerd worden? </vraag>
      <vraag nummer="6" voetnoot="1">Bent u het met de heer Swart <voetnoot nummer="1"/>eens dat een beroep op het politieke karakter van de delicten waarvoor uitlevering wordt gevraagd, meebrengt dat de verzochte staat bij het onderzoek naar deze toedracht en achtergronden niet gebonden kan zijn aan de voorstelling daarvan in de uiteenzetting van de feiten in het uitleveringsverzoek? </vraag>
      <vraag nummer="7">Zult u bij uw beslissing of betrokkene het gevaar loopt te worden gefolterd na uitlevering, bovenstaande feiten betrekken? Op welke termijn kan deze beslissing verwacht worden? </vraag>
      <noten afkomstig="vraag">
         <noot nummer="1">A.H.J. Swart, Nederlands Uitleveringsrecht, Zwolle 1986, pagina 255 en 256</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja. De Hoge Raad heeft in eerdere zaken geoordeeld, hetgeen thans wordt bevestigd, dat de beantwoording van de vraag of er gegronde redenen zijn om aan te nemen dat de opgeëiste persoon na zijn uitlevering gevaar loopt in de verzoekende staat aan foltering te zullen worden onderworpen, is voorbehouden aan de minister van Justitie. Dit oordeel, zo blijkt uit de jurisprudentie, is gebaseerd op de wetsgeschiedenis, meer in het bijzonder op die van artikel 10 van de Uitleveringswet. Tijdens de parlementaire behandeling van het wetsvoorstel dat onder meer betrekking had op de Uitleveringswet, is een dergelijke taakverdeling tussen de uitleveringsrechter en de minister van Justitie aan de orde geweest. De kernvraag was of de rechter in de uitleveringsprocedure enige betrokkenheid heeft bij de beoordeling van de vraag of de opgeëiste persoon door uitlevering wordt blootgesteld aan discriminatoire vervolging. Van regeringszijde is er toen geantwoord dat dit niet geheel aan de beoordeling van de rechter is onttrokken. De regering sprak voorts de verwachting uit, dat de rechter, hetzij naar aanleiding van door de opgeëiste persoon uitgesproken vrees voor zodanige vervolging, hetzij op eigen initiatief, aan dat punt aandacht zal schenken en heeft evenzeer gewezen op het belang van het rechterlijk advies. Dat niettemin het definitieve oordeel aan de minister van Justitie is voorbehouden, vloeit voort uit de omstandigheid dat de regering de beschikking heeft over informatie die voor de beoordeling relevant kan zijn (zoals informatie omtrent de strafrechtspleging in andere landen) en die voor de rechter ontoegankelijk is. Bovendien werd toen gesteld dat indien de regering zou worden gebonden aan het oordeel van de rechter, zij niet verantwoordelijk gesteld zou kunnen worden voor de te nemen beslissing. Daardoor zou een eventuele interventie van de Nederlandse regering in geval tegen de verwachting in toch discriminatoire vervolging plaatsvindt, aan kracht inboeten (kamerstukken II 1965/66, 8054, nr. 10, blz. 5) </antwoord>
      <antwoord nummer="3">Uit het uitleveringsverzoek blijkt dat de opgeëiste persoon in verband wordt gebracht met «Nafarroa Commando». Het is niet aan mij om een oordeel te geven over de mogelijke zienswijze van de Spaanse autoriteiten voor wat betreft betrokkenes politieke achtergronden. Dit zou in het kader van de uitleveringsprocedure alleen anders zijn indien naar mijn oordeel een gegrond vermoeden bestaat dat bij inwilliging van het verzoek de opgeëiste persoon zal worden vervolgd, gestraft of op andere wijze worden getroffen in verband met zijn (bijv.) politieke overtuiging. Aangezien het hier een individuele uitleveringszaak betreft, in welke zaak door mij nog een beslissing genomen dient te worden, kan ik hierover thans geen mededelingen doen. Voor de termijn waarbinnen een beslissing verwacht kan worden, verwijs ik naar het antwoord op vraag 7. </antwoord>
      <antwoord nummer="4">Het is mij bekend dat de raadsman dit namens betrokkene ter zitting heeft gesteld. </antwoord>
      <antwoord nummer="5">Ik ben op de hoogte van het rapport van Amnesty International van juni 1999 (Amnesty International EUR 41/001/1999 SPAIN A briefing on human rights in relation to the Basque peace process). In voornoemd rapport vermeldt Amnesty onder meer dat Amnesty de opvatting van de Spaanse regering dat systematische martelpraktijken niet voorkomen in Spanje accepteert, doch dat zij haar zorgen uitspreekt over de berichten die nog steeds worden ontvangen over martelingen en mishandelingen door politie- en gevangenisfunctionarissen in Spanje. Verder vermeldt Amnesty dat de voor marteling aangeklaagde politiefunctionarissen in Spanje worden berecht en veroordeeld, doch dat deze processen vaak lang duren en de straffen vaak minimaal zijn. Met betrekking tot de in de vraag genoemde promotie, is in het rapport een passage opgenomen waarin staat dat er gevallen zijn waarin functionarissen die zijn veroordeeld terzake van marteling, zijn uitgekozen voor een promotiecursus, terwijl het beroep tegen hun vonnis nog moest worden behandeld. </antwoord>
      <antwoord nummer="6">Of er sprake is van een uitleveringsverzoek voor strafbare feiten van politieke aard staat in de Nederlandse uitleveringsprocedure uitsluitend ter beoordeling van de rechter. Het staat de rechter vrij, indien hij zulks noodzakelijk acht, aanvullende inlichtingen in te winnen of te doen inwinnen. In de onderhavige uitleveringszaak heeft de rechtbank het verweer dat er sprake zou zijn van een politiek delict verworpen. Het cassatiemiddel dat tegen die beslissing van de rechtbank opkomt en waarin eveneens wordt verwezen naar de in de vraag bedoelde passage uit het boek van de heer Swart (A.H.J. Swart, Nederlands Uitleveringsrecht, Zwolle 1986) is vervolgens verworpen door de Hoge Raad. </antwoord>
      <antwoord nummer="7">Zoals gebruikelijk in de uitleveringsprocedure wordt al hetgeen door de opgeëiste persoon wordt aangevoerd bij de beslissing op het uitleveringsverzoek betrokken. Aangezien het aspect van gevaar voor foltering ook aan de orde is gesteld in de asielprocedure die thans loopt, zal de komende uitspraak in die asielprocedure worden afgewacht, alvorens een beslissing wordt genomen op het uitleveringsverzoek. De uitspraak in de asielprocedure wordt verwacht in eind april of begin mei 2000. </antwoord>
      <noten afkomstig="antwoord"/>
   </antwoorden>
</kvr>
