<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verburg (CDA) aan de minister voor Ontwikkelingssamenwerking over de mensenrechten in Rwanda. (Ingezonden 4 februari 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15209
</item>
         <item attribuut="Inhoud">Vragen naar aanleiding van een persbericht van Human Rights Watch van 31 januari 2002, over de mensenrechtensituatie in Rwanda en de invloed hiervan op de ontwikkelingssamenwerking en de betrekkingen op politiek terrein tussen Nederland en Rwanda.</item>
         <item attribuut="Rubriek">Ontwikkelingssamenwerking (Ontwikkelingshulp Afrika) Staats- en bestuursrecht (Grondrechten)</item>
         <item attribuut="Trefwoorden">Mensenrechten Rwanda</item>
         <item attribuut="Vindplaats">Kamervragen met antwoord 2001-2002, nr. 724, Tweede Kamer</item>
         <item attribuut="Vraagnr_bij_indiening">2010205430</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="CDA">Verburg</persoon>
         </item>
         <item attribuut="Datum_reaktie">2002-03-04</item>
         <item attribuut="Datum_indiening">2002-02-04</item>
         <item attribuut="Document-id">KVR15209</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1521" allpagenumbers="1521 1522" vetnummer="2010205430" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15209" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="724" onderwerp="" indiendatum="2002-02-4">
         <vrager partij="CDA" oorsprong="parlement">Verburg</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2002-03-4">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het persbericht over de arrestatie van mensen die zich inzetten voor vrede en verzoening door Rwandese autoriteiten? <voetnoot nummer="1"/>
      </vraag>
      <vraag nummer="2">Is het u bekend dat deze mensen zijn gearresteerd, louter en alleen omdat ze een term met de betekenis als «rebirth of strength or energy» hebben gebruikt, die door het huidige bewind niet wordt geapprecieerd? </vraag>
      <vraag nummer="3">Deelt u de mening dat hier de vrijheid van meningsuiting alsmede de vrijheid van pers ernstig in de knel zijn geraakt? </vraag>
      <vraag nummer="4">Wat zal uw reactie zijn in de richting van de Rwandese overheid, met wie een bilaterale ontwikkelingssamenwerkingsrelatie in opbouw is? Welke stappen zijn van u te verwachten om op korte termijn een einde te maken aan deze en soortgelijke schendingen van fundamentele mensenrechten? </vraag>
      <vraag nummer="5">Hoe past dit gebrek aan respect voor mensenrechten en democratie in uw opvattingen over de ontwikkelingen op het gebied van good governance die plaatsing van Rwanda op de landenlijst in uw visie rechtvaardigde? </vraag>
      <vraag nummer="6">Welke gevolgen heeft deze ontwikkeling voor de bilaterale betrekkingen tussen Nederland en Rwanda op politiek terrein en op het terrein van ontwikkelingssamenwerking? </vraag>
      <noten afkomstig="vraag">
         <noot nummer="1" datum="2002-01-31" bron="Human Rights Watch">Human Rights Watch, 31 januari 2002</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De arrestaties zijn mij bekend. Aan de Nationale Mensenrechtencommissie in Rwanda, die de zaak nauwlettend volgt, is als formele reden voor de arrestaties opgegeven dat de organisatie van de gearresteerden nog niet de vereiste wettelijke goedkeuring had verkregen. Daardoor had deze organisatie nog geen activiteiten mogen ontplooien, zoals de uitgifte van een publicatie. De organisatie blijkt in juli 2001 wettelijke goedkeuring te hebben gevraagd, maar deze nog niet te hebben verkregen. In het logo van de organisatie staat het woord «Ubuyanja» (de term waaraan u refereert) naast andere spirituele termen. «Ubuyanja» is ook de naam die gebruikt wordt voor de verboden politieke partij van voormalig president Pasteur Bizimungu. De organisatie ontkent betrokkenheid bij deze politieke partij. </antwoord>
      <antwoord nummer="3">Ik acht deze ontwikkeling inderdaad zeer zorgwekkend. </antwoord>
      <antwoord nummer="4">Tijdens mijn reis in Utstein-verband naar de Grote Meren-regio van 11–14 februari jl. heb ik persoonlijk, in aanwezigheid van mijn Britse en Noorse collegae, tegenover President Kagame mijn grote bezorgdheid over deze arrestaties uitgesproken en tevens recente negatieve voorvallen op mensenrechtengebied in Rwanda aan de orde gesteld. Binnen onze bilaterale ontwikkelingsrelatie is wederzijds voor een openhartige dialoog over de mensenrechten en democratisering gekozen. Ik ben dan ook voornemens zowel bilateraal als multilateraal met de Rwandese regering in dialoog te blijven over verbetering van de mensenrechtensituatie. In multilateraal verband hebben de ambassadeurs van de EU-lidstaten te Kigali de Rwandese minister van Buitenlandse Zaken benaderd om opheldering te krijgen over de arrestatie van journalisten en politieke activisten en over de (gespannen) relaties tussen de Rwandese regering en een deel van de media. Kort na mijn bezoek in Utstein-verband heeft het Hof van Beroep van Nyabisindu betrokken journalisten overigens in vrijheid gesteld, nadat de verdediging beroep had aangetekend tegen de verlengde aanhouding van betrokkenen. Een uiteindelijke uitspraak in deze zaak laat mogelijk tot na mei 2002 op zich wachten. </antwoord>
      <antwoord nummer="5 en 6">Onderdeel van het Nederlandse ontwikkelingssamenwerkingsbeleid vormt de bevordering van goed bestuur en mensenrechten. Tijdens contacten met de Rwandese overheid zal Nederland de ontwikkelingssamenwerkingsrelatie gebruiken als kanaal om mensenrechtenproblemen te bespreken en samen met Rwanda mogelijkheden tot verbeteringen te verkennen. De nieuwe relatie met Rwanda biedt Nederland de mogelijkheid een open en kritisch debat te voeren over de mensenrechtensituatie en het democratiseringsproces. Voorts zal Nederland de OS-activiteiten specifiek gericht op verbetering van de mensenrechtensituatie voortzetten. Tijdens de Utstein-reis heb ik, evenals de Britse Minister voor Ontwikkelingssamenwerking Clare Short, een Memorandum of Understanding ondertekend met de Rwandese autoriteiten, waarbij belangrijke conditionaliteiten als voortgang op het gebied van de mensenrechtensituatie en het democratiseringsproces zijn opgenomen. Naast zorgwekkende ontwikkelingen zijn er op het gebied van goed bestuur ook hoopvolle ontwikkelingen in Rwanda, zoals het decentralisatieproces, het verzoeningsproces en de rol van de nationale rekenkamer. Onze rol is middels samenwerking en een constructief kritische dialoog goed bestuur verder te bevorderen. </antwoord>
      <noten afkomstig="antwoord"/>
   </antwoorden>
</kvr>
