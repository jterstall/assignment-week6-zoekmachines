<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Aiking-van Wageningen en Nijpels-Hezemans (beiden Groep Nijpels) over drugshandel en -gebruik binnen de schoolmuren of op en rond het schoolplein. (Ingezonden 23 december 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6439
</item>
         <item attribuut="Inhoud">Betreft de situatie op scholen in Sittard.</item>
         <item attribuut="Rubriek">Basisonderwijs (Leerlingen) Criminaliteit en openbare orde (Drugsbestrijding) Voortgezet onderwijs (Leerlingen)</item>
         <item attribuut="Trefwoorden">Drugsbestrijding Leerlingen</item>
         <item attribuut="Vindplaats">Kamervragen met antwoord 1997-1998, nr. 656, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="Groep Nijpels">Aiking-van Wageningen</persoon>
            <persoon partij="Groep Nijpels">Nijpels-Hezemans</persoon>
         </item>
         <item attribuut="Datum_reaktie">1998-02-04</item>
         <item attribuut="Datum_indiening">1997-12-23</item>
         <item attribuut="Document-id">KVR6439</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1337" allpagenumbers="1337 1338" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6439" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="656" onderwerp="" indiendatum="1997-12-23">
         <vrager partij="Groep Nijpels" oorsprong="parlement">Aiking-van Wageningen</vrager>
         <vrager partij="Groep Nijpels" oorsprong="parlement">Nijpels-Hezemans</vrager>
         <vraagt-aan/>
      </vraagdata>
      <antwoorddata antwoorddatum="4 februari 1998). Zie ook Aanhangsel Handelingen nr. 510, Vergaderjaar 1997–1998">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Volksgezondheid, Welzijn en Sport en de staatssecretaris van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u de resultaten van het onderzoek dat de gemeente Sittard liet doen naar voorzieningen en inspraak, waaruit blijkt dat diverse scholen in Sittard niets doen aan drugshandel en -gebruik binnen de schoolmuren of op en rond het schoolplein? <voetnoot nummer="1"/>
      </vraag>
      <vraag nummer="2">Bent u bereid hiernaar op scholen een soortgelijk landelijk onderzoek te doen? </vraag>
      <vraag nummer="3">Acht u de resultaten van het onderzoek alarmerend? Ontstaat hierdoor een nieuwe variant op het gedoogbeleid? Ondermijnen deze gebeurtenissen niet het overheidsbeleid dat coffeeshops in de buurt van scholen verbiedt? </vraag>
      <vraag nummer="4">Deelt u de mening dat scholen een opvoedkundige omgeving behoren te vormen voor hun leerlingen? Zo ja, is het dan niet de taak van leraren en schoolleiding om samen met ouders van leerlingen die zich schuldig maken aan drugsgebruik en -handel, te proberen deze leerlingen weer op het rechte pad te krijgen? </vraag>
      <vraag nummer="5">Ziet u hier mede een rol weggelegd voor politie en openbaar ministerie? </vraag>
      <vraag nummer="6">Bent u bereid richtlijnen voor scholen op te stellen met daarin opgenomen de wijze waarop leraren en schoolleiding dienen te handelen bij ontdekking van drugsgebruik en -handel? </vraag>
      <vraag nummer="7">Hoe kan voorkomen worden dat leerlingen die niets met drugs te maken willen hebben toch met deze zaken, die negatief op hun schoolresultaten kunnen werken, geconfronteerd worden? </vraag>
      <vraag nummer="8">Controleren de schoolartsen de gezondheid van drugsgebruikende scholieren bij voortduring? In hoeverre heeft de ongezonde leefstijl een negatieve invloed op de toekomstperspectieven van deze leerlingen? </vraag>
      <vraag nummer="9">Is er een budget bij de scholen beschikbaar voor het nemen van preventieve maatregelen tegen drugsgebruik en -handel, ten einde veiligheid en gezondheid op scholen te waarborgen? Zo neen, bent u bereid hiervoor budget beschikbaar te stellen? </vraag>
      <vraag nummer="10">Houdt de terughoudendheid van leraren en schoolleiding verband met vrees voor terugloop van nieuw aan te melden leerlingen als gevolg van een slechte naamsbekendheid van de school? In hoeverre spelen de vrees voor represailles tegenover leraren en hun familie een rol? </vraag>
      <noten afkomstig="vraag">
         <noot nummer="1">Limburgs Dagblad 17 december 1997, p. 15</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De gemeente Sittard heeft een onderzoek laten uitvoeren naar de mening van jongeren over voorzieningen en inspraak in de gemeente. Dertig jongeren werden in dit kader ondervraagd. Enkele van hen hebben opgemerkt dat bij hen op school drugs worden gebruikt en dat er niet of nauwelijks tegen opgetreden wordt. Uit het rapport blijkt echter ook dat op een aantal scholen wel tegen druggebruik en -handel wordt opgetreden. Gezien de omvang en de aard van de steekproef, kunnen de resultaten niet als algemeen geldend worden beschouwd. Het houden van een soortgelijk onderzoek op landelijke schaal lijkt ons niet nuttig aangezien er veel landelijk representatieve informatie beschikbaar is over het gebruik van genotmiddelen en de preventie hiervan. In het kader van het project «De gezonde school en genotmiddelen», dat sedert zes jaar wordt uitgevoerd door het Trimbos-instituut, wordt hierover permanent informatie verzameld, onder meer in samenwerking met GGD’s en regionale instellingen voor verslavingszorg. </antwoord>
      <antwoord nummer="3, 4 en 7">In de voortgangsrapportage drugbeleid die op 16 september 1997 aan de Tweede Kamer werd aangeboden (Kamerstuk 24 077, nr. 57, pag. 6), werd reeds melding gemaakt van de resultaten van een onderzoek gehouden door het Trimbos-instituut, onder andere, met betrekking tot een stijging van het gebruik van drugs onder scholieren. Wij hebben hierover toen al onze verontrusting uitgesproken. Voorlichting over de gevaren van druggebruik is het belangrijkste beleidsinstrument waarmee getracht kan worden dit gebruik terug te dringen. De boodschap zal moeten zijn dat ieder druggebruik ontraden wordt, ook van drugs die ogenschijnlijk niet tot grote schade en verloedering leiden. Intensivering en kwaliteitsverbetering van het preventiewerk heeft daarom een hoge prioriteit. Het Trimbos-instituut ontwikkelt in dit kader bijvoorbeeld lesmateriaal voor het Voortgezet Speciaal Onderwijs (VSO) in overleg met het ministerie van Onderwijs, Cultuur en Wetenschappen en de ouderverenigingen van deze scholen. Met de invoering van de basisvorming en de daarbij behorende kerndoelen in het voortgezet onderwijs komen alle leerlingen in aanraking met vraagstukken rond diverse typen verslavingen. Zo kent het vak verzorging als één van de kerndoelen dat leerlingen moeten kunnen aangeven wat verslaving is en welke gevolgen deze kan hebben. Daarnaast kunnen eveneens basisscholen aan de hand van hun specifieke situatie besluiten om binnen hun onderwijsprogramma aandacht te besteden aan de risico’s van druggebruik. </antwoord>
      <antwoord nummer="5">De wijze waarop Justitie en Politie optreden tegen het bezit van en handel in drugs vindt haar basis in de Richtlijn voor het opsporings- en strafvorderingsbeleid inzake strafbare feiten van de Opiumwet. Op grond van deze Richtlijn wordt rekening gehouden met de strafverzwarende omstandigheden zoals verkoop aan personen die tot kwetsbare groepen behoren (minderjarigen) dan wel handel in de nabijheid van schoolgebouwen. Dit geldt ook bij verkoop van gebruikershoeveelheden softdrugs aan voornoemde categorie personen. </antwoord>
      <antwoord nummer="6">Met betrekking tot dit onderwerp zijn kortgeleden aanbevelingen verschenen. Het Trimbos-instituut heeft in nauw overleg met het ministerie van Volksgezondheid, Welzijn en Sport een boekje gepubliceerd over het opstellen van schoolbeleid ten aanzien van drugs. Dit boekje, getiteld «Onder Invloed» (oktober 1997) biedt praktijkgerichte informatie over genotmiddelen en over beleid en regelgeving over genotmiddelen op school. Het ministerie van Onderwijs, Cultuur en Wetenschappen heeft financieel bijgedragen aan de uitgave. </antwoord>
      <antwoord nummer="8">Het is niet bekend of specifieke controle van druggebruikende scholieren periodiek plaatsvindt. De verantwoordelijkheid voor en de uitvoering van de jeugdgezondheidszorg is namelijk via de Wet Collectieve Preventie Volksgezondheid gedecentraliseerd naar de gemeenten. In het onderwijs is, onder meer door projecten als «de Gezonde School en Genotmiddelen» van het Trimbos-instituut, niet alleen meer aandacht gekomen voor voorlichting maar ook voor signaleren en begeleiden van problemen rond gokken en het gebruik van genotmiddelen. Niet zelden participeren jeugdartsen in werkgroepen die zijn ingesteld voor de uitvoering van dit project. In toenemende mate vindt doorverwijzing naar de school(jeugd)arts plaats bij (vroegtijdige) signalering. Op de vraag in hoeverre de ongezonde leefstijl (vanwege druggebruik) een negatieve invloed heeft op de toekomstperspectieven van deze leerlingen is nauwelijks een algemeen antwoord te geven. Uit meerdere onderzoeken blijkt echter dat voor verreweg de meeste jongeren het gebruik van drugs incidenteel, experimenteel of recreatief is en derhalve sporadisch leidt tot een zodanige ontwrichting dat moet worden gesproken van een verstoord toekomstperspectief. </antwoord>
      <antwoord nummer="9">Er is geen speciaal budget beschikbaar voor preventieve maatregelen. Zoals bij de beantwoording van de vragen 3, 4 en 7 al is aangegeven zijn scholen via de kerndoelen basisvorming verplicht om aandacht te besteden aan verslavingen en de gevolgen daarvan. </antwoord>
      <antwoord nummer="10">De opvatting dat er vrees voor represailles zou zijn komt ons niet juist voor. Het is in het belang van de scholen en haar goede reputatie om een eventueel drugprobleem te onderkennen en er tegen op te treden. Het Trimbos-instituut geeft in haar boekwerkje «Onder Invloed» handreikingen hoe scholen met deze problematiek om kunnen gaan. </antwoord>
      <noten afkomstig="antwoord"/>
   </antwoorden>
</kvr>
