<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Te Veldhuis en M. Kamp (beiden VVD) over bio-bakken. (Ingezonden 10 augustus 1995); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1856
</item>
         <item attribuut="Inhoud">Vragen naar aanleiding van berichten over de nadelige effecten van GFT-bakken op de gezondheid.</item>
         <item attribuut="Rubriek">Gezondheidszorg (Ziekten en ziektepreventie) Milieu (Afvalverwerking)</item>
         <item attribuut="Trefwoorden">Afvalverwerking Geurhinder Huisvuil</item>
         <item attribuut="Vindplaats">Kamervragen met antwoord 1994-1995, nr. 1192, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">Te Veldhuis</persoon>
            <persoon partij="VVD">M. Kamp</persoon>
         </item>
         <item attribuut="Datum_reaktie">1995-09-08</item>
         <item attribuut="Datum_indiening">1995-08-10</item>
         <item attribuut="Document-id">KVR1856</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2453" allpagenumbers="2453 2454 2455" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1192" onderwerp="" indiendatum="1995-08-10">
         <vrager partij="VVD" oorsprong="parlement">Te Veldhuis</vrager>
         <vrager partij="VVD" oorsprong="parlement">M. Kamp</vrager>
         <vraagt-aan/>
      </vraagdata>
      <antwoorddata antwoorddatum="1995-09-8">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder>de ministers van Volksgezondheid, Welzijn en Sport en Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u de berichten, waaruit blijkt dat bio-bakken riskant kunnen zijn voor mensen, die een verzwakte gezondheid hebben, zoals lever- en nierpatie¨nten, astmatici en zware diabetici, maar ook voor mensen met een normaal afweersysteem? <voetnoot nummer="1"/>
      </vraag>
      <vraag nummer="2" voetnoot="1">Kent u de opvatting van de Groningse hoogleraar milieukunde, prof. dr. A. Schoot Uiterkamp, om snel nader onderzoek te doen naar de gezondheidsrisico’s van groente-, fruit- en tuinafval, «omdat er bij de invoering van GFT-bakken heel duidelijk te weinig op dit soort aspecten is gelet? <voetnoot nummer="1"/>
      </vraag>
      <vraag nummer="3" voetnoot="1">Wat vindt u van de visie van de mycoloog (schimmeldeskundige) dr. R. Samson van het Centraal Bureau voor de Schimmelcultuur in Baarn dat «het zelfs niet mag worden uitgesloten dat zich in de broeierige bakken kankerverwekkende stoffen vormen, en dat nader wetenschappelijk onderzoek daarnaast dringend gewenst is»? <voetnoot nummer="1"/>
      </vraag>
      <vraag nummer="4">Wat vindt u van het dringende advies van het Robert Koch Instituut te Duitsland (= het voormalige Bundesgesundheitsamt) om in ieder geval de bio-bakken minimaal e´e´n keer per week te ledigen, mede om stankklachten te vermijden? </vraag>
      <vraag nummer="5">Wat vindt u van de optie, die de Duitse Umweltamt voor ogen heeft, om regelbare luchtopeningen aan te brengen in de deksels van de miljoenen bio-bakken, teneinde een aeroob verwerkingsproces te verkrijgen in plaats van het huidige, veelal anaerobe (zuurstofloze) systeem? </vraag>
      <vraag nummer="6" voetnoot="1">Wat vindt u van de mededeling van dr. Samson, dat «men zich in Denemarken inmiddels zelfs al zorgen maakt over de gezondheidsrisico’s die vuilnismannen lopen bij het leegkieperen van de groene bakken in de vuilniswagen»? <voetnoot nummer="1"/>
      </vraag>
      <vraag nummer="7" voetnoot="2 3">Bent u – in tegenstelling tot uw ambtsvoorgangers, op eerdere verzoeken van de vragenstellers, 8 mei 1992 <voetnoot nummer="2"/>en 16 september 1992 <voetnoot nummer="3"/>– bereid alsnog serieus nader onderzoek te doen naar de gesignaleerde problemen, zoals in milieubewuste landen als Duitsland en Denemarken wel gebeurt? </vraag>
      <vraag nummer="8" voetnoot="4">Kent u de berichten, dat de grote steden met een grote plaag ratten te kampen hebben, die mede door het warme weer op zoek gaan naar voedsel waarbij m.n. de aantrekkingskracht van afvalcontainers een grote rol speelt? <voetnoot nummer="4"/>
      </vraag>
      <vraag nummer="9" voetnoot="4">Deelt u de strekking van deze berichten? <voetnoot nummer="4"/>
      </vraag>
      <vraag nummer="10">Acht u het opportuun om de gemeenten te stimuleren, zeker in warme periodes, in ieder geval minimaal 1 keer per week, tot lediging van bio-bakken over te gaan om de in vraag 8 en 9 genoemde ongewenste situatie te vermijden en te minimaliseren, nog afgezien van de gezondheidsrisico’s zoals genoemd in vraag 4? </vraag>
      <noten afkomstig="vraag">
         <noot nummer="1" datum="1995-07-18" bron="De Gelderlander d.d. 15 en">De Gelderlander d.d. 15 en, 18 juli 1995</noot>
         <noot nummer="2">Zie Aanhangsel Handelingen nr. 645, vergaderjaar 1991–1992</noot>
         <noot nummer="3">Zie Aanhangsel Handelingen nr. 93, vergaderjaar 1992–1993</noot>
         <noot nummer="4" datum="1995-08-9" bron="De Telegraaf">De Telegraaf, 9 augustus 1995</noot>
      </noten>
   </vragen>
   <antwoorden aantal="10">
      <antwoord nummer="1">Ja. Daarbij dient opgemerkt te worden dat in het gemiddelde Nederlandse klimaat en bij een wekelijkse inzameling er geen noemenswaardige risico’s zijn verbonden aan het gebruik van de gft-bak. In een situatie van een tweewekelijkse gft-inzameling in een periode met hoge buitentemperaturen is niet uit te sluiten dat mensen met een verzwakt of verstoord immuunsysteem een verhoogd gezondheidsrisico lopen. Deze risico’s zijn niet specifiek gebonden aan de gft-bak, maar kunnen zich voordoen op tal van plaatsen waar schimmelgroei een kans krijgt. </antwoord>
      <antwoord nummer="2">Ja. Bij de introductie van het afzonderlijk inzamelsysteem van groente-, fruit- en tuinafval is uitgebreid onderzoek gedaan naar verschillende aspecten van inzameling, verwerking en afzet. Risico’s voor de volksgezondheid met betrekking tot de afzonderlijke verwijdering van groente-, fruit- en tuinafval zijn daarbij niet anders beoordeeld dan bij de integrale verwijdering van het huisvuil. Specifiek onderzoek werd op dat moment niet noodzakelijk geacht. Bij het antwoord op vraag 3 kom ik terug op de vraag of nu snel nader onderzoek moet worden gedaan. </antwoord>
      <antwoord nummer="3">Composteren is een proces dat veroorzaakt wordt door micro-organismen, zoals bacterie¨n en schimmels. Afhankelijk van de aard van het gft-afval en omstandigheden, zoals de aanwezigheid van water, zuurstof en de temperatuur, zijn verschillende micro-organismen actief. Elke gft-bak is wat dat betreft uniek. In situaties waarbij het gft-afval twee-wekelijks wordt ingezameld in een periode met hoge temperaturen krijgen schimmels een extra kans om te groeien. Tijdens deze groeifase van schimmels worden allerlei schimmelprodukten gevormd, waaronder sporen maar ook mogelijk myco-toxinen. De sporen kunnen, afhankelijk van mate en wijze van blootstelling in relatie tot de afwijkingen van het immuunsysteem, meer of minder lichamelijke klachten veroorzaken. Voor de gft-bak gebruiker met een normaal immuunsysteem leveren deze sporen geen noemenswaardig risico op. Myco-toxinen zijn giftige stoffen die vrijkomen bij de stofwisseling van schimmels. Op dit moment zijn er 400–500 myco-toxinen bekend, waarvan van een zeer beperkt aantal is vastgesteld dat ze kankerverwekkend zijn. Daarbij moet worden opgemerkt dat deze dan oraal moeten worden ingenomen. Op basis van het huidige wetenschappelijke onderzoek kan niet worden gezegd dat deze myco-toxinen zich bevinden in de gft-bak. Gezien het feit dat elke gft-bak uniek is in samenstelling en omstandigheden, is het met de huidige gegevens niet mogelijk concrete wetenschappelijk gefundeerde uitspraken te doen over de eventuele gezondheidsrisico’s. Evenmin is het mogelijk om de genoemde gezondheidsrisico’s volledig uit te sluiten. Voor het uitvoeren van gericht onderzoek is het van belang dat de complexe problematiek eerst nader wordt geı¨nventariseerd. In overleg met Nederlandse deskundigen zal op basis van deze inventarisatie worden afgewogen welk onderzoek noodzakelijk is. Dit onderzoek zal ik op korte termijn laten uitvoeren. </antwoord>
      <antwoord nummer="4">Voor het beperken van eventuele risico’s voor de volksgezondheid met betrekking tot het gebruik en de inzameling van de gft-bak is het wekelijks inzamelen met name in de zomerperiode wenselijk. Bovendien wordt daarmee de geurhinder aanzienlijk beperkt. In artikel 10.11 en 10.12 van de Wet milieubeheer is de wekelijkse inzameling van gft-afval verplicht gesteld. Gemeenten kunnen na een zorgvuldige afweging van alle belangen in de gemeentelijke verordening gemotiveerd hiervan afwijken. Eventuele gezondheidsrisico’s vanwege schimmels kunnen daarbij mede in beschouwing worden genomen. In overleg met het Afval Overleg Orgaan zal worden nagegaan in hoeverre een ruimere bekendheid kan worden gegeven aan het advies om met name in de zomerperiode wekelijks in te zamelen. </antwoord>
      <antwoord nummer="5">Bij navraag is mij gebleken dat het Umweltbundesamt deze optie niet bevestigt. Schimmels hebben zuurstof nodig om sporen te vormen. Extra beluchting zorgt juist voor de benodigde zuurstof. Alleen geurhinder, veroorzaakt door een anae¨roob composteringsproces in de gft-bak, wordt door de extra beluchting verminderd. </antwoord>
      <antwoord nummer="6">Uit onder andere Deens onderzoek blijkt dat lichamelijke klachten zich kunnen voordoen bij mensen die werken binnen bedrijven waar organisch afval wordt verwerkt. Deze klachten hebben met name betrekking op de luchtwegen. Deze klachten zijn overigens niet specifiek voor de verwerking van gft-afval. Bij mensen die werken in de papierverwerking, katoenindustrie en bij champignonkwekerijen zijn vergelijkbare klachten waargenomen. Overigens is in alle situaties waarin werknemers een kans lopen te worden blootgesteld aan biologische agentia, het op de Arbowet gebaseerde Besluit biologische agentia van kracht. Op basis van de Arbowet en dit besluit zijn werkgevers (van onder andere vuilnisophalers) verplicht tot het inventariseren en evalueren van de specifieke risico’s die verbonden zijn aan de blootstelling aan deze agentia. Indien noodzakelijk dient de werkgever maatregelen te treffen die de risico’s van blootstelling beperken. De Inspectiedienst SZW heeft in 1994 inspecties uitgevoerd naar de arbeidsomstandigheden van vuilnisophalers. Daarbij werd geconstateerd dat er aan dit soort werkzaamheden risico’s met betrekking tot de blootstelling aan biologische agentia kunnen zijn verbonden. Bij deze inspecties werd voor vuilnisophalers geen ziekteverzuim geconstateerd dat in direct verband kon worden gebracht met de blootstelling aan biologische agentia. Met de werkgevers zijn afspraken gemaakt ten aanzien van basale hygie¨nische maatregelen en vaccinaties van vuilnisophalers tegen bijvoorbeeld tetanus. De Inspectiedienst SZW zal in overleg met betrokken branches de komende vier jaar, in het kader van het project «milieu-dienstverlening», aandacht schenken aan deze problematiek. Tenslotte is mijn ambtgenoot van het ministerie van Sociale Zaken en Werkgelegenheid voornemens in overleg te treden met de betrokken branche teneinde een orie¨nterend onderzoek uit te doen voeren naar de risico’s van blootstelling van Nederlandse vuilnisophalers aan biologische agentia bij het ophalen van gft-afval. </antwoord>
      <antwoord nummer="7">Gegeven het recente onderzoeksmateriaal en de complexiteit van deze materie acht ik zinvol om de problematiek nader te inventariseren. In overleg met Nederlandse deskundigen zal op basis van een dergelijke inventarisatie worden bekeken in hoeverre kan worden aangesloten bij buitenlands onderzoek en welk aanvullend onderzoek noodzakelijk is. Dit onderzoek zal ik op korte termijn laten uitvoeren. </antwoord>
      <antwoord nummer="8">Ja. </antwoord>
      <antwoord nummer="9">Ik deel de strekking van deze berichten niet. Ik heb door de afdeling Bestrijding van Dierplagen, onderdeel van de Hoofdinspectie Milieuhygie¨ne, bij een achttal grote gemeenten actuele informatie in laten winnen. De bruine rat leeft in onze rioleringssystemen. Wanneer de riolering defecten vertoont, dan zullen de ratten deze verlaten. De bruine rat gaat dan op zoek naar een geschikte voedselbron. Deze voedselbron is in stedelijke gebieden voornamelijk aanwezig op plaatsen waar overvloedig vogels worden gevoerd. Echter, ook op plaatsen waar onzorgvuldig met afval wordt omgegaan, kunnen zich problemen met de bruine rat voordoen. Zolang afval op deugdelijke wijze wordt bewaard, zullen er mijns inziens geen problemen met bruine ratten ontstaan. De betrokken gemeenten zien geen scherpe stijging in het aantal klachten ten opzichte van andere jaren of andere seizoenen. De klimatologische omstandigheden zijn niet van invloed op het aantal meldingen. </antwoord>
      <antwoord nummer="10">Voor het antwoord op deze vraag verwijs ik naar het antwoord op vraag 4. </antwoord>
      <noten afkomstig="antwoord"/>
   </antwoorden>
</kvr>
