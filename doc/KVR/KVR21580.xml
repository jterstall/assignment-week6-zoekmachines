<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Albayrak, Noorman-den Uyl en Leerdam (allen PvdA) aan de ministers van Justitie en voor Bestuurlijke Vernieuwing en Koninkrijksrelaties over Nederlands drugsgeld dat de economie van de Antillen en Aruba voedt. (Ingezonden 21 september 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21580
</item>
         <item attribuut="Inhoud">Vragen naar aanleiding van het artikel 'Nederlands drugsgeld spekt Aruba en Antillen' in de Telegraaf van 17 september 2004.</item>
         <item attribuut="Rubriek">Criminaliteit en openbare orde (Drugsbestrijding) Geld- en kapitaalmarkt (Overig) Internationale betrekkingen (Overig) Strafrecht en strafprocesrecht (Misdrijven)</item>
         <item attribuut="Trefwoorden">Aruba Drugs Nederlandse Antillen Vermogensdelicten</item>
         <item attribuut="Vindplaats">Kamervragen met antwoord 2004-2005, nr. 353, Tweede Kamer</item>
         <item attribuut="Vraagnr_bij_indiening">2040500190</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Albayrak</persoon>
            <persoon partij="PvdA">Noorman-den Uyl</persoon>
            <persoon partij="PvdA">Leerdam</persoon>
         </item>
         <item attribuut="Datum_reaktie">2004-11-09</item>
         <item attribuut="Datum_indiening">2004-09-21</item>
         <item attribuut="Document-id">KVR21580</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="739" allpagenumbers="739 740" vetnummer="2040500190" code="0405tkkvr353" lopendefooter="Tweede Kamer, vergaderjaar 2004–2005, Aanhangsel" filenaam="KVR21580" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="353" onderwerp="" indiendatum="2004-09-21">
         <vrager partij="PvdA" oorsprong="parlement">Albayrak</vrager>
         <vrager partij="PvdA" oorsprong="parlement">Noorman-den Uyl</vrager>
         <vrager partij="PvdA" oorsprong="parlement">Leerdam</vrager>
         <vraagt-aan>de ministers van Justitie en voor Bestuurlijke Vernieuwing en Koninkrijksrelaties</vraagt-aan>
      </vraagdata>
      <antwoorddata antwoorddatum="9 november 2004), zie ook Aanhangsel Handelingen nr. 247, vergaderjaar 2004–2005">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers voor Bestuurlijke Vernieuwing en Koninkrijksrelaties en van Sociale Zaken en Werkgelegenheid en de staatssecretaris van Financiën</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het artikel «Nederlands drugsgeld spekt Aruba en Antillen»? <voetnoot nummer="1"/>
      </vraag>
      <vraag nummer="2">Kwam dit bericht voor u als een verrassing en hoe beoordeelt u deze witwaspraktijken? </vraag>
      <vraag nummer="3">Wat is de reden dat de geldtransfers in 2002 naar de Antillen en Aruba pas nu aan het licht komen? Wat is de rol van de wet Melding Ongebruikelijke Transacties, geweest bij het constateren van deze geldtransfers? Functioneert de wet MOT (nog) niet goed gezien het feit dat deze transactie pas nu bekend zijn? </vraag>
      <vraag nummer="4">Wat wordt er ondernomen om dergelijk praktijken in de toekomst te voorkomen? Is het bekend of de Antilliaanse en Arubaanse overheden op de hoogte waren van deze witwaspraktijken? Wat gaan de Antillen en Aruba doen om deze transfers in de toekomst tegen te gaan? </vraag>
      <vraag nummer="5">Gaat u contact opnemen met uw collega’s van de Antillen en Aruba om dit probleem bespreken? </vraag>
      <vraag nummer="6">Kunt u aangeven in welke mate de Antilliaanse en Arubaanse economie is beïnvloed door deze praktijken? </vraag>
      <vraag nummer="7">Om hoeveel gevallen van bijstandsfraude zal het naar schatting gaan? Hoeveel kosten zijn hier mee gemoeid? </vraag>
      <vraag nummer="8">Wat is het beleid op het gebied van belastingfraude? Welke strafmaatregelen kunnen de sociale diensten gebruiken tegen bijstandsfraude? </vraag>
      <noten afkomstig="vraag">
         <noot nummer="1" datum="2004-09-17" bron="De Telegraaf">De Telegraaf, 17 september 2004</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Het artikel in de Telegraaf meldt dat in de jaren 2002 en 2003 voor in totaal 170 miljoen euro via zogenoemde money transfers aan dubieus geld naar de eilanden is overgeboekt. Dit betrof echter zowel ongebruikelijke als verdachte money transfer transacties. De geldstroom richting de Nederlandse Antillen en Aruba in 2002 en 2003, die betrekking had op daadwerkelijk door het Meldpunt Ongebruikelijke Transacties (MOT) als verdacht aangemerkte money transfer transacties, bedroeg minder dan 170 miljoen euro. De aard en omvang van de geldstroom, die met money transfers richting specifiek de Nederlandse Antillen gemoeid is, is mij bekend. Het Meldpunt Ongebruikelijke Transacties (MOT) heeft zowel in het jaaroverzicht over 2002 (TK 2002–2003, niet-dossierstuk just0300525) als in het jaaroverzicht over 2003 (TK 2003–2004, 17 050, nr. 266) hierbij stilgestaan. In het antwoord op de door het lid Van As gestelde vragen van 30 juni jongstleden (nr. 2030416860) ben ik hier nog nader op ingegaan. Uit de maatregelen die het kabinet in mei heeft aangekondigd ter verhoging van de effectiviteit van de bestrijding van witwassen kunt u opmaken dat ik witwaspraktijken in zijn algemeenheid als een ernstige zaak beschouw. </antwoord>
      <antwoord nummer="3">Over de money transfers die in 2002 richting de Nederlandse Antillen gestuurd zijn heeft het MOT in het jaaroverzicht over 2002 al bericht. (Dit betrof overigens de Nederlandse Antillen en niet ook Aruba.) Ook gezien de berichtgeving in het jaaroverzicht van het MOT over 2003 is het onjuist om te veronderstellen dat deze feiten nu pas aan het licht komen. De rol van de Wet MOT is dusdanig dat ingevolge artikel 9 j o . artikel 1 van deze wet money transfer aanbieders de plicht hebben transacties die voldoen aan de op basis van artikel 8 Wet MOT vastgestelde indicatoren aan het Meldpunt te melden. In het geval van money transfers is vastgesteld dat in ieder geval alle transfers boven een waarde van € 2000 aan het MOT gemeld moeten worden. Daarnaast moeten alle transfers die vermoedelijk verband houden met witwassen aan het MOT worden gemeld. Ik zie in het aangehaalde krantenbericht dan ook geen enkele aanleiding om te veronderstellen dat de Wet MOT niet goed functioneert. </antwoord>
      <antwoord nummer="4">Zie antwoord op vraag 2en 3. De vraag wat de landen gaan doen heb ik ter beantwoording voorgelegd aan de gevolmachtigd ministers van deze landen. Zodra hun antwoord mij bekend is zal ik de Kamer daarvan op de hoogte stellen. </antwoord>
      <antwoord nummer="5">Zoals in het jaaroverzicht over 2003 gemeld wordt, werkt het Nederlandse MOT nauw samen met het meldpunt op de Nederlandse Antillen, waarbij de geldstroom vanuit Nederland naar de Antillen – zowel ten aanzien van money transfers als geldkoeriers – gezamenlijk door deze meldpunten aan nadere analyse wordt onderworpen. Verder voorziet het Nederlandse MOT de politieregio Rotterdam-Rijnmond structureel van informatie over de geldstroom naar de Antillen ten behoeve van opsporingsonderzoeken. De politie Rotterdam werkt op haar beurt samen met de Arubaanse en Antilliaanse autoriteiten in de aanpak van deze praktijken. Verder doet ook het Recherche Samenwerkingsteam (RST) op dit gebied onderzoek. Voorts is witwassen een van de thema’s in de programma’s rechtshandhaving die thans door de Nederlandse Antillen en door Aruba worden opgesteld. Ik zie derhalve op dit moment geen noodzaak om over dit onderwerp nog nader contact te hebben met mijn collega’s van de Antillen en Aruba. </antwoord>
      <antwoord nummer="6">Neen, mij zijn hierover geen officiële gegevens bekend. </antwoord>
      <antwoord nummer="7">De Regionale Recherche van Politie Rotterdam-Rijnmond heeft mij desgevraagd de volgende informatie verstrekt: Twaalf onderzoeken tussen mei 2003 en oktober 2004 naar witwassen in verband met criminele drugsgelden in relatie met de Ned. Antillen en Aruba lieten zien dat hier 85 personen € 5 mln met money transfers naar genoemde landen zonden. Van hen hadden 40 personen (die € 3 mln verzonden) een ABW-uitkering, 3 personen (die ruim € 0,25 mln verzonden) zowel loon uit dienstverband als een AWB- of AOW-uitkering, 5 personen (idem € 132.000) inkomsten uit loon in dienstverband en 9 personen geen inkomen. Van 16 personen (die € 0,5 mln verzonden) zijn geen inkomensgegevens bekend. De dienst Sociale Zaken en Werkgelegenheid van Rotterdam kon niet op korte termijn aangeven wat de omvang van de geheel of gedeeltelijk ten onrechte genoten uitkeringen in deze gevallen was. </antwoord>
      <antwoord nummer="8">Deze vraag valt uiteen in twee delen, het eerste op het terrein van Financiën en het tweede op dat van SZW. Het beleid ten behoeve van de bestrijding van fiscale fraude in samenhang met de melding van ongebruikelijke transacties is aldus vorm gegeven dat bij zowel het MOT als het Bureau van de Landelijke Officier van het MOT (BLOM) een deskundige van de FIOD-ECD is gestationeerd. Hun taak bestaat erin de gemelde ongebruikelijke transacties te beoordelen op fiscale fraude aspecten ten behoeve van de evt. doormelding als verdachte transactie. Als een transactie om die reden als verdacht wordt doorgemeld stelt de FIOD-ECD een onderzoek in. Met betrekking tot het tweede deel van de vraag: sinds de inwerkingtreding van de Wet Werk en Bijstand hebben de gemeenten te maken gekregen met minder en eenvoudigere regels ten aanzien van hun handhavingsbeleid. De gemeenten hebben het recht om indien er sprake is van uitkeringsfraude, de uitkering op te schorten en de uitkering aan te passen en de kosten van de bijstand terug te vorderen. In de gevallen boven de aangiftegrens van € 6000 geldt voor gemeenten de verplichting om proces-verbaal op te maken en aangifte te doen bij het OM. Het beleid van de dienst Sociale zaken en Werkgelegenheid van de gemeente Rotterdam is dan ook gericht op het stoppen van lopende uitkeringen indien er sprake is van onregelmatigheden. Na constatering daarvan vindt actieve opsporing van fraude plaats en worden bestuurlijke en/of strafrechtelijke maatregelen getroffen. Het geld dat gemeenten overhouden van hun uitkeringsbudget mogen ze weer investeren voor andere doeleinden. Gemeenten krijgen hierdoor een financieel belang en dus een prikkel om te komen tot een goed handhavingsbeleid. </antwoord>
      <noten afkomstig="antwoord"/>
   </antwoorden>
</kvr>
