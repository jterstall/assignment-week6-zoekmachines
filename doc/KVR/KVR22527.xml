<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de ministers van Buitenlandse Zaken en voor Ontwikkelingssamenwerking over het Egypte-beleid. (Ingezonden 18 februari 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22527
</item>
         <item attribuut="Inhoud">Vragen over de houding van de EU en Verenigde Staten tegenover de democratische veranderingen in het Midden-Oosten en met name de mensenrechtensituatie in Egypte.</item>
         <item attribuut="Rubriek">Internationale betrekkingen (Europese Unie) Ontwikkelingssamenwerking (Ontwikkelingshulp Afrika) Staats- en bestuursrecht (Grondrechten)</item>
         <item attribuut="Trefwoorden">Egypte Mensenrechten Ontwikkelingssamenwerking</item>
         <item attribuut="Vindplaats">Kamervragen met antwoord 2004-2005, nr. 1197, Tweede Kamer</item>
         <item attribuut="Vraagnr_bij_indiening">2040508900</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2005-03-17</item>
         <item attribuut="Datum_indiening">2005-02-18</item>
         <item attribuut="Document-id">KVR22527</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2539" allpagenumbers="2539 2540" vetnummer="2040508900" code="0405tkkvr1197" lopendefooter="Tweede Kamer, vergaderjaar 2004–2005, Aanhangsel" filenaam="KVR22527" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1197" onderwerp="" indiendatum="2005-02-18">
         <vrager partij="PvdA" oorsprong="parlement">Koenders</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2005-03-17">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de minister voor Ontwikkelingssamenwerking</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hoe verhoudt het Nederlandse beleid met betrekking tot democratische veranderingen in het Midden-Oosten zich tot het geïntegreerde buitenlandbeleid van de Nederlandse regering ten aanzien van Egypte? Waarom is het beleid ten aanzien van dit land niet kritischer? Hoe beoordeelt u de mate van corruptie, mensenrechtenschendingen en politieke vrijheden en hoe verhoudt zich dit tot de omvang en de wijze van verdeling van de Nederlandse beleidsinstrumenten en financiering? <voetnoot nummer="1"/>
      </vraag>
      <vraag nummer="2">Wat zijn de wettelijke bepalingen rond de mogelijke verlenging van een hernieuwde regeringstermijn van President Mubarak? </vraag>
      <vraag nummer="3">Welke positie nemen de EU en de Verenigde Staten ten aanzien hiervan in, mede in het licht van de aanstaande G8–Arab League top in Caïro over hervormingen? Welke specifieke input heeft de Nederlandse regering hierbij? </vraag>
      <vraag nummer="4" voetnoot="2">Bent u op de hoogte van de arrestatie van de Egyptische parlementariër Ayman Nour en andere vreedzame dissidenten? <voetnoot nummer="2"/>Welke reacties zijn er namens Nederland en de EU uitgegaan ten aanzien van deze arrestaties? </vraag>
      <vraag nummer="5" voetnoot="3">Wat zijn de resultaten van de EU-voorzitterschapsdelegatie die zorgen over deze ontwikkelingen liet blijken? <voetnoot nummer="3"/>Hoe gaat de Nederlandse regering hiermee om en welke consequenties heeft dit voor alle op Egypte betrekking hebbende Nederlandse beleidsprogramma’s? </vraag>
      <vraag nummer="6">Bent u bereid om via de EU en al dan niet in samenwerking met de Verenigde Staten druk op Egypte uit te oefenen voor vrijlating, dan wel een eerlijke rechtsgang van de genoemde dissidenten en Egypte daarbij te wijzen op haar verplichtingen volgens internationale mensenrechtenverdragen? </vraag>
      <vraag nummer="7">Welke gevolgen hebben deze arrestaties en de recente ontwikkelingen voor de voortgang van het Barcelona-proces, de financiële steun van de EU aan Egypte en de Nederlandse bilaterale relatie met Egypte? Hoe kan het programma ingevuld worden, zodanig dat alleen democratiseringssteun, bestuur in brede zin en mensen-, inclusief vrouwenrechten, op de agenda staan? </vraag>
      <vraag nummer="8">Hoe maken deze punten onderdeel uit van het bestedingsoverleg en het jaarplan van HM ambassade te Caïro? Wordt erkend dat de belangrijke rol van Egypte in het Midden-Oosten-vredesproces of Nederlandse economische belangen niet mogen leiden tot een lakse houding ten aanzien van deze punten? Zo ja, hoe wordt dit duidelijk? </vraag>
      <noten afkomstig="vraag">
         <noot nummer="1" datum="2005-02-11" bron="«Tangerine dream»">«Tangerine dream», 11 februari 2005, www.FT.com </noot>
         <noot nummer="2" datum="2005-02-4" bron="Zie «Egypt’s Test for Mr. Bush», Washington Post, 2 februari jl., en «Egypt: peaceful critics arrested in clampdown on dissent»">Zie «Egypt’s Test for Mr. Bush», Washington Post, 2 februari jl., en «Egypt: peaceful critics arrested in clampdown on dissent», 4 februari 2005, www.hrw.org </noot>
         <noot nummer="3">zie noot 1</noot>
      </noten>
   </vragen>
   <antwoorden aantal="7">
      <antwoord nummer="1">De Nederlandse regering beschouwt het stimuleren van en bijdragen aan democratische veranderingen in het Midden-Oosten als een prioriteit. Het geïntegreerde buitenlandbeleid ten aanzien van Egypte is mede op deze prioriteit gestoeld. De relatie die Nederland gedurende de afgelopen decennia met Egypte heeft opgebouwd wordt ingezet om politieke, economische en sociale hervormingen in Egypte met concrete activiteiten te ondersteunen. Over de mensenrechtensituatie in Egypte wordt in het kader van het EU-Associatieakkoord jaarlijks gerapporteerd. De eerstvolgende rapportage zult u in de zomer ontvangen. </antwoord>
      <antwoord nummer="2">Op 26 februari jl. kondigde President Mubarak een voorstel tot amendering van de grondwet aan waardoor meerdere kandidaten aan directe en geheime presidentsverkiezingen in oktober zullen kunnen deelnemen. Mubarak vermeldde hierbij dat dit voorstel binnen negen weken per referendum aan de bevolking zal worden voorgelegd. Krachtens de huidige wetgeving worden presidentsverkiezingen in Egypte eenmaal per zes jaar georganiseerd en is er slechts één door het parlement voorgedragen kandidaat, waartegen de bevolking in een referendum ja of nee kan zeggen. Er is geen limiet aan het aantal keren dat een persoon tot president kan worden gekozen. </antwoord>
      <antwoord nummer="3">Zowel de EU als de Verenigde Staten hebben aangedrongen op politieke hervormingen in Egypte. De internationale druk om hervormingen door te voeren nam recent toe naar aanleiding van de arrestatie van het prominente oppositielid Ayman Nour, vanwege diens pleidooi voor vrije verkiezingen. De toenemende druk heeft waarschijnlijk bijgedragen aan het besluit van President Mubarak een wijziging van de procedure voor de presidentsverkiezingen voor te stellen. De EU en de Verenigde Staten dringen er in het algemeen bij de Arabische Liga op aan dat politieke hervormingen en democratisering tijdens de G8-Arabische Liga top in Cairo ruime aandacht zullen krijgen. Overigens is deze top op verzoek van de Egyptische regering tot nader order uitgesteld. </antwoord>
      <antwoord nummer="4">Ik ben van de arrestatie van de heer Ayman Nour en anderen op de hoogte (zie ook het antwoord op vraag 3). De EU-trojka heeft, onder leiding van de Nederlandse ambassadeur als vertegenwoordiger van het Luxemburgse EU-voorzitterschap ter plaatse, haar bezorgdheid uitgesproken over de arrestatie en detentie van Ayman Nour. De trojka heeft aangegeven dat de timing en de omstandigheden van de arrestatie negatieve signalen dreigden af te geven over de Egyptische inzet ten aanzien van politieke hervormingen, in het bijzonder in een verkiezingsjaar. </antwoord>
      <antwoord nummer="5">In reactie op de demarche heeft de Egyptische regering gesteld dat er geen sprake was van een politiek getinte arrestatie en dat het hier louter een zaak van het strafrecht betrof, betrekking hebbend op de beschuldiging van frauduleuze handelingen. Het strafrechtelijk onderzoek was nog gaande. De verwachting was dat het onderzoek voor het aflopen van de voorlopige detentieperiode van 45 dagen zou zijn afgerond en dat Ayman Nour dan zou worden vrijgelaten. De EU heeft besloten het onderzoek van de openbare aanklager af te wachten. </antwoord>
      <antwoord nummer="6">Ja. </antwoord>
      <antwoord nummer="7 en 8">De doelstelling van politieke en institutionele hervormingen in de Mediterrane regio is opgenomen in het, door de Europese Raad van juni 2004 aangenomen, EU Strategisch Partnerschap voor de Middellandse Zee en Midden-Oosten landen. In de aanloop naar het tienjarig bestaan van het Barcelona-proces in november 2005 zal de EU, samen met de Mediterrane partnerlanden, een evaluatie maken van het Barcelona-proces en op basis daarvan een nieuw actieprogramma opstellen. De regering is van mening dat de EU de doelstellingen van het Strategisch Partnerschap voor de Middellandse Zee en Midden-Oosten landen daarbij als uitgangspunt moet nemen. De recente gebeurtenissen hebben geen directe gevolgen voor de financiële steun van de EU en de bilaterale relatie met Egypte. De ontwikkelingen op het gebied van de mensenrechten en de noodzaak van politieke hervormingen in het algemeen worden besproken in het kader van het associatieakkoord en tijdens de besprekingen over een actieplan als onderdeel van het Europees Nabuurschapsbeleid. De regering acht het niet wenselijk het Nederlandse bilaterale samenwerkingsprogramma met Egypte te beperken tot democratisering, goed bestuur en mensenrechten. Wel zal het accent de komende jaren sterker op deze terreinen komen te liggen. Nederland zal in Egypte nauwer gaan samenwerken met vrouwenorganisaties en mensenrechtenorganisaties in het algemeen en voorts, via UNDP, diverse mensenrechtenprojecten steunen. Bovendien ondersteunt Nederland initiatieven ter bevordering van de transparantie van bestuur, zoals de uitvoer van een zogenaamde Public Expenditure Review samen met de Wereldbank. De onmiskenbaar belangrijke rol van Egypte in het Midden-Oosten vredesproces heeft op het bovenstaande geen invloed. </antwoord>
      <noten afkomstig="antwoord"/>
   </antwoorden>
</kvr>
