<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib en Oudkerk (beiden PvdA) aan de minister van Volksgezondheid, Welzijn en Sport over overheveling van bevoegdheden van de minister van Volksgezondheid, Welzijn en Sport. (Ingezonden 23 oktober 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8187
</item>
         <item attribuut="Inhoud">Vragen naar aanleiding van een kranteartikel.</item>
         <item attribuut="Rubriek">Staats- en bestuursrecht (Ministeries)</item>
         <item attribuut="Trefwoorden">Volksgezondheid Welzijn en Sport (ministerie)</item>
         <item attribuut="Vindplaats">Kamervragen met antwoord 1998-1999, nr. 334, Tweede Kamer</item>
         <item attribuut="Vraagnr_bij_indiening">2989902090</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Arib</persoon>
            <persoon partij="PvdA">Oudkerk</persoon>
         </item>
         <item attribuut="Datum_reaktie">1998-11-13</item>
         <item attribuut="Datum_indiening">1998-10-23</item>
         <item attribuut="Document-id">KVR8187</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="679" allpagenumbers="679 680" vetnummer="2989902090" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8187" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="334" onderwerp="" indiendatum="1998-10-23">
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Oudkerk</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1998-11-13">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het artikel <voetnoot nummer="1"/>waarin staat dat u bereid bent een belangrijk deel van uw bevoegdheden over te hevelen naar organisaties die met uw beleid te maken hebben? </vraag>
      <vraag nummer="2">Om welke bevoegdheden gaat het hier precies? Welke wet- en regelgeving zal gewijzigd moeten worden om overheveling van deze bevoegdheden mogelijk te maken? Kan daarbij aangegeven worden op welk tijdstip deze bevoegdheden overgeheveld kunnen worden? </vraag>
      <vraag nummer="3">Wordt in de meerjarenafspraken over de intensiveringen een resultaatverplichting opgenomen? Wordt hierbij ook gedacht aan een beloningssysteem? </vraag>
      <vraag nummer="4">Wordt in de meerjarenafspraken ook een informatieverplichting vastgelegd? Bent u bereid in de brief aan de Kamer waarin de resultaten van de meerjarenafspraken worden vastgelegd ook aan te geven of de stand van zaken rond informatievoorziening, waarvan in het JOZ 1999 wordt gezegd dat deze een doorslaggevende rol speelt in de beoordeling van de realisatie van de gemaakte afspraken, zodanig is dat deze afspraken daadwerkelijk getoetst kunnen worden? </vraag>
      <vraag nummer="5">Bent u het eens met de stelling dat volledige transparantie een voorwaarde is voor overheveling van bevoegdheden? </vraag>
      <noten afkomstig="vraag">
         <noot nummer="1" datum="1998-10-20" bron="Het Parool">Het Parool, 20 oktober 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het gestelde in het artikel met betrekking tot een overheveling van bevoegdheden is onjuist en berust mogelijk op misverstanden. Bij de totstandkoming van de meerjarenafspraken zorgsector – waarop het artikel betrekking heeft – is een belangrijk uitgangspunt dat de problemen gezamenlijk worden aangepakt. Lang niet alles kan vanuit de rijksoverheid worden opgelost. Daarom acht ik het van bijzonder belang om met onder andere zorgverlenende instanties, verzekeraars en patiënten/consumentenorganisaties overeenstemming te hebben over de uitgangsprincipes en doelstellingen van het beleid, en mijn bevoegdheden dienovereenkomstig aan te wenden. Het aansluiten bij wat op regionaal niveau reeds gebeurt op het terrein van kwaliteit en doelmatigheid van zorg, respectievelijk het stimuleren van de regionale samenhang in de zorgverlening zijn daarbij belangrijke richtsnoeren. Dat betekent ook het waar mogelijk motiveren van partijen in de regio om zoveel mogelijk zorg van goede kwaliteit te leveren bij een gegeven budget, en in dat kader het bevorderen van samenwerking en afstemming. Daarbij past dat daarvoor ook ruimte en vrijheid worden gegeven. En voorwaarde dáárvoor is weer dat vertrouwd kan worden dat binnen de beschikbare kaders de doelstellingen worden gehaald. Het proces in die richting was al vóór de meerjarenafspraken in gang gezet, en zal zich de komende jaren verder ontwikkelen. De meerjarenafspraken beschouw ik in dat verband niet als een eindpunt, maar als één van de ondersteunende elementen in de door mij voorgestane sturing in de zorg. Instrumenten waarmee de beoogde regionalisering verder vorm wordt gegeven en ondersteund betreffen onder andere de (verdere stappen in de) verzekeraarsbudgettering en de ontwikkeling van de FTTO’s. In de caresector zal het komende half jaar worden uitgetrokken voor het bereiken van een verantwoorde vormgeving van de modernisering van de AWBZ. Daarbij zijn zorgaanbieders, zorgvragers, verzekeraars en overheden betrokken. Een sleutelpositie is weggelegd voor de zorgkantoren, die in deze sector de regierol ten aanzien van de inrichting van de zorg krijgen toebedeeld. </antwoord>
      <antwoord nummer="3">Voor zover van de formulering «resultaatverplichting» de suggestie uit kan gaan dat met de meerjarenafspraken beoogd zou worden in rechte afdwingbare rechten en verplichtingen in het leven te roepen, wat bij niet nakoming tot juridische stappen zou kunnen leiden, wil ik deze suggestie wegnemen. Een dergelijke constellatie acht ik, zo deze al technisch en juridisch uitvoerbaar en inpasbaar is, niet passend bij de bestuurlijke verhoudingen die ik in relatie met het veld in zijn algemeenheid, en in het bijzonder bij de meerjarenafspraken nastreef. Daarin zijn nu juist gezamenlijk gedragen verantwoordelijkheid en inspanning onontbeerlijke elementen teneinde de nagestreefde doelen te bereiken, en niet zozeer een contractueel afgedwongen overheidsregulering. Dat neemt niet weg dat het in ontwikkeling zijnde systeem van meerjarenafspraken in mijn ogen een voldoende zakelijk karakter heeft. Het «voor wat hoort wat» principe ligt er immers aan ten grondslag. De mate waarin in enig jaar resultaten overeenkomstig de afspraken zijn geboekt zal in dat verband mede bepalend zijn voor de verdere toedeling van intensiveringsmiddelen. In die zin zou gesproken kunnen worden van een beloningssysteem, waarbij ik wil aantekenen dat ik die aanduiding op zichzelf minder passend acht. </antwoord>
      <antwoord nummer="4">De meerjarenafspraken worden in fasen ontwikkeld. In de eerste fase, die wordt afgesloten met «najaarsakkoorden» worden voor de jaren 2000–2002 afspraken op hoofdlijnen gemaakt. Voor 1999 worden concrete afspraken gemaakt over de besteding van de intensiveringsgelden, teneinde de besteding van de middelen 1999 niet afhankelijk te maken van het volledig uitgekristalliseerd zijn van de meerjarensystematiek. Parallel aan de ontwikkeling en totstandkoming van de meerjarenafspraken zelf, wordt gewerkt aan de bij deze afspraken behorende informatievoorziening. Deze ontwikkeling zal zich steeds afspelen in het spanningsveld tussen wat op het gebied van de informatievoorziening en transparantie op organisatorisch en technisch gebied mogelijk is, en de wenselijkheid van een voortvarende en doeltreffende en doelmatige inzet van de middelen. Dat laat onverlet dat met de meerjarenafspraken, zoals die nu in eerste instantie worden vastgelegd in najaarsakkoorden, een groot aantal initiatieven en ontwikkelingen op het terrein van de informatievoorziening in gang is gezet dan wel wordt doorgezet. Gegeven de overeenstemming die met het veld bestaat over de noodzaak van toetsbaarheid van afspraken en adequate (verantwoordings)informatie, blijkend uit zowel het overleg dat ik de afgelopen maanden heb gevoerd als uit de afspraken die thans in de najaarsakkoorden zijn vastgelegd, heb ik er voldoende vertrouwen in dat op dit terrein partijen zich tot al het mogelijke zullen inspannen om de gewenste resultaten te bereiken. </antwoord>
      <antwoord nummer="5">Indien met volledige transparantie wordt bedoeld dat elke gewenste informatievraag op elk gewenst moment beantwoord dient te kunnen worden alvorens bevoegdheden verantwoord kunnen worden overgeheveld, dan ben ik het met die stelling niet eens. Bij elke voorgenomen overheveling of aanpassing van bevoegdheden wordt idealiter betrokken aan welke informatie-voorwaarden voldaan dient te worden. Daarbij is mede bepalend welke de verantwoordelijkheden van de onderscheiden actoren zijn en binnen welk sturingsmodel zij geacht worden deze verantwoordelijkheden waar te maken. In de bestuurlijke organisatie van de zorg zoals wij die in Nederland kennen, past nu eenmaal niet dat de minister op elk moment alles van iedereen in de sector weet. Ik wil dan ook liever spreken van «transparantie op maat». Er is wel een relatie tussen de mate van handelingsvrijheid die – gegeven bestaande verantwoordelijkheden – kan worden gegeven, en de kwaliteit van de informatie waarmee over de benutting van die vrijheid wordt gerapporteerd. </antwoord>
      <noten afkomstig="antwoord"/>
   </antwoorden>
</kvr>
