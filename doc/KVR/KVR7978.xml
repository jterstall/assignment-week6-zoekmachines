<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Sociale Zaken en Werkgelegenheid over ongelukken in de bouw. (Ingezonden 25 september 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7978
</item>
         <item attribuut="Inhoud">Vragen gaan in op de niet optimale registratie van ongevallen, met name in de bouw, en oo initiatieven om de ongevallenregistratie in de bouw te verbeteren.</item>
         <item attribuut="Rubriek">Arbeid (Arbeidsbescherming) Bouw (Algemeen)</item>
         <item attribuut="Trefwoorden">Arbeidsbescherming Bouwnijverheid</item>
         <item attribuut="Vindplaats">Kamervragen met antwoord 1998-1999, nr. 155, Tweede Kamer</item>
         <item attribuut="Vraagnr_bij_indiening">2989900780</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">1998-10-13</item>
         <item attribuut="Datum_indiening">1998-09-25</item>
         <item attribuut="Document-id">KVR7978</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="315" allpagenumbers="315 316" vetnummer="2989900780" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7978" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="155" onderwerp="" indiendatum="1998-09-25">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="1998-10-13">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de berichtgeving over (dodelijke) ongelukken in de bouw? <voetnoot nummer="1"/>
      </vraag>
      <vraag nummer="2">Bent u het met de Bouw- en Houtbond FNV eens dat de registratie van ongevallen, met name in de bouw, niet optimaal is nu ongevallen met uitzendkrachten, schoonmakers, agrarische loonwerkers en zelfstandigen zonder personeel niet worden geregistreerd? </vraag>
      <vraag nummer="3" voetnoot="2">Wat is uw mening over het initiatief van de Stichting Arbouw <voetnoot nummer="2"/>om te komen tot een betere registratie van de ongevallen in de bouw? Kan naar uw mening de voorgestelde methode van registratie worden uitgebreid tot andere sectoren? </vraag>
      <vraag nummer="4">Moet de meldingsplicht van art. 9 lid 1 Arbeidsomstighedenwet niet worden uitgebreid in die zin dat ook voor de in vraag 1 genoemde categorieën een meldingsplicht gaat gelden en doordat ook verkeersongevallen in werktijd en ongevallen waarbij het slachtoffer later overlijdt geregistreerd gaan worden? </vraag>
      <vraag nummer="5" voetnoot="3">Wordt volgend jaar de inzet van de Arbeidsinspectie verminderd? Zo ja, hoe verhoudt dat plan zich met uw antwoord op vraag 6 van het lid Marijnissen van 8 mei 1998? <voetnoot nummer="3"/>
      </vraag>
      <vraag nummer="6">Bent u van mening dat er sprake is van tekortschieten van alle betrokkenen – te weten de overheid, sociale partners en deskundigen in de bedrijfstak bouw – waar het betreft de preventie van bedrijfsongevallen? Zo ja, bent u bereid een onderzoek te verrichten naar de oorzaken daarvan? </vraag>
      <noten afkomstig="vraag">
         <noot nummer="1"/>
         <noot nummer="1" datum="1998-09-22" bron="Rapport Bouw- en Houtbond FNV van 22 september jl. . Trouw, 23 september jl. Haagse Courant" titel="Nul is genoeg">Rapport Bouw-en Houtbond FNV van 22 september jl. «Nul is genoeg». Trouw, 23 september jl. Haagse Courant, 22 september 1998</noot>
         <noot nummer="2" datum="1998-09-4" bron="Cobouw">Cobouw, 4 september 1998</noot>
         <noot nummer="3" documenttype="Kamervragen" documentnummer="1392" documentjaargang="1997-1998">Aanhangsel Handelingen, nr. 1392, vergaderjaar 1997–1998.</noot>
      </noten>
   </vragen>
   <antwoorden aantal="6">
      <antwoord nummer="1">Ja, de berichtgeving waar u op doelt is mij bekend. </antwoord>
      <antwoord nummer="2">Overeenkomstig artikel 9 van de Arbeidsomstandighedenwet moeten werkgevers ernstige en dodelijke ongevallen die hun werknemers overkomen melden bij de Arbeidsinspectie. Alle gemelde ongevallen worden geregistreerd. Bij de presentatie van ongevalsgegevens naar bedrijfstak wordt een ongeval ingedeeld bij de bedrijfstak tot welke het bedrijf, waarbij het slachtoffer werkt, behoort. Zo worden ongevallen met uitzendkrachten en schoonmakers wel gerubriceerd, zij het onder de bedrijfstak zakelijke dienstverlening. Zelfstandigen zonder personeel (Zzp-ers) worden geregistreerd voorzover melding plaatsvmdt. </antwoord>
      <antwoord nummer="3">De in de Cobouw van 4 september gedane voorstellen tot verbetering van de registratie sluiten nauw aan bij de door mij, in de antwoorden op Kamervragen van 8 mei jl. van de heer Marijnissen, genoemde activiteiten. Mijn departement heeft reeds eerder het initiatief genomen om de Enquête Beroeps Bevolking (EBB, van het CBS) uit te breiden met vragen over ongevallen en is nauw betrokken bij de ontwikkeling van de bedrijfsmodules in het Letsel Informatie Systeem (LIS, van de Stichting Consument en Veiligheid) en in het Permanent Onderzoek Leef Situatie (POLS, van het CBS). </antwoord>
      <antwoord nummer="4">Alle werkgevers zijn reeds verplicht ernstige ongevallen met alle categorieën werknemers te melden. Ook verkeersongevallen die in werktijd geschieden en ongevallen waarbij het slachtoffer later overlijdt, worden na melding geregistreerd. </antwoord>
      <antwoord nummer="5">Zowel in mijn beantwoording van uw vragen van 16 juli 1998 als in de beantwoording van de vragen van het lid Marijnissen van mei 1998, heb ik ten aanzien van de inzet van de Arbeidsinspectie reeds vermeld: «De afgelopen jaren was de inspectieaandacht van de Arbeidsinspectie in de bouw en in de industrie reeds aanzienlijk hoger dan in andere sectoren. (...) In de planning voor 1999 zal de inspectiedruk nog enigszins worden verhoogd». Ik zie geen reden van dit voornemen af te zien. </antwoord>
      <antwoord nummer="6">Het vóórkomen van ernstige arbeidsongevallen en arbeidsongevallen met dodelijke afloop is een uiting van een blijkbaar tekortschietende veiligheidssituatie op de werkplek. Verbetering hiervan vraagt een grote inspanning van de bedrijven en de bedrijfstak, gericht op preventie. Ik zal mij met betrokkenen verstaan om te bespreken hoe dit kan worden vormgegeven. De bestaande en specifiek op preventie gerichte wetgeving (Arbobesluit, hoofdstuk 2, afdeling 5, Bouwplaatsen) wordt, zoals uit een door mijn ambtsvoorganger in 1997 uitgevoerd onderzoek blijkt, onvoldoende nageleefd. De inspanning van alle betrokkenen dient erop gericht te zijn om aan deze situatie een einde te maken. De inzet van de Arbeidsinspectie zal met name daarop gericht zijn. Wat betreft het verrichten van onderzoek heb ik reeds in mijn antwoord op de eerder aangehaalde vragen van het lid Marijnissen gemeld de achtergronden en frequentie van ongevallen aan een nader onderzoek te onderwerpen. De tijdsplanning van het externe onderzoek is daarbij aangegeven. Het interne dossieronderzoek is gaande. </antwoord>
      <noten afkomstig="antwoord"/>
   </antwoorden>
</kvr>
