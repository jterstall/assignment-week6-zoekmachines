<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Laan (D66) aan de minister van Buitenlandse Zaken over het EU-Israël actieplan. (Ingezonden 18 juli 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23627
</item>
         <item attribuut="Inhoud">Vragen over de 'illegale situatie', ontstaan door de bouw door Israël van een muur in bezet gebied. Het EU-Israël Actieplan verwijst hier niet naar en ook wordt geen speciale werkgroep voor mensenrechten opgericht. Deze vragen dienen ter aanvulling op eerdere vragen ter zaken van het Tweede-Kamerlid Koenders, ingezonden 15 juli 2005.</item>
         <item attribuut="Rubriek">Internationale betrekkingen (Europese Unie) Staats- en bestuursrecht (Grondrechten) Veiligheidsbeleid en defensie (Oorlogen en conflicten)</item>
         <item attribuut="Trefwoorden">EU Israël Mensenrechten Palestijnen</item>
         <item attribuut="Vindplaats">Kamervragen met antwoord 2004-2005, nr. 2189, Tweede Kamer</item>
         <item attribuut="Vraagnr_bij_indiening">2040518450</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Van der Laan</persoon>
         </item>
         <item attribuut="Datum_reaktie">2005-08-19</item>
         <item attribuut="Datum_indiening">2005-07-18</item>
         <item attribuut="Document-id">KVR23627</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4369" allpagenumbers="4369 4370" vetnummer="2040518450" code="0405tkkvr2189" lopendefooter="Tweede Kamer, vergaderjaar 2004–2005, Aanhangsel" filenaam="KVR23627" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2189" onderwerp="" indiendatum="2005-07-18">
         <vrager partij="D66" oorsprong="parlement">Van der Laan</vrager>
         <vraagt-aan>(D66) aan de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2005-08-19">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hoe verklaart u dat het EU-Israël actieplan niet verwijst naar de «illegale situatie», zoals verwoord in AVVN-resolutie ES-10/15 van 2 augustus 2004, die is ontstaan door de bouw van de muur in bezet gebied en ander illegaal beleid van Israël, waaronder het nederzettingenbeleid? </vraag>
      <vraag nummer="2" voetnoot="1">Herinnert u zich uw brief, 23 augustus 2004 over de stand van zaken met betrekking tot de mensenrechten in landen met een EU-associatieakkoord, waarin u schrijft dat «afspraken over respect voor de mensenrechten» een belangrijk onderdeel zijn van de prioriteiten voor samenwerking met landen waarmee in het kader van het Europese Nabuurschapbeleid actieplannen zijn vastgesteld? <voetnoot nummer="1"/>Hoe verklaart u in het licht van dit standpunt dat het beëindigen van de «illegale situatie» die is ontstaan door de bouw van de muur en de nederzettingen en van de mensenrechtenschendingen die daardoor zijn en worden veroorzaakt niet behoort tot de prioriteiten die in samenspraak met Israël zijn gedefinieerd? </vraag>
      <vraag nummer="3" voetnoot="2">Herinnert u zich uw uitspraak in bovengenoemde brief, 23 augustus 2004 dat de Nederlandse regering altijd in Europees verband heeft gepleit voor de «oprichting van speciale werkgroepen voor mensenrechten en democratisering» waarin «op systematische wijze behandeling van en rapportage over deze onderwerpen plaats kan vinden»? <voetnoot nummer="2"/>Kunt u de Kamer beargumenteerd aangeven in hoeverre in de bilaterale relatie met Israël thans de voorwaarden aanwezig zijn voor een dergelijke behandeling en rapportage? </vraag>
      <vraag nummer="4">Is het waar dat onder het EU-Israël actieplan geen speciale werkgroep voor mensenrechten is of wordt opgericht, terwijl die onder de actieplannen met bijvoorbeeld Tunesië en Algerije wel is of wordt opgericht? Zo ja, hoe verklaart u dat de Nederlandse regering, tijdens de onderhandelingen met Israël over het actieplan, heeft ingestemd met een uitkomst waarin geen speciale werkgroep voor mensenrechten wordt opgericht? Bent u bereid aan te dringen op de oprichting van een dergelijke werkgroep in de nabije toekomst? </vraag>
      <vraag nummer="5">Beschikt de EU thans over de mogelijkheid om de uitvoering van het EU-Israël actieplan op te schorten, indien de illegale situatie die is ontstaan door de bouw van de muur en de nederzettingen en de mensenrechtenschendingen die daardoor zijn en worden veroorzaakt op korte termijn niet wordt beëindigd? Kunt u uw antwoord toelichten? </vraag>
      <vraag nummer="6">Is de Nederlandse regering, indien Israël in gebreke blijft bij de uitvoering van haar internationaal juridische verplichtingen zoals genoemd in de uitspraak van het Internationale Hof van Justitie van 9 juli 2004 en de resolutie van de AVVN van 2 augustus 2004, bereid de feitelijke toekenning van voordelen voor Israël die voortvloeit uit de uitvoering van het EU-Israël actieplan in te zetten als een instrument om de mensenrechtensituatie in de door Israël bezette gebieden inclusief Oost-Jeruzalem, effectief en significant te verbeteren? Kunt u uw antwoord toelichten? </vraag>
      <noten afkomstig="vraag">
         <noot nummer="1">Bijlage bij Kamerstuk 27 918, nr. 11, blz. 3</noot>
         <noot nummer="2">Ibid</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Koenders (PvdA), ingezonden 15 juli 2005, (vraagnummer 2040518320). </toelichting>
   <antwoorden aantal="3">
      <antwoord nummer="1 t/m 4">Het EU-Israël Actieplan is totstandgekomen in onderhandelingen tussen Israël en de Europese Unie. Om deze onderhandelingen met succes af te kunnen ronden, dienden beide partijen met het eindresultaat te kunnen instemmen. De Israëlische regering wenste niet in te stemmen met een expliciete verwijzing naar de afscheidingsbarrière in het Actieplan. De Israëlische regering was evenmin akkoord met de instelling van een apart sub-comité inzake democratie en mensenrechten. Overigens is tot dusverre alleen met Jordanië een sub-comité inzake democratie en mensenrechten overeengekomen. De onderhandelingen met Tunesië en Marokko terzake zijn nog gaande, de onderhandelingen met Algerije zijn nog niet begonnen. Nederland heeft, net als de overige EU-landen, ingestemd met de tekst van het Actieplan voor Israël omdat de regering van oordeel is dat zowel de kwestie van de afscheidingsbarrière als mensenrechten-kwesties (zoals aangegeven op blz. 3 van mijn brief van 23 augustus 2004, Bijlage bij Kamerstuk 27 918, nr. 11), in het kader van de implementatie van het Actieplan met Israël op voldoende wijze aan bod kunnen komen. Het Actieplan bevat daartoe genoeg aanknopingspunten. In het kader van het Actieplan komt de discussie over bovengenoemde onderwerpen in de eerste plaats aan de orde in het sub-comité dat gewijd zal zijn aan de politieke dialoog. Bijkomend voordeel is dat op deze wijze in het kader van het Actieplan met Israël ook de mensenrechtensituatie in de bezette Palestijnse Gebieden aan de orde kan komen. </antwoord>
      <antwoord nummer="5">Anders dan de Associatieverdragen die de status hebben van een internationaal verdrag, hebben de Actieplannen die in het kader van het Europees Nabuurschapsbeleid zijn overeengekomen een politiek karakter. Indien de situatie daartoe aanleiding zou geven dan kan de Europese Unie op elk gewenst moment het politieke besluit nemen de uitvoering van een Actieplan op te schorten. </antwoord>
      <antwoord nummer="6">Voor de positie van de regering inzake de Israëlische afscheidingsbarrière verwijs ik u ondermeer graag naar de komende antwoorden op de vragen terzake van het lid Koenders (ingezonden 15 juli 2005, kenmerk 2040518320). De regering is voorts van oordeel dat de kwestie van de afscheidingsbarrière niet afzonderlijk, maar in de bredere context van het conflict tussen Israël en de Palestijnen bezien moet worden. Een duurzame oplossing van dat conflict dient langs politieke weg tot stand te komen. De EU en Nederland ondersteunen en faciliteren dit politieke proces en spreken beide partijen waar nodig aan op door hen voorgenomen of ondernomen acties die een duurzame vredesregeling in gevaar kunnen brengen. Maatregelen zoals gesuggereerd in bovenstaande vraag tegen één of beide partijen zouden de constructieve rol van de EU en/of Nederland in het proces kunnen ondermijnen en zijn daarom niet aan de orde. </antwoord>
      <noten afkomstig="antwoord"/>
   </antwoorden>
</kvr>
