<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Sociale Zaken en Werkgelegenheid over grootschalig ontslag van zieke werknemers. (Ingezonden 11 januari 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27225
</item>
         <item attribuut="Inhoud">Vragen naar aanleiding van een bericht in De Telegraaf van 9 januari 2007 dat meer dan de helft van degenen die voor 35% of minder arbeidsongeschikt zijn bevonden, na twee jaar geen baan meer heeft. Vragensteller verzoekt de minister werkgevers aan te spreken op hun maatschappelijke verantwoordelijkheid om mensen met een (gedeeltelijke) arbeidshandicap in dienst te nemen of te houden.</item>
         <item attribuut="Rubriek">Arbeid (Werknemers) Gezondheidszorg (Patiënten) Inkomen en rechtspositie (Ontslagen)</item>
         <item attribuut="Trefwoorden">Arbeidsongeschiktheid Gehandicapte werknemers Ontslagen</item>
         <item attribuut="Vindplaats">Kamervragen met antwoord 2006-2007, nr. 729, Tweede Kamer</item>
         <item attribuut="Vraagnr_bij_indiening">2060705380</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2007-02-06</item>
         <item attribuut="Datum_indiening">2007-01-11</item>
         <item attribuut="Document-id">KVR27225</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1569" allpagenumbers="1569 1570" vetnummer="2060705380" code="0607tkkvr729" lopendefooter="Tweede Kamer, vergaderjaar 2006–2007, Aanhangsel" filenaam="KVR27225" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="729" onderwerp="" indiendatum="2007-01-11">
         <vrager partij="SP" oorsprong="parlement">De Wit</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2007-02-6">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Wat is uw reactie op het bericht dat meer dan de helft van de mensen die voor 35 procent of minder arbeidsongeschikt zijn bevonden, na twee jaar ziekte geen baan meer heeft? <voetnoot nummer="1"/>
      </vraag>
      <vraag nummer="2">Vindt u het aanvaardbaar dat 62 procent van deze groep mensen is ontslagen? Zo ja waarom? Zo neen, welke maatregelen gaat u treffen? </vraag>
      <vraag nummer="3">Hoe verklaart u dat van de ontslagen gedeeltelijk arbeidsongeschikte werknemers meer dan de helft aangeeft dat zij het werk wel hadden kunnen hervatten terwijl toch een ontslagvergunning is verleend? </vraag>
      <vraag nummer="4">Deelt u de mening van het CNV dat dit de signalen bevestigt dat werkgevers steeds vaker af willen van werknemers die gedeeltelijk arbeidsongeschikt zijn? Zo ja, vindt u dit aanvaardbaar? Zo neen, waarom deelt u deze mening niet? </vraag>
      <vraag nummer="5">Hoe verhoudt het grote aantal ontslagen zich met 300.000 onvervulbare vacatures? </vraag>
      <vraag nummer="6">Wat is uw oordeel over de hoogte van het percentage van 35 als grens om te bepalen of iemand arbeidsongeschikt is, nu blijkt dat deze mensen die wettelijk arbeidsgeschikt zijn feitelijk door werkgevers als onvoldoende arbeidsgeschikt worden beschouwd? </vraag>
      <vraag nummer="7">Deelt u de mening van de voorzitter van de CNV vakcentrale dat de overheid en werkgevers zich meer moeten inzetten voor het aan het werk houden van de kwetsbare groep gedeeltelijk arbeidsongeschikte werknemers? Zo ja, welke taak ziet u als overheid en welke taak dicht u de werkgevers toe? Zo neen, waarom deelt u deze mening niet? </vraag>
      <vraag nummer="8">Bent u bereid om werkgevers aan te spreken op hun maatschappelijke verantwoordelijkheid om mensen met een (gedeeltelijke) arbeidshandicap in dienst te nemen én te houden en hen zo nodig hierbij te steunen? Zo ja, hoe en op welke termijn? Zo neen, waarom niet? </vraag>
      <vraag nummer="9">Deelt u de mening dat indien werkgevers niet bereid zijn hun maatschappelijke verantwoordelijkheid te nemen, de conclusie moet zijn dat het percentage van 35 te hoog is en de wet op dit punt aangepast dient te worden om zodoende werknemers beter te beschermen? Zo neen, waarom niet en hoe wilt u bewerkstelligen dat werkgevers wel hun maatschappelijke verantwoordelijkheid nemen? </vraag>
      <noten afkomstig="vraag">
         <noot nummer="1" datum="2007-01-9" bron=", De Telegraaf" titel="Grootschalig ontslag zieke werknemers">«Grootschalig ontslag zieke werknemers», De Telegraaf, 9 januari 2007</noot>
      </noten>
   </vragen>
   <antwoorden aantal="8">
      <antwoord nummer="1">Zie het antwoord op vraag 4. </antwoord>
      <antwoord nummer="2">Werkgevers en werknemers zijn zelf verantwoordelijk voor re-integratie van zieke werknemers en van werknemers die minder dan 35% arbeidsongeschikt zijn bevonden. De beleidsconclusies van de Stichting van de Arbeid naar aanleiding van de uitkomsten van het onderzoek laten zien dat de partijen vertegenwoordigd in de Stichting van de Arbeid deze verantwoordelijkheid serieus oppakken door bijvoorbeeld uitvoering van de gemaakte afspraken op ondernemingsniveau of op sectoraal niveau te bevorderen, door goede voorbeelden over re-integratie te verspreiden en door in vervolgonderzoek te monitoren of dit ook daadwerkelijk gebeurt. </antwoord>
      <antwoord nummer="3">Een ontslagvergunning wordt pas verleend als het UWV tot het oordeel is gekomen, dat de werkgever voldoende re-integratie-inspanningen heeft gepleegd. Als dat het geval is, kan door de werkgever een ontslagvergunning worden aangevraagd. Als een werknemer in de daaropvolgende ontslagprocedure inhoudelijk verweer voert, wordt door CWI advies gevraagd aan het UWV. Als het UWV vervolgens in zijn advies concludeert dat de werkgever redelijkerwijs geen mogelijkheden heeft om de werknemer (binnen 26 weken en al dan niet door middel van scholing) aan het werk te helpen, dan zal in de regel een ontslagvergunning worden verleend. Het is dan ook onduidelijk waarop de door tussenkomst van CWI ontslagen werknemers baseren dat zij het werk wel hadden kunnen hervatten. </antwoord>
      <antwoord nummer="4">Werkgevers en werknemers hebben in de SER, in het Sociaal Akkoord van 2004 en bij de Werktop in 2005 afgesproken, gezamenlijk de verantwoordelijkheid te willen dragen voor re-integratie van werknemers die minder dan 35 procent arbeidsongeschikt zijn. Het is goed dat zij monitoren of in de praktijk aan deze afspraken gevolg wordt gegeven. Het «Onderzoek naar de re-integratie van werknemers die minder dan 35% arbeidsongeschikt zijn» van de Stichting van de Arbeid laat zien dat re-integratie van werknemers en werkgevers «commitment» vraagt, de wens om het tot een succes te maken. Bijna de helft van de mensen die minder dan 35 procent arbeidsongeschikt is, is met succes gere-integreerd. Het rapport geeft aan dat er nog flinke winst is te halen. Ik stel vast dat de Stichting van de Arbeid laat zien dat ze serieus werk willen maken van de re-integratie van werknemers die minder dan 35 procent arbeidsongeschikt zijn. Zoals de Stichting van de Arbeid zelf ook aangeeft lijkt vooral meer samenwerking tussen werkgevers en werknemers én tussen werkgevers onderling zeer lonend te kunnen zijn. Dat kan gebeuren via bijvoorbeeld CAO-afspraken (zoals bijvoorbeeld KLM) of door afspraken te maken met re-integratiebedrijven bijvoorbeeld over het detacheren van werknemers die minder dan 35 procent arbeidsongeschikt zijn. </antwoord>
      <antwoord nummer="5">Het rappoort van de Stichting van de Arbeid laat zien dat re-integratie van de groep mensen, die minder dan 35 procent arbeidsongeschikt is, mogelijk is, maar ook dat hier nog veel winst te boeken is. Juist in een aantrekkende economie liggen kansen om deze groep aan het werk te krijgen. Het is daarom terecht dat de in de Stichting van de Arbeid vertegenwoordigde partijen in de beleidsconclusies naar aanleiding van het rapport benadrukken hun verantwoordelijkheid actief in te vullen. </antwoord>
      <antwoord nummer="6">De ondergrens om in aanmerking te komen voor een uitkering op grond van de Wet werk en inkomen naar arbeidsvermogen (Wet WIA) is op voorstel van de werkgevers- en werknemersorganisaties op 35% gesteld. Ik deel hun mening dat de verantwoordelijkheid voor de inkomensbescherming én re-integratie van werknemers die minder dan 35% arbeidsongeschikt zijn, primair bij de arbeidsorganisatie ligt. Op dat niveau kunnen immers maatwerkoplossingen worden gevonden. De ondergrens van 35% heeft tot nieuwe initiatieven geleid om deze groep voor het arbeidsproces te behouden. Het is echter te vroeg om definitieve conclusies te trekken. De Wet WIA is immers pas betrekkelijk kort geleden in werking getreden. De sociale partners op decentraal niveau hebben nog maar één jaar de tijd gehad om geschikte re-integratiemaatregelen te treffen voor deze groep werknemers. De Stichting van de Arbeid geeft in de beleidsconclusies bij het onderzoek aan dat de centrale organisaties van werkgevers en werknemers zich zullen blijven inzetten voor het uitvoeren van de eerder gedane aanbevelingen om voor werknemers met lichte beperkingen op het niveau van de arbeidsorganisatie tot maatwerkoplossingen te komen. Daarbij kunnen succesvolle initiatieven als voorbeeld dienen. Zo laten de onlangs bij KLM gemaakte afspraken zien dat werkgevers en werknemers daar zeer goed toe in staat zijn. Het is daarom goed dat de Stichting van de Arbeid aangeeft goede voorbeelden te verzamelen en de respectieve achterbannen hierover te informeren. </antwoord>
      <antwoord nummer="7 en 8">Zie het antwoord op vraag 2. </antwoord>
      <antwoord nummer="9">Zie het antwoord op vraag 6. </antwoord>
      <noten afkomstig="antwoord"/>
   </antwoorden>
</kvr>
