<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Noorman-den Uyl en Samson (beiden PvdA) aan de ministers van Sociale Zaken en Werkgelegenheid en van Volkshuisvesting, Ruimtelijke Ordening en Milieubeheer over de vakbekwaamheidseisen voor afvalverzamelen en de Bbz-regeling. (Ingezonden 22 september 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21390
</item>
         <item attribuut="Inhoud">De vragen betreffen met name kleine bedrijfjes die zich bezighouden met het inzamelen van oud ijzer. Hoe verhoudt zich de toepassing van het Besluit inzamelen afvalstoffen met het Besluit bijstandsverlening zelfstandigen?</item>
         <item attribuut="Rubriek">Milieu (Afvalstoffen) Milieu (Afvalverwerking)</item>
         <item attribuut="Trefwoorden">Afvalstoffen Afvalverwerking Vergunningen</item>
         <item attribuut="Vindplaats">Kamervragen met antwoord 2004-2005, nr. 180, Tweede Kamer</item>
         <item attribuut="Vraagnr_bij_indiening">2040500270</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Noorman-den Uyl</persoon>
            <persoon partij="PvdA">Samson</persoon>
         </item>
         <item attribuut="Datum_reaktie">2004-10-19</item>
         <item attribuut="Datum_indiening">2004-09-22</item>
         <item attribuut="Document-id">KVR21390</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="377" allpagenumbers="377 378" vetnummer="2040500270" code="0405tkkvr180" lopendefooter="Tweede Kamer, vergaderjaar 2004–2005, Aanhangsel" filenaam="KVR21390" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="180" onderwerp="" indiendatum="2004-09-22">
         <vrager partij="PvdA" oorsprong="parlement">Noorman-den Uyl</vrager>
         <vrager partij="PvdA" oorsprong="parlement">Samson</vrager>
         <vraagt-aan>de ministers van Sociale Zaken en Werkgelegenheid en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-10-19">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de regeling <voetnoot nummer="1"/>die inzamelaars van oud ijzer verplicht voor 1 augustus 2004 een vergunning aan te vragen voor hun activiteiten, waarbij hen tevens de verplichting wordt opgelegd om over een vermogen van € 18.000 risicodragend kapitaal te beschikken? </vraag>
      <vraag nummer="2">Is het u bekend dat een aantal verzamelaars van oud ijzer hun bedrijfje via het Besluit bijstandsverlening zelfstandigen (Bbz-regeling) hebben opgestart en dat deze vermogenseis de voortzetting van hun bedrijf onmogelijk maakt omdat de Bbz-regeling bij dat vermogen niet toepasbaar is? </vraag>
      <vraag nummer="3">Acht u de huidige kleinschalige inzamelingsbedrijfjes van belang en bent u bereid voorwaarden te scheppen om met behulp van de Bbz-regeling gestarte bedrijfjes te continueren? </vraag>
      <vraag nummer="4">Bent u bereid om via een aanpassing van de Bbz-regeling het continueren van een inzamelingsbedrijfje mogelijk te maken door bijvoorbeeld een hardheidsclausule in de regeling voor de kredietwaardigheidseis op te nemen en het behalen van het vereiste vakbekwaamheidsdiploma onderdeel van de starterregeling te maken met een bijbehorende onkostenvergoeding? </vraag>
      <vraag nummer="5">Is het u bekend dat een gemeente als Emmen een totaal Bbz-krediet heeft verstrekt van € 67 100 aan vier oudijzerverzamelaars en dat bij de beëindiging van deze bedrijfjes vanwege een plotselinge wijziging van regelgeving dit volledige bedrag een verliespost voor deze gemeente is? </vraag>
      <vraag nummer="6">Is het u bekend dat de informatie over de gewijzigde regeling niet of onvoldoende gecommuniceerd is, dat het ministerie van Sociale Zaken en Werkgelegenheid (SZW) eind juli 2004 aangaf niet bekend te zijn met deze regeling en dat er geen overleg over is geweest tussen de ministeries van Volkshuisvesting, Ruimtelijke Ordening en Milieubeheer en van SZW? </vraag>
      <vraag nummer="7">Is het u bekend dat er verschil van mening is over de vraag of een oudijzerverzamelaar onder deze regeling valt? </vraag>
      <vraag nummer="8">Bent u bereid op zeer korte termijn de Tweede Kamer te antwoorden, gezien de bedrijfsrisico’s die thans aanwezig zijn? </vraag>
      <noten afkomstig="vraag">
         <noot nummer="1" datum="2004-03-19" bron="Besluit van 10 maart 2004: Besluit inzamelen afvalstoffen. Staatsblad 127">Besluit van 10 maart 2004: Besluit inzamelen afvalstoffen. Staatsblad 127, 19 maart 2004</noot>
      </noten>
   </vragen>
   <antwoorden aantal="7">
      <antwoord nummer="1">Ja. Op 1 mei jl. is het Besluit inzamelen afvalstoffen en de daaraan gekoppelde Regeling inzamelaars, vervoerders, handelaars en bemiddelaars van afvalstoffen in werking getreden. Deze regeling vervangt twaalf provinciale regelingen voor de registratie van inzamelaars van afvalstoffen. De regeling houdt geen vergunningaanvraag in, maar een in Europees kader voorgeschreven registratieverplichting. Inzamelaars, vervoerders, handelaars en bemiddelaars van bedrijfsafvalstoffen en gevaarlijke afvalstoffen kunnen hun praktijk uitoefenen wanneer zij vermeld staan op een landelijke lijst. Voor vermelding op de lijst moet aan drie eisen worden voldaan waaronder de kredietwaardigheidseis van € 18.000 risicodragend kapitaal in eigen vermogen. </antwoord>
      <antwoord nummer="2">De gemeente Emmen heeft aangegeven dat de kredietwaardigheidseis van € 18.000 in bovengenoemde milieuwet- en regelgeving de voortzetting van het bedrijf zou kunnen belemmeren van een aantal inzamelaars die eerder zijn gestart via de Bbz-regeling. </antwoord>
      <antwoord nummer="3 en 4">Indien de overstap van een uitkeringssituatie naar zelfstandig ondernemerschap via de Bbz-regeling kan worden bereikt, strookt dat met de beleidsdoelstellingen van dit kabinet. Het is echter niet de bedoeling van de Bbz-regeling dat niet hoeft te worden voldaan aan aangescherpte wet- en regelgeving elders, in dit geval op het terrein van milieu. Om deze reden is ook een hardheidsclausule in de Bbz-regeling niet aan de orde. Wel kan iemand met algemene bijstand die als inzamelaar van oud ijzer een zelfstandige onderneming wil beginnen, door de gemeenten worden ondersteund bij het behalen van de vakbekwaamheidsvereisten. </antwoord>
      <antwoord nummer="5">De gemeente Emmen heeft aan de vier oudijzerverzamelaars via de Bbz-regeling geldleningen verstrekt ter hoogte van € 67 100 welke dienen te worden terugbetaald. De Bbz-regeling is slechts voor 25% gebudgetteerd. Het risico van de gemeente Emmen kan daarom per saldo nooit meer zijn dan 25% van het deel van de leningen dat niet wordt terugbetaald. </antwoord>
      <antwoord nummer="6">De regeling is tot stand gekomen na uitgebreid overleg met het afvalbedrijfsleven, waaronder de MRF (Metaal Recycling Federatie). Een ontwerp van de regeling is in de Staatscourant op 19 juni 2003 gepubliceerd (Scrt. 2003, 115). Daarnaast is over de nieuwe regeling zo breed mogelijk voorlichting gegeven. Het Besluit inzamelen afvalstoffen en de onderhavige regeling zijn in de normale totstandkomingsprocedure interdepartementaal afgestemd. </antwoord>
      <antwoord nummer="7">Nee. Oud ijzer dat niet afkomstig is van particuliere huishoudens is een bedrijfsafvalstof. Het inzamelen van bedrijfsafvalstoffen valt onder bovenvermelde regeling. </antwoord>
      <antwoord nummer="8">Er is getracht de vragen zorgvuldig en zo spoedig mogelijk te beantwoorden. </antwoord>
      <noten afkomstig="antwoord"/>
   </antwoorden>
</kvr>
