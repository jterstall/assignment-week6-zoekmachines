<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de minister van Justitie over de uitvoering van de 100%-controles op Schiphol. (Ingezonden 16 maart 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25352
</item>
         <item attribuut="Inhoud">Vragen naar aanleiding van het geval van de Surinaamse mevrouw M.M. die na het ondergaan van een bodyscan in het kader van de 100%-controle op Schiphol een miskraam heeft gekregen.</item>
         <item attribuut="Rubriek">Criminaliteit en openbare orde (Drugs)</item>
         <item attribuut="Trefwoorden">Drugsbestrijding Schiphol</item>
         <item attribuut="Vindplaats">Kamervragen met antwoord 2005-2006, nr. 1258, Tweede Kamer</item>
         <item attribuut="Vraagnr_bij_indiening">2050609680</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2006-04-12</item>
         <item attribuut="Datum_indiening">2006-03-16</item>
         <item attribuut="Document-id">KVR25352</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2681" allpagenumbers="2681 2682" vetnummer="2050609680" code="0506tkkvr1258" lopendefooter="Tweede Kamer, vergaderjaar 2005–2006, Aanhangsel" filenaam="KVR25352" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1258" onderwerp="" indiendatum="2006-03-16">
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2006-04-12">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u bekend met de berichtgeving over een Surinaamse vrouw, mevrouw M.M., die na het ondergaan van een zogenoemde 100%-controle op luchthaven Schiphol een miskraam heeft gekregen? </vraag>
      <vraag nummer="2">Is het waar dat van mevrouw M.M. verdachtenfoto’s zijn gemaakt vóórdat was vastgesteld of zij bolletjes had geslikt? Is het tevens waar dat aan mevrouw M.M. is gemeld dat zij op de zwarte lijst van drugskoeriers was geplaatst vóórdat was vastgesteld of zij bolletjes had geslikt? Kunt u toelichten waarom dit is gebeurd? Zijn de verdachtenfoto’s van mevrouw M.M., nu is gebleken dat zij géén bolletjes had geslikt, vernietigd? Is mevrouw M.M., nu is gebleken dat zij géén bolletjes had geslikt, van de zwarte lijst gehaald? Heeft zij of haar advocaat daarvan een schriftelijke bevestiging ontvangen? </vraag>
      <vraag nummer="3" voetnoot="2">Herinnert u zich eerdere Kamervragen over de gang van zaken bij de 100%-controles? <voetnoot nummer="2"/>Bent u bereid om de 100%-controle op Schiphol zó te laten plaatsvinden dat mensen van wie niet onomstotelijk is vastgesteld dat zij bolletjes hebben geslikt, niet als schuldigen behandeld worden? Kunt u toezeggen dat geen verdachtenfoto’s meer zullen worden genomen van personen van wie niet is vastgesteld dat zij zich schuldig hebben gemaakt aan drugssmokkel? Zo neen, waarom niet? </vraag>
      <vraag nummer="4">Is het waar dat sinds de datum van de aangifte, 18 november 2005, inmiddels bijna vier maanden geleden, de advocaat van mevrouw M.M. geen enkele inhoudelijke reactie van het openbaar ministerie heeft ontvangen? Kunt u aangeven of het openbaar ministerie inmiddels de aangifte van zware mishandeling van mevrouw M.M. in behandeling heeft genomen? Is er inmiddels een onderzoek gestart naar de behandeling van mevrouw M.M. tijdens de 100%-controle? Zo neen, waarom niet? Zo ja, wanneer wordt dit onderzoek gestart? </vraag>
      <vraag nummer="5">Onder de verantwoordelijkheid van welk ministerie werkt de verpleegkundige die in het kader van de 100%-controle de bodyscan verricht? Worden of zijn er, voor de duur van het onderzoek naar aanleiding van de aangifte van mevrouw M.M., maatregelen genomen tegen de verpleegkundige die bij mevrouw M.M. de bodyscan heeft uitgevoerd? Zo neen, waarom niet? </vraag>
      <vraag nummer="6">Bestaat er voor zwangere vrouwen die aan de 100%-controle worden onderworpen een speciale procedure? Zo ja, waar bestaat die uit? Welke maatregelen gaat u nemen, vooruitlopend op de uitkomsten van het onderzoek naar de behandeling van mevrouw M.M. op Schiphol, om zwangere vrouwen te beschermen tegen mogelijk schadelijke gevolgen van de bodyscan? </vraag>
      <noten afkomstig="vraag">
         <noot nummer="1" datum="2006-03-14" bron="Het Parool">Het Parool, 14 maart 2006</noot>
         <noot nummer="2" documenttype="Kamervragen" documentnummer="651" documentjaargang="2005-2006">Aanhangsel Handelingen, nr. 651, vergaderjaar 2005–2006.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja, er worden twee foto’s gemaakt. Eén voor de identificatie van betrokkenen tijdens het opsporingsonderzoek en één met de meegevoerde bagage. Deze foto’s worden weer vernietigd, als na onderzoek is vastgesteld dat er geen verdovende middelen zijn ingevoerd. Aan van drugssmokkel verdachte personen wordt een brief overhandigd. In deze brief wordt aangegeven dat er aanwijzingen zijn dat de betrokkene verdovende middelen heeft ingevoerd of daaraan medeplichtig is. Vervolgens wordt ingegaan op de zogenaamde «zwarte lijst» en de registratie van de persoonsgegevens in het Schengen Informatie Systeem. De brief eindigt met de volgende passage: «Mocht overigens na onderzoek blijken dat u geen verdovende middelen heeft ingevoerd of daaraan medeplichtig bent, dan zal de Koninklijke Marechaussee uw naam van de lijst afhalen alsmede uit het Schengen Informatie Systeem.» Overeenkomstig de inhoud van deze brief komen de persoonsgegevens van mevrouw M.M. niet voor op de zwarte lijst en in het SIS. Dit is inmiddels aan de advocaat van mevrouw M.M. meegedeeld. Overigens wordt men niet in het Schengen Informatie Systeem opgenomen dan nadat feitelijk is vastgesteld dat men drugs heeft gesmokkeld. </antwoord>
      <antwoord nummer="3">De 100% controles zijn zo ingericht dat passagiers op basis van bepaalde criteria worden geselecteerd als persoon, waarop een nadere controle dient plaats te vinden. Op basis van deze nadere controle kan worden besloten betrokkene als verdachte aan te merken, waarna overdracht aan Koninklijke Marechaussee plaatsvindt. Het maken van een foto is noodzakelijk voor de identificatie van de aangehouden verdachte tijdens het opsporingsonderzoek en om achteraf te kunnen aantonen welke en hoeveel bagage bij de aanhouding werd meegevoerd en om vast te stellen of dat men gebruik maakt van het paspoort van een ander. </antwoord>
      <antwoord nummer="4">Het Openbaar Ministerie heeft de aangifte direct in behandeling genomen. De Rijksrecherche is verzocht de aangifte te onderzoeken. Dit onderzoek is inmiddels afgerond. De advocaat van mevrouw M.M. is op de hoogte gebracht van de resultaten van dit onderzoek. Op 6 december 2005 was de advocaat overigens reeds op de hoogte gesteld van het feit dat de zaak inhoudelijk in behandeling was genomen. </antwoord>
      <antwoord nummer="5">Deze werkzaamheden worden uitgevoerd onder de verantwoordelijkheid van het Ministerie van Justitie. Het onderzoek door de Rijksrecherche heeft geen aanwijzingen opgeleverd dat mevrouw M.M. hard in de buik is bevoeld of dat zij met kracht in de zij is geduwd. Het hard in de buik of de zij voelen of duwen is voor het scanonderzoek ook niet noodzakelijk. Eventuele geslikte bolletjes worden immers zichtbaar op de röntgenfoto. Om het scanapparaat goed af te stellen wordt wel de plaats van de heup en het schaambeen van de te onderzoeken persoon bepaald middels (licht) voelen. Afhankelijk van het vetweefsel moet bij de ene te scannen persoon iets harder gedrukt worden dan bij de andere om de locatie van schaambeen en heup te bepalen, forse kracht is hiervoor echter geenszins benodigd. In het kader van het onderzoek van de Rijksrecherche is door een geraadpleegde deskundige (gynaecologe) verklaard, dat een lichamelijk onderzoek en het maken van een scan niet leiden tot een miskraam, zelfs als dit hardhandig zou zijn gebeurd. De deskundige ziet geen causaal verband tussen het onderzoek met de scan, het door mevrouw M.M. gestelde duwen en de veronderstelde miskraam. Alleen door een zeer krachtig uitwendig geweld (als voorbeeld wordt onder meer een auto-ongeluk genoemd) zou misschien een miskraam kunnen ontstaan, maar zelfs dat verband is nog nooit wetenschappelijk vastgesteld. De zienswijze van deze gynaecologe wordt bevestigd door een in het kader van het onderzoek geraadpleegde radioloog. Ook hij stelt dat het opwekken van een miskraam door middel van een trauma gepaard moet gaan met een extreem geweld. Volgens de radioloog is er geen sprake van een oorzakelijk verband tussen het ondergane röntgenonderzoek en de mogelijke miskraam. Voorzover ik kan overzien is er professioneel gewerkt en heb ik geen aanwijzingen van onjuist, laat staan strafbaar handelen. Aanleiding voor een strafrechtelijk vervolg van een of meer van de betrokken ambtenaren is er niet. </antwoord>
      <antwoord nummer="6">Ja. Bij het aanbieden van het maken van een scan wordt gevraagd of betrokkene zwanger is. In het vraaggesprek, voorafgaande aan het röntgenonderzoek, wordt speciale aandacht besteed aan eventuele zwangerschapssignalen. Zwangere vrouwen worden niet gescand. Het is hierbij uiteraard wel van belang dat een verdachte meldt dat ze zwanger is. </antwoord>
      <noten afkomstig="antwoord"/>
   </antwoorden>
</kvr>
