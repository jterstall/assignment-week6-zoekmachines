<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dijck en Graus (beiden PVV) aan de staatssecretaris van Financiën over kleine ondernemingen die opnieuw aangifte moeten doen bij de Belastingdienst van hun loongegevens. (Ingezonden 20 augustus 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29664
</item>
         <item attribuut="Inhoud">Vragen naar aanleiding van een bericht in Dagblad de Limburger van 18 augustus 2007 over een brief van de Belastingdienst waarin deze ruim honderdduizend ondernemers dwingt om binnen vier weken opnieuw aangifte te doen van hun loongegevens. Indiener vraagt de minister onder andere de kosten te compenseren die zij hierdoor moeten maken en ervoor te zorgen dat er geen oneigenlijke boetes worden opgelegd.</item>
         <item attribuut="Rubriek">Bedrijfsleven en industrie (Midden- en kleinbedrijf) Belastingen (Belastingdiensten) Belastingen (Loonbelasting)</item>
         <item attribuut="Trefwoorden">Belastingdienst Loonbelasting Midden- en kleinbedrijf</item>
         <item attribuut="Vindplaats">Kamervragen met antwoord 2007-2008, nr. 230, Tweede Kamer</item>
         <item attribuut="Vraagnr_bij_indiening">2060723370</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PVV">Van Dijck</persoon>
            <persoon partij="PVV">Graus</persoon>
         </item>
         <item attribuut="Datum_reaktie">2007-10-10</item>
         <item attribuut="Datum_indiening">2007-08-20</item>
         <item attribuut="Document-id">KVR29664</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="491" allpagenumbers="491 492" vetnummer="2060723370" code="0708tkkvr230" lopendefooter="Tweede Kamer, vergaderjaar 2007–2008, Aanhangsel" filenaam="KVR29664" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="230" onderwerp="" indiendatum="2007-08-20">
         <vrager partij="PVV" oorsprong="parlement">Van Dijck</vrager>
         <vrager partij="PVV" oorsprong="parlement">Graus</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="10 oktober 2007), zie ook Aanhangsel Handelingen nr. 2667, vergaderjaar 2006–2007">
         <antwoorder functie="staatssecretaris" ministerie="Financiën">De Jager</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van het artikel dat de Belastingdienst ruim honderdduizend ondernemers door middel van een brief dwingt binnen 4 weken opnieuw aangifte te doen van hun loongegevens? <voetnoot nummer="1"/>
      </vraag>
      <vraag nummer="2">Deelt u de mening dat het zeer onwenselijk is dat deze ondernemers gedwongen worden extra kosten te maken, en extra tijd te investeren, als gevolg van de problemen die zijn ontstaan bij de Belastingdienst als gevolg van de tekortschietende implementatie van Walvis? </vraag>
      <vraag nummer="3">Deelt u de voorts de mening dat het ontoelaatbaar is dat deze ondernemers hun gegevens opnieuw moeten inleveren binnen een termijn van 4 weken op straffe van een fikse boete, terwijl hen niets te verwijten is? </vraag>
      <vraag nummer="4">Bent u bereid ervoor te zorgen dat ondernemers worden gecompenseerd voor de extra kosten die ze moeten maken om de personeelsgegevens opnieuw aan te leveren? </vraag>
      <vraag nummer="5">Kunt u er ook voor instaan dat er geen oneigenlijke boetes worden uitgedeeld aan ondernemers die deze inlevertermijn niet kunnen waar maken? </vraag>
      <vraag nummer="6">Hoeveel ondernemers hebben een dergelijke brief van de Belastingdienst ontvangen? Bent u bekend met de inhoud van deze brief? Zo ja hebt u ingestemd met de inhoud en de toon van deze brief? </vraag>
      <vraag nummer="7">Kunt u ervoor zorgen dat de problemen rondom Walvis niet worden afgewimpeld op burgers en ondernemingen, maar zo veel en zo snel mogelijk intern worden opgelost? </vraag>
      <noten afkomstig="vraag">
         <noot nummer="1" datum="2007-08-18" bron="Dagblad de Limburger">Dagblad de Limburger, 18 augustus 2007</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De Belastingdienst en UWV hebben de afgelopen maanden grote inspanningen verricht om de benodigde gegevens samen te stellen uit de gegevens die in 2006 maandelijks of per 4 weken zijn aangeleverd. Helaas is dat maar ten dele gelukt. Uw Kamer is hierover de afgelopen maanden regelmatig geïnformeerd. De aan te leveren gegevens zijn nodig voor de Belastingdienst processen zoals voor het definitief vaststellen van de toeslagen over 2006 en het uitbetalen daarvan aan grote groepen mensen. Het was niet wenselijk om grote groepen mensen nog langer op hun toeslagen te laten wachten of tot een foutief bedrag uit te betalen. Onder deze groepen mensen bevinden zich mensen met een kwetsbare inkomenspositie. De positie van de werkgevers die gegevens moeten aanleveren, moest worden afgewogen tegen de kwetsbare positie van deze mensen. </antwoord>
      <antwoord nummer="3">Aan de aangeschreven werkgevers is verzocht of zij de gevraagde gegevens vóór 1 oktober 2007 kunnen in (laten) sturen. Het gaat hier om een wettelijke verplichting gebaseerd op de ministeriele regeling van 3 augustus 2007 tot verstrekking van jaarloongegevens over het jaar 2006. Deze datum is mede in overleg met vertegenwoordigers van werkgevers, intermediairs, softwareleveranciers en salarisservicebureaus tot stand gekomen. Daarbij is zoveel mogelijk rekening gehouden met de technische mogelijkheden van de marktpartijen. De datum is van belang om in het vierde kwartaal te komen tot onder meer de definitieve toekenning van toeslagen en terugbetaling van teveel betaalde inkomensafhankelijke bijdrage Zorgverzekeringswet aan grote groepen mensen. Op grond van de genoemde ministeriele regeling kan de Belastingdienst boetes opleggen als werkgevers niet of te laat de jaarloongegevens 2006 aanleveren. Dit zal alleen in uitzonderlijke gevallen gebeuren, bijvoorbeeld bij onwillige werkgevers die hun verplichting niet nakomen. De Belastingdienst richt zich nu vooral op het ondersteunen en stimuleren van inhoudingsplichtigen bij de aanlevering van de jaarloongegevens 2006. </antwoord>
      <antwoord nummer="4">Aan het verzoek om compensatie voor eventuele extra kosten kunnen wij niet tegemoet komen. De jaarloongegevens die nu worden gevraagd betreffen in feite dezelfde gegevens die inhoudingsplichtigen vóór de invoering van de Wet financiering sociale verzekeringen op 1 januari 2006 voor de premieheffing werknemersverzekeringen, en voor de heffing loonbelasting via de jaaropgave en loonbelastingkaart per kalenderjaar aan resp. UWV en Belastingdienst dienden te verstrekken. Het inhoudelijke verschil is dat de jaargegevens toen voor een deel de Ziekenfondswet betroffen en nu de inkomensafhankelijke bijdrage Zorgverzekeringswet. Daarnaast hoeven ze alleen aan de Belastingdienst te worden verstrekt en niet meer aan het UWV. Wij beseffen dat door deze uitvraag van gegevens de door de Wet Financiering sociale verzekeringen beoogde lastenverlichting niet voor alle werkgevers op dit moment wordt gehaald. </antwoord>
      <antwoord nummer="5">De Belastingdienst zal terughoudend zijn met het opleggen van verzuimboetes. De werkgevers die op 1 oktober nog niets hebben ingediend, zullen worden herinnerd dat zij alsnog zo spoedig mogelijk moeten aanleveren. Pas als zij dat niet doen zal de Belastingdienst overgaan tot het opleggen van boetes. Het zal dan bijvoorbeeld gaan om werkgevers die weigeren aan te leveren. De Belastingdienst zal terughoudend omgaan met het opleggen van boetes ten aanzien van goedwillende werkgevers die vóór 1 oktober hebben laten weten dat zij bijvoorbeeld om technische redenen niet vóór die datum kunnen aanleveren maar wel kort daarna. Deze werkgevers zullen zoveel mogelijk persoonlijk worden benaderd om na te gaan of zij met behulp van ondersteuning van de Belastingdienst alsnog zo snel mogelijk kunnen aanleveren. </antwoord>
      <antwoord nummer="6">De brief is tot stand gekomen in goed overleg tussen VNO/NCW, de staatssecretaris van Financiën, de Belastingdienst en UWV. Er is besloten tot verzending nadat alle betrokken partijen met zowel inhoud als toonzetting van de brief hadden ingestemd. Voor de extra gegevensuitvraag biedt de Belastingdienst in de brief mede namens UWV excuses aan. In het kader van de gegevensuitvraag is aan ongeveer 108.000 inhoudingsplichtigen gevraagd de jaarloongegevens 2006 aan te leveren of een beperktere gegevensset daarvan zoals aangegeven op de website van de Belastingdienst. Deze groep werkgevers kon vrij nauwkeurig worden geselecteerd aan de hand van diverse selectie- en validatietesten. Dit betekent dat ongeveer 482.000 werkgevers niet hoeven aan te leveren. </antwoord>
      <antwoord nummer="7">De Belastingdienst doet er samen met UWV alles aan om zo snel mogelijk de loonaangifteketen op orde te krijgen. Werkgevers en burgers zullen hierbij gebaat zijn. Voor meer informatie hierover verwijs ik naar de integrale probleemanalyse loonaangifteketen UWV/Belastingdienst die namens de Minister van Sociale Zaken en Werkgelegenheid en mij op 18 september 2007 aan uw Kamer is verzonden. </antwoord>
      <noten afkomstig="antwoord"/>
   </antwoorden>
</kvr>
