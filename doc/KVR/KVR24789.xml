<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (Groep Wilders) aan de ministers van Binnenlandse Zaken en Koninkrijksrelaties en van Justitie over het mogelijk niet of onvolledig informeren van de Kamer over belangrijke feiten rondom de moord op Theo van Gogh. (Ingezonden 7 december 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24789
</item>
         <item attribuut="Inhoud">Vragen naar aanleiding van een artikel in HP/De Tijd van 7 december 2005 over een tapverslag van de AIVD dat zou zijn aangetroffen bij Mohammed B., verdachte in de zaak-van Gogh</item>
         <item attribuut="Rubriek">Criminaliteit en openbare orde (Brandpreventie en brandbestrijding) Criminaliteit en openbare orde (Criminaliteitsbestrijding en -preventie) Criminaliteit en openbare orde (Inlichtingen- en veiligheidsdiensten) Criminaliteit en openbare orde (Veiligheid) Strafrecht en strafprocesrecht (Misdrijven)</item>
         <item attribuut="Trefwoorden">Criminaliteitsbestrijding Delicten Inlichtingen- en veiligheidsdiensten Terrorisme</item>
         <item attribuut="Vindplaats">Kamervragen met antwoord 2005-2006, nr. 774, Tweede Kamer</item>
         <item attribuut="Vraagnr_bij_indiening">2050604590</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="Groep Wilders">Wilders</persoon>
         </item>
         <item attribuut="Datum_reaktie">2006-01-25</item>
         <item attribuut="Datum_indiening">2005-12-07</item>
         <item attribuut="Document-id">KVR24789</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1639" allpagenumbers="1639 1640" vetnummer="2050604590" code="0506tkkvr774" lopendefooter="Tweede Kamer, vergaderjaar 2005–2006, Aanhangsel" filenaam="KVR24789" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="774" onderwerp="" indiendatum="2005-12-7">
         <vrager partij="Groep Wilders" oorsprong="parlement">Wilders</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="2006-01-25">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel «De tolk, de moord en de minister»? <voetnoot nummer="1"/>
      </vraag>
      <vraag nummer="2">Hebt u ook kennisgenomen van het feit dat de officier van justitie op 30 november 2005 in zijn requisitoir bij de rechtszaak tegen de voormalig AIVD-medewerker Outman Ben A., heeft gesteld dat op 2 november 2004 – de dag dat Theo van Gogh werd vermoord – een uitgewerkt tapverslag is aangetroffen bij Mohammed B. thuis? Wanneer precies bent u hierover geïnformeerd? </vraag>
      <vraag nummer="3" voetnoot="2">Is degene die u in uw brief van 10 november 2004 <voetnoot nummer="2"/>«medeverdachte» noemt dezelfde als degene die in het bovengenoemde requisitoir, Hamdi wordt genoemd? </vraag>
      <vraag nummer="4">Hebt u er ook kennis van genomen dat de officier van justitie heeft gesteld dat de beveiligingsambtenaar van de AIVD van het aantreffen van het bovengenoemde tapverslag – dat een tapgesprek van 5 augustus 2004 betreft – op 4 november 2004 aangifte heeft gedaan? Wanneer precies bent u hierover geïnformeerd? </vraag>
      <vraag nummer="5">Is de conclusie juist dat nu de beveiligingsambtenaar van de AIVD op 4 november 2004 aangifte heeft gedaan, u hiervan op de hoogte was of had kunnen zijn tijdens het op 11 november 2004 gehouden plenaire debat in de Kamer over de moord op Theo van Gogh? Zo ja, waarom heeft u de Kamer hierover niet geïnformeerd, noch in de brief die u voorafgaand aan dat debat naar de Kamer zond, noch tijdens het Kamerdebat zelf? Zo neen, waarom niet? </vraag>
      <vraag nummer="6">Is het waar dat de geheime AIVD-informatie afkomstig van Outman Ben A. via een tussenfiguur – ene Hamdi die soms op het adres van Mohammed B. woonde – werd verspreid en ook bij Mohammed B. thuis is aangetroffen? Is de conclusie gerechtvaardigd dat er dus wel degelijk een verband bestaat tussen Outman Ben A. en Mohammed B? Zo ja, waarom is de Kamer daar nooit over geïnformeerd? Zo neen, waarom niet? </vraag>
      <vraag nummer="7">Wilt u deze vragen vóór, 13 december 2005, 11.00 uur beantwoorden? </vraag>
      <noten afkomstig="vraag">
         <noot nummer="1" datum="2005-12-7" bron="HP/De Tijd">HP/De Tijd, 7 december 2005</noot>
         <noot nummer="2" documenttype="Kamerstuk" kamerstuk-id="29 854" documentnummer="3" documentpagina="31">Kamerstuk 29 854, nr. 3, blz. 31</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De officier van justitie heeft in zijn requisitoir het volgende gesteld. Bij de huiszoeking op het woonadres van Mohammed B. op 2 november 2004, is een uitgewerkt tapverslag van de AIVD aangetroffen. Dit tapverslag was in het bezit van A. Hamdi, die op het moment van de huiszoeking op het adres van Mohammed B. verbleef. A. Hamdi heeft verklaard dat hij het document toegestuurd kreeg in een aan hem geadresseerde enveloppe toen hij nog op een ander adres woonde. Ik ben hierover zeer spoedig nadat dit bekend werd geïnformeerd. </antwoord>
      <antwoord nummer="3">Ja. </antwoord>
      <antwoord nummer="4">Ja, daarover ben ik zeer spoedig nadat dit bekend werd geïnformeerd. </antwoord>
      <antwoord nummer="5">Het feit dat op 4 november 2004 aangifte was gedaan door de beveiligingsambtenaar van de AIVD hield geen verband met de brief van 10 november 2004 en het debat op 11 november 2004. Wel relevant was de mogelijkheid dat een gelekt AIVD-document in het bezit was van een persoon in de omgeving van Mohammed B., die op dat moment vermoedelijk op het woonadres van Mohammed B. verbleef. Hiervan is melding gemaakt in de feitenreconstructie in brief van mijn ambtgenoot van Justitie en mijzelf over de moord op de heer Th. van Gogh van 10 november 2004 (Tweede Kamer, 2004–2005, nr. 29 854, nr. 3, pag. 31). Die feitenreconstructie betrof overigens de periode tot en met 2 november 2004, de dag waarop de moord plaatsvond. Dat er bij een persoon in de omgeving van Mohammed B., die bovendien op het woonadres van Mohammed B. verbleef, daadwerkelijk een gelekt AIVD-document was aangetroffen heb ik aan de Tweede Kamer gemeld in mijn brief over het uitlekken van AIVD-informatie, eveneens van 10 november 2004 (Tweede Kamer, 2004–2005, nr. 29 754, nr. 2). </antwoord>
      <antwoord nummer="6">Voor het antwoord op de eerste vraag verwijs ik naar het antwoord op vraag 2. Een rechtstreeks verband tussen Outman Ben A. en Mohammed B. is nimmer aangetoond. Ik wil er overigens op wijzen dat de zaken tegen Mohammed B. en A. Hamdi nog onder de rechter zijn en dat derhalve terughoudendheid betracht dient te worden met het doen van mededelingen over het feitencomplex waarop de strafzaak betrekking heeft. </antwoord>
      <antwoord nummer="7">Het was helaas niet mogelijk deze vragen op deze termijn te beantwoorden. </antwoord>
      <noten afkomstig="antwoord"/>
   </antwoorden>
</kvr>
