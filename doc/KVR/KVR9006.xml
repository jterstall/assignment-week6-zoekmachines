<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de staatssecretaris van Volkshuisvesting, Ruimtelijke Ordening en Milieubeheer over de omzetting van een «matigingsbedrag» in een huurschuld. (Ingezonden 8 maart 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9006
</item>
         <item attribuut="Inhoud">Betreft woningbouwverenigingen die onterecht aan huurders toegekende bedragen uit hoofde van de Regeling Huurmatiging, beschouwen als te weinig betaalde huur, in plaats van als te veel ontvangen huursubsidie, en dit te hoge bedrag omzetten in een huurschuld.</item>
         <item attribuut="Rubriek">Volkshuisvesting (Subsidies) Volkshuisvesting (Woninghuren)</item>
         <item attribuut="Trefwoorden">Huursubsidies Woninghuren</item>
         <item attribuut="Vindplaats">Kamervragen met antwoord 1998-1999, nr. 1053, Tweede Kamer</item>
         <item attribuut="Vraagnr_bij_indiening">2989909180</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">1999-03-26</item>
         <item attribuut="Datum_indiening">1999-03-08</item>
         <item attribuut="Document-id">KVR9006</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2157" allpagenumbers="2157 2158" vetnummer="2989909180" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9006" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1053" onderwerp="" indiendatum="1999-03-8">
         <vrager partij="GroenLinks" oorsprong="parlement">Van Gent</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="1999-03-26">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u bekend met de inhoud van het vonnis van de kantonrechter van Amsterdam in de zaak van Woningbouwvereniging Eigen Haard tegen huurder «S», van 12 mei 1998, betreffende een te hoog ontvangen «matigingsbedrag» en de omzetting hiervan in een huurschuld? </vraag>
      <vraag nummer="2">Bent u op de hoogte van het feit dat – in verschillende gevallen – «matigende» verhuurders én rechters, onterecht toegekende bedragen uit hoofde van de Regeling Huurmatiging, beschouwen als te weinig betaalde huur, in plaats van als te veel ontvangen huursubsidie? Wat is hierover uw mening? </vraag>
      <vraag nummer="3">Deelt u de mening, dat bedragen die uit hoofde van huurmatiging ten onrechte in mindering zijn gebracht op de verschuldigde huur, moeten worden beschouwd volgens het regime van de huursubsidie, in plaats van als achterstallige huur? Zo neen, waarom niet? </vraag>
      <vraag nummer="4">Deelt u de mening, dat het feit dat, volgens de bestaande regelgeving, onterecht toegekende bedragen worden geïnd door woningcorporaties als zijnde een huurschuld, tot onacceptabele gevolgen kan leiden voor de huurder, zoals onbetaalbare aflossingen en mogelijke huisuitzetting? </vraag>
      <vraag nummer="5">Bent u bereid artikel 19 Regeling huurmatiging zodanig aan te passen, dat een eventuele incassoprocedure, zoals hierboven genoemd, verloopt via het regime van de huursubsidiewet? Zo neen, waarom niet? </vraag>
      <vraag nummer="6">Bent u bereid de Regeling huurmatiging in breder opzicht te evalueren, waarbij ook wordt ingegaan op de mate waarin en manier waarop verhuurders omgaan met de in de Huursubsidiewet opgenomen hardheidsclausule? </vraag>
      <noten afkomstig="vraag">
         <noot nummer="1">Uitspraak bijgevoegd</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. Deze interpretatie, zoals ook in bijgevoegde uitspraak verwoord, is naar mijn mening juist. Zie verder antwoord op vraag 3. </antwoord>
      <antwoord nummer="3">Het systeem van huurmatiging is een voor huurders gunstige regeling, die beoogt de maandelijkse lasten voor huurders die aanspraak kunnen maken op een bijdrage in hun woonlasten, beperkt te houden. De uiteindelijke subsidie kan immers pas veel later worden uitgekeerd. De vordering van de verhuurder op de huurder komt in dergelijke gevallen voort uit de tussen partijen bestaande huurovereenkomst, waarbij de huurder de verschuldigde huur niet heeft betaald. De korting op de huurprijs door toepassing van huurmatiging doet daaraan niet af. Nu er geen recht blijkt te bestaan op huursubsidie, en er dus ook geen titel meer is om op voet van de Huursubsidiewet de huur te matigen, blijft er voor de verhuurder ook geen andere mogelijkheid over dan invordering langs civielrechtelijke weg van het bedrag dat hij ten onrechte misloopt. Dit is ook voorwaarde om aan de minister te verzoeken de vordering op de huurder over te nemen. </antwoord>
      <antwoord nummer="4">Verhuurders mogen huurmatiging alleen toepassen als de huurder hiermee instemt en hiertoe (bij aanvraag huursubsidie) een verklaring heeft ondertekend. Dat vereisen artikel 31, derde lid HSW en art. 4 van de Regeling huurmatiging en gemeentelijke voorschotverstrekking. Daarbij wordt verhuurders in de Handleiding voor gemeenten en verhuurders niet aangeraden de incasso door te zetten met behulp van de deurwaarder, maar zoveel mogelijk de te genieten huursubsidie met de vordering te verrekenen. Het staat de huurder overigens vrij bij het invullen van het aanvraagformulier de keuze te maken huursubsidie op zijn/haar eigen rekening te ontvangen, waarbij de huur niet vooraf wordt gematigd. Het innen door verhuurders van niettemin overblijvende vorderingen op de huurder is op zichzelf juist; zie ook het antwoord op vraag 3. Dit kan leiden tot de in de vraag geschetste gevolgen. Het is in laatste instantie aan de rechter om van geval tot geval uit te maken of deze acceptabel zijn. </antwoord>
      <antwoord nummer="5">Indien er sprake is van een verschil in een bedrag aan huurmatiging en de uiteindelijk uitgekeerde subsidie ontstaat bij de verhuurder een vordering op de huurder, die voortkomt uit de tussen partij- en bestaande huurovereenkomst. Het is de bedoeling deze zoveel mogelijk te verrekenen met huursubsidie waar nog wel recht op bestaat. Het ministerie kan in een aantal gevallen op verzoek van de verhuurder de vordering overnemen. Artikel 18 van de regeling noemt hiervoor een aantal voorwaarden: als de vordering zijn grondslag vindt in een verschil tussen de huurmatiging en de berekende huursubsidie ten aanzien van de huurder; het verschil in huurmatiging en toegekende huursubsidie de verhuurder niet is toe te rekenen, en de verhuurder tijdig stappen heeft ondernomen om de vordering (als huurschuld) te innen of te verrekenen. Als de afrekening met de verhuurder heeft plaatsgevonden, pleegt het ministerie nieuw ontstane vorderingen op de huurder zelf in te stellen. In deze gevallen verloopt de afwikkeling dus alsnog via het regime van de Huursubsidiewet. De huidige procedure verloopt in het algemeen zonder grote problemen. Ik zie daarom thans geen aanleiding om de incassopraktijk te heroverwegen c.q. civielrechtelijke incasso-acties wettelijk te vervangen door de invorderingsprocedure op basis van de Huursubsidiewet. Aanpassing van artikel 19 van de regeling is thans niet aan de orde. Wel zullen huursubsidieaanvragen in de te ontwikkelen nieuwe uitvoeringsorganisatie voor de huursubsidie niet meer beoordeeld worden door controle achteraf alswel door verificatie vooraf. De verwachting is dat het aantal terugvorderingen en daarmee ook de door u geschetste problematiek zullen teruglopen. </antwoord>
      <antwoord nummer="6">De algemene regels over de toepassing van de hardheidsclausule zijn opgenomen in de Handleiding en, indien nodig, toegelicht in de jaarlijkse uitvoeringscirculaire die alle matigende instanties en bevoorschottende gemeenten krijgen toegestuurd. Bij de toepassing van de matiging dient de verhuurder zich voor zover mogelijk te vergewissen van de juistheid van de gegevens, om te voorkomen dat de huurmatiging wordt toegepast, terwijl geen huursubsidie zou mogen worden toegekend. Bij gerede twijfel doet de verhuurder er goed aan geen huurmatiging toe te passen. De mate waarin en de manier waarop verhuurders gebruik maken van de hardheidsclausule geven thans geen aanleiding voor een nadere evaluatie. </antwoord>
      <noten afkomstig="antwoord"/>
   </antwoorden>
</kvr>
