<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Veenendaal (VVD) aan de staatssecretaris van Volksgezondheid, Welzijn en Sport over vergunningen voor aanbieders van autologe stamcelopslag. (Ingezonden 2 november 2006); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27000
</item>
         <item attribuut="Inhoud">Aanbieders van autologe stamcelopslag kunnen nog steeds geen vergunning aanvragen en weten dus niet aan welke eisen zij moeten voldoen.</item>
         <item attribuut="Rubriek">Gezondheidszorg (Geneeskunde)</item>
         <item attribuut="Trefwoorden">Geneeskunde Vergunningen</item>
         <item attribuut="Vindplaats">Kamervragen met antwoord 2006-2007, nr. 535, Tweede Kamer</item>
         <item attribuut="Vraagnr_bij_indiening">2060702440</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Veenendaal</persoon>
         </item>
         <item attribuut="Datum_reaktie">2006-12-20</item>
         <item attribuut="Datum_indiening">2006-11-02</item>
         <item attribuut="Document-id">KVR27000</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1155" allpagenumbers="1155" vetnummer="2060702440" code="0607tkkvr535" lopendefooter="Tweede Kamer, vergaderjaar 2006–2007, Aanhangsel" filenaam="KVR27000" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="535" onderwerp="" indiendatum="2006-11-2">
         <vrager partij="VVD" oorsprong="parlement">Veenendaal</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="20 december 2006), zie ook Aanhangsel Handelingen nr. 410, vergaderjaar 2006–2007">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1">Bent u, nu de Wet Veiligheid en Kwaliteit Lichaamsmateriaal enige tijd geleden in werking is getreden; een wet die er mede toe strekt om de autologe stamcelopslag te reguleren, er van op de hoogte dat aanbieders van autologe stamcelopslag nog steeds geen vergunning kunnen aanvragen, en dus niet weten aan welke eisen zij moeten voldoen? </vraag>
      <vraag nummer="2">Kunt u aangeven wat u hier aan gaat doen en, mede in het licht van het nut van het reguleren van stamcelopslag, waarover destijds is gesproken, op welke termijn een aanvraag tot een vergunning door de aanbieders kan worden gedaan, en aan welke eisen hierbij moet worden voldaan? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Aanbieders van autologe stamcelopslag kunnen naar mijn mening wel degelijk een erkenning aanvragen en kunnen ook weten aan welke eisen zij moeten voldoen. Daarbij is wel het volgende van belang. Met ingang van 1 juli 2004 is de Wet veiligheid en kwaliteit lichaamsmateriaal (Wvkl) in werking getreden. Ingevolge artikel 4, eerste lid, van deze wet dient lichaamsmateriaal na verkrijging ervan aangeboden te worden aan een orgaanbank. Het tweede lid van dat artikel stelt onder andere dat deze verplichting niet geldt voor lichaamsmateriaal dat wordt weggenomen en teruggeplaatst bij dezelfde persoon in het kader van één geneeskundige behandeling. Met betrekking tot autologe stamcelopslag geldt dan ook dat het alleen wettelijk verplicht is om stamcellen die niet binnen één geneeskundige behandeling worden weggenomen en teruggeplaatst bij dezelfde persoon, aan te bieden aan een daarvoor erkende orgaanbank. De eisen waaraan de verschillende instellingen dienen te voldoen zijn neergelegd in de Wvkl en het daarop gebaseerde Eisenbesluit Lichaamsmateriaal. </antwoord>
      <antwoord nummer="2">Als de wijziging van de Wvkl, die op dit moment aanhangig is bij de Eerste Kamer, in werking treedt, wordt een nieuwe term geïntroduceerd in de wet. Het betreft de term «weefselinstelling». Een weefselinstelling is een weefselbank, een ziekenhuisafdeling of een andere instantie waar werkzaamheden met betrekking tot het bewerken, preserveren, bewaren of distribueren van lichaamsmateriaal worden uitgevoerd. De term orgaanbank blijft na wijziging van de Wvkl bestaan. Een orgaanbank is een weefselinstelling waaraan enkele aanvullende eisen worden gesteld. De in het antwoord op vraag 1 genoemde uitzondering van de verplichting om stamcellen aan te bieden aan een erkende orgaanbank indien zij binnen één geneeskundige behandeling worden weggenomen en teruggeplaatst bij dezelfde persoon, blijft onder de nieuwe wet bestaan. Nieuw zal zijn dat ook aanbieders van autologe stamcelopslag onder de gewijzigde wet een erkenning zullen moeten aanvragen als weefselinstelling. Voor aanbieders die werken binnen de eerder genoemde uitzondering zal dus minimaal een erkenning als weefselinstelling noodzakelijk zijn. Werkt men niet binnen de kaders van de uitzondering (er is sprake van meer dan één geneeskundige behandeling of wegnemen en terugplaatsen vindt niet plaats bij dezelfde persoon) dan is erkenning als orgaanbank noodzakelijk. De eisen waaraan de orgaanbanken en weefselinstellingen moeten voldoen om te kunnen worden erkend liggen vast in de gewijzigde Wvkl en het daarop gebaseerde Eisenbesluit Lichaamsmateriaal 2006. </antwoord>
      <noten afkomstig="antwoord"/>
   </antwoorden>
</kvr>
