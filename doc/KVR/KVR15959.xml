<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de minister van Economische Zaken over de overname van RWE door Shell. (Ingezonden 19 juni 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15959
</item>
         <item attribuut="Inhoud">Shell zou interesse hebben in de overname van RWE. Welke mededingingsaspecten spelen hier een rol, gezien ook de verticale concentratie van spelers op de energiemarkt.</item>
         <item attribuut="Rubriek">Bedrijfsleven en industrie (Concentraties) Energie, water en grondstoffen (Nutsbedrijven, energievoorziening) Handel en economie (Mededinging)</item>
         <item attribuut="Trefwoorden">Concentraties Elektriciteitsbedrijven Mededinging</item>
         <item attribuut="Vindplaats">Kamervragen met antwoord 2001-2002, nr. 1400, Tweede Kamer</item>
         <item attribuut="Vraagnr_bij_indiening">2010211660</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2002-07-12</item>
         <item attribuut="Datum_indiening">2002-06-19</item>
         <item attribuut="Document-id">KVR15959</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2965" allpagenumbers="2965 2966" vetnummer="2010211660" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15959" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1400" onderwerp="" indiendatum="2002-06-19">
         <vrager partij="PvdA" oorsprong="parlement">Crone</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2002-07-12">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht over de interesse die Shell zou hebben in de overname van RWE? <voetnoot nummer="1"/>
      </vraag>
      <vraag nummer="2">Weet u of het bericht correct is? Zo ja, welke mededingingsaspecten dienen naar uw mening dan in ogenschouw te worden genomen? </vraag>
      <vraag nummer="3">Hoe groot acht u de kans dat door verticale samenwerking in de energieketen er sprake kan zijn van ongewenst strategisch gedrag door spelers uit die keten? Kunt u uw antwoord uitvoerig toelichten? </vraag>
      <vraag nummer="4">In hoeverre kan verticale concentratie van spelers op de Europese energiemarkt het level playing field voor energie op de interne markt verstoren? Wat zijn hiervan de gevolgen voor de Nederlandse energiebedrijven? En voor de verbruikers van energie? </vraag>
      <vraag nummer="5">Deelt u de bezorgdheid over grote machtsconcentraties op energiegebied binnen de Europese Unie? Zo ja, acht u het Europees toezicht voldoende uitgerust om grote overnames, zoals mogelijk de overname van RWE door Shell, te kunnen verbieden? Zo ja, hoe dan? Zo neen, waarom niet? </vraag>
      <noten afkomstig="vraag">
         <noot nummer="1" titel="Shell wil stroombedrijf RWE overnemen">«Shell wil stroombedrijf RWE overnemen», In o.a. De Volkrant 17 juni 2002 en http://www.energiemanagement.nl/</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Neen, het betreft hier een bericht waarvan het Duitse blad Euro am Sonntag de bron is. Het bericht is niet van Shell zelf afkomstig en – naar ik heb begrepen – ook niet door de onderneming bevestigd. Een overname van RWE door Shell dient te worden bezien in het kader van de normale regels inzake concentratietoezicht. Gezien de omvang en het internationale karakter van de betrokken bedrijven ga ik ervan uit dat deze concentratie onder het Europese concentratietoezicht zal vallen en door de Merger Task Force van de Europese Commissie zal worden afgehandeld. Dergelijke concentraties zijn daarmee onttrokken aan het concentratietoezicht van de Europese lidstaten («one stop shop«-beginsel), maar niet aan dat van andere staten. Het Europese concentratietoezicht lijkt sterk op dat in de Nederlandse Mededingingswet, dat ervan afgeleid is. Concentraties kunnen verboden worden als ze «een machtspositie in het leven roepen of versterken die tot gevolg heeft dat een daadwerkelijke mededinging op de gemeenschappelijke markt of een wezenlijk deel daarvan op significante wijze wordt belemmerd» (art. 2(3) Concentratieverordening). </antwoord>
      <antwoord nummer="3 en 4">Het is niet mogelijk een eenduidig antwoord op deze vragen te geven. In het Energierapport 2002 ben ik aan de hand van de feitelijke situatie in een aantal landen ingegaan op de mogelijke gevolgen van verticale integratie in de energieketen. In landen waar transport en levering van elektriciteit verticaal zijn gescheiden zijn meer bedrijven actief en is de concurrentie sterker, zo heb ik dat rapport laten zien. In antwoord op eerdere kamervragen heb ik echter ook aangegeven dat er op de Europese energiemarkt een onmiskenbare ontwikkeling naar schaalvergroting zichtbaar is. De gevolgen daarvan zijn nog niet duidelijk. Ik heb bij de beantwoording van die vragen ook duidelijk gemaakt dat er een mogelijkheid is dat de consolidatietrend, waarvan de mogelijke belangstelling van Shell voor RWE een verschijningsvorm is, op termijn zou kunnen leiden tot een afname van de concurrentie wanneer schaalvoordelen niet aan consumenten ten goede komen. Daarom acht ik het van belang dat zowel nationale overheden als de Europese Commissie de mogelijke gevolgen van deze trend onderzoeken. In het Energierapport 2002 heb ik aangegeven in 2002/2003 een internationale bijeenkomst te willen organiseren om te bezien wat de gevolgen zijn van de consolidatietrend en welke beleidsmatige reactie gepast zou kunnen zijn. Gerichte overheidsmaatregelen zijn immers noodzakelijk wanneer de belangen van consumenten door de consolidatietendens zouden worden bedreigd. De voorbereidingen van deze bijeenkomst zijn inmiddels in gang gezet. Een gedegen onderzoek naar de mogelijke gevolgen en oplossingsrichtingen dat op enig internationaal draagvlak kan rekenen, maakt daarvan deel uit. </antwoord>
      <antwoord nummer="5">Zoals eerder gezegd bestaat er bij een aantal EU-lidstaten enig gevoel van onbehagen over de mogelijke gevolgen van de huidige concentratietendens binnen de Europese energiesector. Dit onbehagen hangt zowel samen met de mogelijkheid dat dergelijke concentraties economische machtsposities doen ontstaan of versterken als met andere relevante aspecten, zoals de relatie tussen sommige energiebedrijven en overheden, of de bijzondere en exclusieve rechten die sommige energiebedrijven genieten. In mijn antwoord op de vorige vraag heb ik al aangegeven dat er op dit moment een onderzoeksproject wordt opgestart naar omvang, aard en mogelijke gevolgen van dit verschijnsel en naar een beleidsmatige reactie daarop. Ik acht het Europese concentratietoezicht overigens voldoende toegerust om ook de grootste concentraties te kunnen verbieden als dat nodig blijkt te zijn. Noch de ervaringen (bijv. de verboden concentratie GE/Honeywell), noch het Groenboek van de Europese Commissie zelf en de inspraakreacties erop, noch de inspraakbijeenkomst geven enige indicatie van tekortschietende bevoegdheden bij grote concentraties. Overigens zijn concentraties van het formaat van Shell/RWE naar Europese maatstaven niet uitzonderlijk groot. </antwoord>
      <noten afkomstig="antwoord"/>
   </antwoorden>
</kvr>
