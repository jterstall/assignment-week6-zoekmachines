<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Staaij (SGP) en Rouvoet (ChristenUnie) aan de ministers van Justitie en van Binnenlandse Zaken en Koninkrijksrelaties over gewetensbezwaarde ambtenaren. (Ingezonden 7 juli 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20965
</item>
         <item attribuut="Inhoud">Vragen over de beëindiging van de werkzaamheden van mevrouw Eringa als buitengewoon ambtenaar van de burgerlijke stand in Leeuwarden, die gewetensbezwaren heeft tegen de sluiting van een homohuwelijk.</item>
         <item attribuut="Rubriek">Arbeid (Werknemers) Burgerlijk recht en burgerlijk procesrecht (Personen- en familierecht) Inkomen en rechtspositie (Ontslagen) Staats- en bestuursrecht (Grondrechten) Welzijn (Burgerlijke stand)</item>
         <item attribuut="Trefwoorden">Burgerlijke stand Gewetensvrijheid Homoseksuelen Huwelijksrecht Ontslagen Rechtspositie overheidspersoneel</item>
         <item attribuut="Vindplaats">Kamervragen met antwoord 2003-2004, nr. 2147, Tweede Kamer</item>
         <item attribuut="Vraagnr_bij_indiening">2030417460</item>
         <item attribuut="Afkomstig_van">Justitie (JUS) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="SGP">Van der Staaij</persoon>
            <persoon partij="ChristenUnie">Rouvoet</persoon>
         </item>
         <item attribuut="Datum_reaktie">2004-08-25</item>
         <item attribuut="Datum_indiening">2004-07-07</item>
         <item attribuut="Document-id">KVR20965</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4537" allpagenumbers="4537 4538" vetnummer="2030417460" code="0304tkkvr2147" lopendefooter="Tweede Kamer, vergaderjaar 2003–2004, Aanhangsel" filenaam="KVR20965" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2147" onderwerp="" indiendatum="2004-07-7">
         <vrager partij="SGP" oorsprong="parlement">Van der Staaij</vrager>
         <vrager partij="ChristenUnie" oorsprong="parlement">Rouvoet</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2004-08-25">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1 2">Kent u het bericht «Trouwambtenaar Eringa moet toch weg» <voetnoot nummer="1"/>en herinnert u zich de antwoorden op vragen die op 18 juni 2001 <voetnoot nummer="2"/>zijn gesteld over mogelijke beëindiging van de werkzaamheden van mevrouw Eringa als buitengewoon ambtenaar van de burgerlijke stand in Leeuwarden? </vraag>
      <vraag nummer="2">Hoe beoordeelt u het tegen deze achtergrond dat in dit geval nog steeds gewetensbezwaren tegen de sluiting van een huwelijk tussen personen van hetzelfde geslacht als een obstakel worden beschouwd, ondanks de toezeggingen die de regering destijds aan beide Kamers van de Staten-Generaal hierover heeft gedaan? Bent u bereid het gemeentebestuur van Leeuwarden hierop opnieuw aan te spreken? </vraag>
      <vraag nummer="3">Welke acties wilt u ondernemen om te waarborgen dat in alle gemeenten recht wordt gedaan aan datgene wat in het hoofdlijnenakkoord is opgenomen over een zorgvuldige omgang met gewetensbezwaarde ambtenaren? </vraag>
      <noten afkomstig="vraag">
         <noot nummer="1" datum="2004-07-6" bron="Nederlands Dagblad">Nederlands Dagblad, 6 juli 2004</noot>
         <noot nummer="2" documenttype="Kamervragen" documentnummer="1428" documentjaargang="2000-2001">Aanhangsel Handelingen, nr. 1428, vergaderjaar 2000–2001.</noot>
      </noten>
   </vragen>
   <antwoorden aantal="2">
      <antwoord nummer="1">Ja. </antwoord>
      <antwoord nummer="2 en 3">Aan het college van B&amp;W van Leeuwarden is om informatie verzocht over deze aangelegenheid. Het college geeft aan dat in 2001 als geldend beleid werd verwoord dat zittende buitengewoon ambtenaren van de burgerlijke stand voor een overgangsperiode, namelijk de termijn van hun benoeming, een beroep konden doen op gewetensbezwaren met betrekking tot huwelijken of registraties van partners van gelijk geslacht. Daarna moesten die ambtenaren datgene uitvoeren wat in de wet staat. Het college voelde zich daarin gesteund door een brief van 12 februari 2001 van de Vereniging van Nederlandse Gemeenten aan de toenmalig wethouder (kenmerk BJZ/2001004194). In deze brief gaf de VNG aan dat gewetensbezwaarden op een praktische manier tegemoet kunnen worden gekomen. In elke gemeente moet het mogelijk blijven voor personen van hetzelfde geslacht in het huwelijk te treden. Dit laat volgens de VNG-brief onverlet dat gemeenten hun regelingen terzake op een strikte manier kunnen toepassen. Het zou volgens de VNG mogelijk zijn om op basis van een rechtspositieregeling gewijzigde voorwaarden, zoals de verplichting tot het sluiten van een huwelijk tussen personen van gelijk geslacht, op te nemen in een nieuwe aanstelling volgende op een aanstelling voor bepaalde tijd die van rechtswege eindigt. Het gemeentelijk beleid was voor het college aanleiding om de betreffende buitengewoon ambtenaar van de burgerlijke stand, na 1 januari 2000, niet meer voor vijf jaar te benoemen. Betrokkene vocht dit besluit aan. Zonder toe te komen aan de inhoud van het geschil, kwam de rechtbank tot het oordeel dat de niet-herbenoeming op procedureel onjuiste wijze was geschied en dat betrokkene geacht moest worden van rechtswege te zijn aangesteld tot 1 januari 2005. Het college heeft zich bij die uitspraak neergelegd. Op 17 februari 2004 heeft het college opnieuw het trouwbeleid vastgesteld. Van nieuw te benoemen buitengewoon ambtenaren van de burgerlijke stand wordt verlangd te verklaren alle wettelijk erkende huwelijken en partnerschappen te voltrekken, dan wel te registreren. Van de thans nog zittende – en per 1 januari 2005 her te benoemen buitengewoon ambtenaren met gewetensbezwaren – wordt een dergelijke verklaring niet meer verlangd. Daarop heeft de gemeenteraad een motie aangenomen waarin het college opgedragen wordt vast te leggen dat de buitengewoon ambtenaren die per 1 januari 2005 in dienst zijn van de gemeente, geen beroep mogen doen op gewetensbezwaren en alle huwelijken moeten sluiten en partnerschappen registreren. Het college heeft de motie in beraad en is voornemens er eind augustus 2004 een uitspraak over te doen. In het Hoofdlijnenakkoord is aangegeven dat overeenkomstig het geformuleerde beleid zorgvuldige omgang met gewetensbezwaarde ambtenaren van de burgerlijke stand met zich brengt dat in onderling overleg in plaats van de gewetensbezwaarde een andere ambtenaar van de burgerlijke stand een huwelijk tussen personen van hetzelfde geslacht voltrekt, mits in elke gemeente de voltrekking van een dergelijk huwelijk mogelijk blijft. In dit verband is ook van belang dat de Commissie gelijke behandeling in enige uitspraken van 15 maart 2002 heeft geoordeeld dat op de arbeidsverhouding van de (buitengewoon) ambtenaar van de burgerlijke stand de Algemene Wet Gelijke Behandeling van toepassing is en dat de weigering om trouwambtenaren met religieuze bezwaren tegen het sluiten van een huwelijk tussen personen van hetzelfde geslacht aan te stellen, een indirect onderscheid in de zin van de wet inhoudt. In ieder concreet geval zal moeten worden nagegaan of het onderscheid objectief gerechtvaardigd is. Rol daarbij kan spelen of er voldoende ambtenaren van de burgerlijke stand beschikbaar zijn om dergelijk huwelijken te sluiten. Uitgangspunt bij het beleid is dat in het geval van gewetensbezwaarde ambtenaren een praktische oplossing moet worden gezocht. Dat zou kunnen door bij de organisatie van de werkzaamheden rekening te houden met serieuze gewetensbezwaren, door benoeming van buitengewone ambtenaren zonder gewetensbezwaren dan wel door ambtenaren van andere gemeenten in te schakelen. Een gemeente moet er voor zorgen dat gewaarborgd is dat ieder huwelijk kan worden voltrokken en dat er voldoende ambtenaren zijn ter uitvoering van deze taak. Deze beleidslijn wordt ook gesteund door de VNG. In zijn algemeenheid kan voor voorzieningen in verband met gewetensbezwaren ruimte zijn als zij geen schade toebrengen aan de goede functievervulling en aan het goed functioneren van de openbare dienst. Van belang is dat in een concreet geval een zorgvuldig onderzoek plaatsvindt en een beslissing wordt gemotiveerd. Zoals ook is aangeven bij beantwoording van de eerdere kamervragen, kan uit de jurisprudentie een rechtsplicht van de overheid worden afgeleid om, indien een ambtenaar meldt dat hij op gewetensbezwaren stuit bij de vervulling van de functie, te bezien in hoeverre daar een oplossing kan worden gevonden. De gemeente is als werkgever verantwoordelijk voor de rechtspositie van de ambtenaar. Waar nodig kan een geschil ter beoordeling aan de rechter worden voorgelegd. Het lijkt gelet op dit kader juist om de besluitvorming van de gemeente af te wachten en te bezien op welke wijze Leeuwarden invulling geeft aan de eigen verantwoordelijkheid in deze en tot een afweging van belangen komt. Overigens lijkt ons het door het college van B&amp;W gevoerde beleid evenwichtiger dan de inhoud van de raadsmotie. Een afschrift van deze antwoorden is aan het college en de raad van Leeuwarden gezonden. </antwoord>
      <noten afkomstig="antwoord"/>
   </antwoorden>
</kvr>
