<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Ham en Pechtold (beiden D66) aan de ministers van Justitie en van Buitenlandse Zaken over de toepassing van het Verdrag Overbrenging Gevonniste Personen (VOGP) in het algemeen en tussen Nederland en Japan in het bijzonder. (Ingezonden 15 maart 2007); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27785
</item>
         <item attribuut="Inhoud">Vragen over de samenwerking met Japan over de uitvoering van het VOGP.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Strafrecht en strafprocesrecht (Overdracht tenuitvoerlegging strafvonnissen) Strafrecht en strafprocesrecht (Uitlevering)</item>
         <item attribuut="Trefwoorden">Gevangeniswezen Japan Uitleveringen</item>
         <item attribuut="Vindplaats">Kamervragen met antwoord 2006-2007, nr. 1232, Tweede Kamer</item>
         <item attribuut="Vraagnr_bij_indiening">2060709590</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Van der Ham</persoon>
            <persoon partij="D66">Pechtold</persoon>
         </item>
         <item attribuut="Datum_reaktie">2007-04-06</item>
         <item attribuut="Datum_indiening">2007-03-15</item>
         <item attribuut="Document-id">KVR27785</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2611" allpagenumbers="2611 2612 2613" vetnummer="2060709590" code="0607tkkvr1232" lopendefooter="Tweede Kamer, vergaderjaar 2006–2007, Aanhangsel" filenaam="KVR27785" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1232" onderwerp="" indiendatum="2007-03-15">
         <vrager partij="D66" oorsprong="parlement">Van der Ham</vrager>
         <vrager partij="D66" oorsprong="parlement">Pechtold</vrager>
         <vraagt-aan>de ministers van Justitie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2007-04-6">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="16">
      <vraag nummer="1">Hoeveel mensen hebben sinds de inwerkingtreding van het VOGP de wens te kennen gegeven om overeenkomstig het verdrag naar Nederland te worden overgebracht? Hoe vaak heeft dit geleid tot een overdracht van een tenuitvoerlegging van een straf naar Nederland? </vraag>
      <vraag nummer="2">Kunt u voor de gevallen waarin dit niet gelukt is, in het algemeen aangeven welke redenen hieraan ten grondslag hebben gelegen? </vraag>
      <vraag nummer="3">Met welke landen verloopt de overdracht van de tenuitvoerlegging van vrijheidsbenemende straffen of maatregelen succesvol en met welke landen minder? Wat zijn de meest voorkomende redenen voor het niet goed verlopen van de samenwerking? </vraag>
      <vraag nummer="4">Kunt u bevestigen dat de samenwerking met Japan op dit punt niet goed verloopt? Zo ja, wat is hiervan de oorzaak? </vraag>
      <vraag nummer="5">Hoeveel Nederlanders zijn thans gedetineerd in Japan? Wat is de samenstelling van de Nederlandse gedetineerden in leeftijd, geslacht en delictsoort? </vraag>
      <vraag nummer="6">Hoeveel van deze Nederlanders hebben in het kader van het VOGP een verzoek op grond van de Wet Overdracht Tenuitvoerlegging Strafvonnissen (WOTS) ingediend teneinde hun straf in Nederland te ondergaan? Hoeveel Nederlandse gedetineerden zijn tot op heden uit Japan overgebracht naar Nederland om hier hun straf te ondergaan? Indien geen, wat is hier de oorzaak van? </vraag>
      <vraag nummer="7">Kunt u bevestigen dat er wel Engelse gedetineerden vanuit Japan naar Groot-Brittannië zijn overgebracht? Zo ja, waarom is dit wel succesvol? </vraag>
      <vraag nummer="8">Hoe groot is het gedeelte van de gevangenisstraf dat in Japan dient te worden uitgezeten alvorens een WOTS-verzoek kan worden uitgevoerd? </vraag>
      <vraag nummer="9">Dient een aan een Nederlandse gedetineerde in Japan opgelegde geldboete eerst te worden betaald alvorens het WOTS-verzoek kan worden uitgevoerd? </vraag>
      <vraag nummer="10">Dient een Nederlandse gedetineerde in Japan voor de opgelegde geldboete eerst arbeid te verrichten alvorens het WOTS-verzoek kan worden uitgevoerd? </vraag>
      <vraag nummer="11">Wordt ten aanzien van Nederlandse gedetineerden in Japan voor de geldboete separaat vervangende hechtenis, dan wel het verrichten van arbeid toegepast? </vraag>
      <vraag nummer="12">Wordt ten aanzien van Nederlandse gedetineerden in Japan, indien de geldboete wordt betaald maar voor de geldboete reeds een (gedeelte van) vervangende hechtenis (of het verrichten van arbeid) is ondergaan, het ondergaan van deze vervangende hechtenis (in geval van het verrichten van arbeid) in dat geval afgetrokken van de opgelegde gevangenisstraf? </vraag>
      <vraag nummer="13">Zijn de voorwaarden voor Nederlandse gedetineerden in Japan om in aanmerking te komen voor overbrenging naar Nederland schriftelijk vastgelegd? Zo ja, waar? </vraag>
      <vraag nummer="14">Hoe ziet de WOTS-procedure tussen Nederland en Japan eruit? Hoe wordt een WOTS-verzoek uit Japan behandeld? Zijn hier richtlijnen voor opgesteld? </vraag>
      <vraag nummer="15">Bestaat er een zogenaamd stappenplan ter uitvoering van het VOGP? Zo ja, wat is de inhoud van dit stappenplan? Bent u op de hoogte van het feit dat soms onduidelijkheid bestaat over de details van de voorwaarden en procedures waaraan voldaan moet worden? Zo ja, op welke wijze bent u voornemens deze onduidelijkheden weg te nemen? Zo neen, op welke wijze kunnen deze mensen en hun zaakbehartigers uitsluitsel verkrijgen omtrent deze materie? </vraag>
      <vraag nummer="16">Waar bestaan de inspanningen van het ministerie van Justitie of het ministerie van Buitenlandse Zaken uit teneinde de uitvoering van het VOGP voor Nederlandse gedetineerden in Japan te bewerkstelligen? Op welke termijn kan de daadwerkelijke uitvoering van het VOGP worden verwacht? </vraag>
      <noten afkomstig="vraag"/>
   </vragen>
   <antwoorden aantal="13">
      <antwoord nummer="1">Sinds de inwerkingtreding van het VOGP en de Wet Overdracht Tenuitvoerlegging Strafvonnissen (WOTS-1 januari 1988) heeft het Ministerie van Justitie circa 4430 verzoeken ontvangen om overbrenging van gevonniste personen. Er zijn in die periode circa 1500 gedetineerden overgebracht. </antwoord>
      <antwoord nummer="2">Het VOGP en de WOTS bevatten voorwaarden voor een overbrenging naar Nederland ter verdere tenuitvoerlegging van een vrijheidsstraf. Een veel voorkomende grond voor afwijzing door Nederland is dat de veroordeelde die het verzoek om overbrenging doet, niet de Nederlandse nationaliteit heeft en ook geen geldige verblijfstitel voor Nederland bezit. Voorts kan een verzoek worden afgewezen als het nog ten uitvoer te leggen strafrestant op het moment van ontvangst van het verzoek minder dan zes maanden bedraagt. Een verzoek om overbrenging kan ook worden afgewezen als onvoldoende is gebleken van enige binding tussen de gedetineerde en de Nederlandse samenleving. Een belangrijk doel van de WOTS is immers de resocialisatie van de betrokkene in de samenleving waarin hij geworteld is. Ook is het voorgekomen dat gedetineerden zelf afzagen van handhaving van hun verzoek, omdat hun was gebleken dat ten gevolge van uiteenlopende regelingen inzake de vervroegde invrijheidstelling, het in Nederland nog te ondergaan strafrestant langer zou zijn dan in de Staat van veroordeling. </antwoord>
      <antwoord nummer="3">Nederland onderhoudt met veel van de landen waarin Nederlanders gedetineerd zijn, een verdragsrelatie die verdere tenuitvoerlegging van de straf in Nederland mogelijk maakt. Bij het VOGP zijn, naast 43 van de 44 lidstaten van de Raad van Europa, achttien andere landen partij. Daarnaast heeft Nederland drie bilaterale verdragen voor de overdracht van gevonniste personen, te weten met Marokko, Thailand en Venezuela. In het algemeen verloopt de overbrenging goed. Problemen zijn meer van praktische aard. Daarbij gaat het met name om onduidelijkheid over procedurele aspecten, zoals de wijze waarop stukken over en weer dienen te worden aangeleverd. De praktijk leert dat de samenwerking met landen soepeler gaat naarmate er meer overbrengingen hebben plaatsgehad en beide landen met deze procedure ervaring hebben opgedaan. </antwoord>
      <antwoord nummer="4">De samenwerking tussen Nederland en Japan op het gebied van de overbrenging van gedetineerden wordt gekenmerkt door een langere doorlooptijd dan die met de andere landen. Dit heeft een aantal oorzaken. De Japanse autoriteiten zijn pas op 1 juni 2003 tot het VOGP toegetreden en beschikken derhalve nog niet over een ruime ervaring met het toepassen van dit verdrag. Daar komt bij dat de procedure die Japan hanteert meer tijd vergt dan bij andere landen gebruikelijk is. Zo gaat aan een Japans verzoek om overbrenging een kennisgeving vooraf dat de gevonniste persoon naar Nederland overgebracht wil worden en volgt pas later een formeel verzoek. Daarnaast voegde Japan bij de eerste verzoeken geen vertaling van het vonnis, wat het in behandeling nemen vertraagde. Inmiddels wordt er wel een vertaling bijgevoegd. Uit het VOGP en de WOTS volgt immers dat er een vertaald en gewaarmerkt afschrift van het vonnis bijgevoegd moet zijn. Voorts stelt Japan als voorwaarde dat de Nederlandse gedetineerden pas naar Nederland overgebracht kunnen worden nadat een derde deel van de opgelegde straf in Japan is uitgezeten en een opgelegde boete betaald is (eventueel te vervangen door een werkstraf). De langere doorlooptijd bij de afhandeling van de verzoeken wordt mede veroorzaakt door het feit dat Japan een uitgebreider administratieve procedure hanteert. Met het doel meer duidelijkheid over en weer te scheppen over het procedurele verloop, is op initiatief van Nederland een stappenplan ter uitvoering van het VOGP opgesteld tussen Japan en Nederland. Ik verwacht dat na de eerste overbrenging, die naar verwachting in mei 2007 plaats zal vinden, de samenwerking met Japan zal verbeteren. </antwoord>
      <antwoord nummer="5">Op 4 april 2007 zijn er in Japan 42 Nederlanders gedetineerd, van wie 28 mannen en 14 vrouwen. De meeste gedetineerden zijn tussen de 20 en 50 jaar oud; drie gedetineerden zijn ouder dan 60 jaar. Van de in Japan gedetineerde Nederlanders is 95% gedetineerd vanwege drugsdelicten. </antwoord>
      <antwoord nummer="6">Vanaf het moment van toetreden van Japan bij het VOGP hebben 35 gedetineerden de wens te kennen gegeven om overeenkomstig dit verdrag de door de Japanse rechter opgelegde vrijheidsstraf verder in Nederland te kunnen ondergaan. Er zijn nog geen Nederlandse gedetineerden overgebracht vanuit Japan naar Nederland. De achtergrond daarvan heb ik in het antwoord op vraag 4 aangegeven. Er zijn tot op heden vier verzoeken om overbrenging door zowel Nederland als Japan goedgekeurd. In deze gevallen zal de overbrenging spoedig kunnen plaatsvinden, te beginnen in mei 2007. In achttien andere gevallen heeft het Gerechtshof in Arnhem positief geadviseerd en heeft Nederland aan Japan laten weten in te stemmen met de overbrenging. Zodra ook Japan heeft ingestemd met deze achttien verzoeken kan de overbrenging geregeld worden. </antwoord>
      <antwoord nummer="7">Door de verschillen in wetgeving tussen Nederland en Groot-Brittannië is een vergelijking lastig te maken. Zo kan naar Brits recht volstaan worden met niet volledige vertalingen van de Japanse strafdossiers. Verder heeft er tussen het VK en Japan al een succesvolle uitwisseling plaatsgevonden, waardoor beide landen intussen bekender zijn met elkaars procedures. </antwoord>
      <antwoord nummer="8, 9 en 10">Zoals ik in mijn antwoord op vraag 4 heb aangegeven, moet minimaal één derde van de opgelegde straf in Japan uitgezeten worden en is het is juist dat een Nederlandse gedetineerde een in Japan opgelegde geldboete eerst dient te betalen alvorens hij naar Nederland kan worden overgebracht. Indien de gedetineerde de boete niet kan betalen dient hij de boete af te betalen door middel van het verrichten van arbeid. </antwoord>
      <antwoord nummer="11">Wanneer de gevangene de boete niet kan betalen, kan hij de boete aflossen door hiervoor te werken. De Japanse rechter bepaalt tijdens de uitspraak de hoogte van het bedrag dat per gewerkte dag kan worden afgeschreven indien de gevangene de boete niet kan betalen. De opgelegde boete wordt gezien als een extra straf. De dagen dat de gevangene werkt om zijn boete te voldoen, worden opgeteld bij het aantal dagen detentie waartoe hij is veroordeeld. </antwoord>
      <antwoord nummer="12">Nee. De gevangene krijgt in het begin van zijn detentieperiode de keus om een eventuele boete geldelijk te voldoen of af te betalen door ervoor te werken. De gewerkte tijd wordt volgens het door de rechter bepaalde bedrag per dag afgetrokken van de te betalen geldboete. Wanneer de gevangene na verloop van enige tijd alsnog over wil gaan tot betaling, dan kan hij dat voor het dan nog resterende deel van de boete doen. </antwoord>
      <antwoord nummer="13">Deze voorwaarden zijn neergelegd in het VOGP en in de Japanse wetgeving. Voor het overige verwijs ik u naar mijn antwoorden op de vragen 4, 8, 9 en 10. </antwoord>
      <antwoord nummer="14 en 15">De overbrenging van gedetineerden is vastgelegd in een stappenplan dat is gebaseerd op het VOGP. Het stappenplan is als volgt. 1. De gedetineerde start de aanvraag tot overbrenging door middel van een schriftelijk verzoek tot overbrenging bij de Japanse autoriteiten, waarin hij ook zijn instemming voor de overbrenging geeft. 2. De Japanse autoriteiten sturen een kennisgeving met gegevens van de gevonniste persoon (zoals de feiten waarvoor hij is veroordeeld en de aard, duur en aanvangsdatum van de veroordeling) door naar Nederland. 3. Nederland stuurt een verklaring dat de gevonniste persoon een Nederlands onderdaan is, alsmede informatie over het toepasselijke Nederlands recht en de te volgen procedure naar Japan. Daarbij wordt Japan verzocht om een gewaarmerkt afschrift van het vonnis en de wettelijke bepalingen die daaraan ten grondslag liggen, een opgave betreffende het reeds ondergane gedeelte van de veroordeling alsmede een verklaring van de veroordeelde inhoudende de instemming met de overbrenging naar Nederland te zenden. 4. Nadat de gevraagde stukken uit Japan zijn ontvangen legt het Nederlandse Ministerie van Justitie het verzoek ter advies voor aan het Gerechtshof te Arnhem. 5. Indien het Gerechtshof positief heeft geadviseerd, stuurt Nederland Japan een brief waarin wordt ingestemd met de overbrenging. 6. Japan maakt bekend of het als laatste beslissende partij ook toestemming verleent en vraagt Nederland een datum voor te stellen waarop de overbrenging plaats kan vinden. 7. Japan stelt de datum van overbrenging vast. 8. Na afloop van de overbrenging stuurt Nederland een bericht waarin het Japan bericht over de tenuitvoerlegging van de veroordeling in Nederland. Sinds het opstellen van dit stappenplan zijn de onduidelijkheden in belangrijke mate weggenomen. Ten aanzien van de informatievoorziening aan de gedetineerden en hun zaakwaarnemers merk ik het volgende op. Alle in het buitenland gedetineerde Nederlanders mogen in het kader van de WOTS-procedure één contactpersoon in Nederland benoemen. Deze contactpersoon kan contact leggen met het Ministerie van Buitenlandse Zaken om navraag te doen naar de situatie van de gedetineerde. Tevens kan telefonisch informatie verkregen worden via de zogenaamde WOTS-informatielijn van het Ministerie van Justitie. </antwoord>
      <antwoord nummer="16">Het Ministerie van Justitie behandelt en coördineert de procedurele stappen in Nederland, zoals het beoordelen en doorgeleiden van documenten naar het Gerechtshof in Arnhem alsmede de uitwisseling van documenten met het Japanse Ministerie van Justitie. Aangezien alle berichtgeving die is omschreven in het hiervoor genoemde stappenplan langs diplomatieke kanalen verloopt, heeft het Ministerie van Buitenlandse Zaken een doorgeef- en controlefunctie en onderhoudt de ambassade in Tokio goede contacten met het Japanse Ministerie van Justitie teneinde het juridische proces te faciliteren. In mei 2007 wordt de eerste overdracht verwacht. </antwoord>
      <noten afkomstig="antwoord"/>
   </antwoorden>
</kvr>
