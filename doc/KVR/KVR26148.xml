<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de minister van Verkeer en Waterstaat over het opheffen van groene haltes op de Veluwe vanwege spitsstrook A50. (Ingezonden 28 juli 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26148
</item>
         <item attribuut="Inhoud">Vragen naar aanleiding van het bericht dat de provincie Gelderland de zogenaamde 'Groene Bushaltes' Woeste Hoeve, Groenendaal en Terlet op de snelweg A50 tussen Apeldoorn en Arnhem in beide richtingen heeft laten vervallen, omdat de verkeersveiligheid niet gegarandeerd kan worden door de ingebruikname van de spitsstrook. Deze haltes gaven toegang tot het Deelerwoud, de Imbosch en de Loenermarkt.</item>
         <item attribuut="Rubriek">Natuur (Natuurmonumenten) Verkeer, vervoer en waterstaat (Openbaar vervoer) Verkeer, vervoer en waterstaat (Verkeersveiligheid) Verkeer, vervoer en waterstaat (Wegen)</item>
         <item attribuut="Trefwoorden">Gelderland Natuurmonumenten Openbaar vervoer Verkeersveiligheid Wegen</item>
         <item attribuut="Vindplaats">Kamervragen met antwoord 2005-2006, nr. 1944, Tweede Kamer</item>
         <item attribuut="Vraagnr_bij_indiening">2050617120</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2006-08-17</item>
         <item attribuut="Datum_indiening">2006-07-28</item>
         <item attribuut="Document-id">KVR26148</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4133" allpagenumbers="4133 4134" vetnummer="2050617120" code="0506tkkvr1944" lopendefooter="Tweede Kamer, vergaderjaar 2005–2006, Aanhangsel" filenaam="KVR26148" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1944" onderwerp="" indiendatum="2006-07-28">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-08-17">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u ervan op de hoogte dat de provincie Gelderland met ingang van 2 juli 2006 de zogenaamde «Groene Bushaltes» Woeste Hoeve, Groenendaal en Terlet op de snelweg A50 tussen Apeldoorn en Arnhem in beide richtingen heeft laten vervallen, omdat de verkeersveiligheid bij de haltes niet gegarandeerd kan worden door de ingebruikname van de spitsstrook per 2006? <voetnoot nummer="1"/>
      </vraag>
      <vraag nummer="2" voetnoot="2">Bent u ervan op de hoogte dat als gevolg van de opheffing grote delen van de Veluwe niet meer bereikbaar zijn zonder auto, terwijl hier tot voor kort elk half uur een snelbus reed en deze bushaltes destijds zijn aangelegd om de aantasting van de Veluwe door de aanleg van de A50 enigszins te compenseren? En bent u ervan op de hoogte dat twee van de twaalf Groene Haltes-routes hierdoor in de problemen zijn gekomen? <voetnoot nummer="2"/>
      </vraag>
      <vraag nummer="3">Deelt u het standpunt dat natuurgebieden goed bereikbaar moeten zijn met het openbaar vervoer? Zo neen, waarom niet? </vraag>
      <vraag nummer="4">Welk (rijks)budget is er beschikbaar voor de bereikbaarheid van natuurgebieden? </vraag>
      <vraag nummer="5">Kunt u mededelen of, en zo ja hoe, het Deelerwoud, de Imbosch en de Loenermarkt – waartoe de drie bushaltes toegang gaven – nu bereikbaar zijn met het OV, wat de extra reistijd bedraagt en wat de frequentie van de alternatieve OV-verbinding is? </vraag>
      <vraag nummer="6">Bent u bereid om stappen te ondernemen om de situatie aan de spitsstrook van de A50 ter plekke zo aan te passen (bijvoorbeeld in de vorm van speciale pechhavens) dat de betreffende Groene Bushaltes weer in gebruik kunnen worden genomen en met dezelfde frequentie als voorheen worden bediend? Zo neen, waarom niet? </vraag>
      <noten afkomstig="vraag">
         <noot nummer="1">Zie: http://www.bba.nl/1/6/95/</noot>
         <noot nummer="2">Zie: http://www.groenehaltes.nl/</noot>
      </noten>
   </vragen>
   <antwoorden aantal="6">
      <antwoord nummer="1">Ik ben op de hoogte van het besluit van de provincie Gelderland. Ik deel de stelling van de vraagsteller niet dat de verkeersveiligheid onvoldoende zou zijn. In de voorbereiding rond de aanleg van de spitsstrook op de A50 tussen Arnhem en het knooppunt Beekbergen zijn in de jaren 2002 en 2003 uitgebreid proeven gedaan in samenwerking met toenmalige OV-exploitant Connexxion en de KLPD, om vast te stellen of de aanleg van een spitsstrook tot veiligheidsproblemen zou leiden voor het busverkeer. Dit bleek niet het geval. Op deze wijze is dat ook in het Wegaanpassingsbesluit verwoord. Ik heb begrepen dat de huidige exploitant BBA wel van mening is dat de verkeersveiligheid onvoldoende zou zijn. Dit was voor mij aanleiding om recentelijk overleg op te starten met de provincie, BBA en de KLPD om na te gaan of er sprake is van nieuwe feiten die tot een andere beoordeling van de veiligheidssituatie kunnen leiden. Dit overleg is nog gaande. </antwoord>
      <antwoord nummer="2">Het is niet juist dat grote delen van de Veluwe alleen nog per auto bereikbaar zijn. Wel is het juist dat door het (tijdelijk) niet meer beschikbaar zijn van een drietal haltes de bereikbaarheid per OV verslechterd is. Zie ook het antwoord op vraag 5. De bushaltes zijn overigens niet aangelegd ter compensatie van de aantasting van de Veluwe. Om te voorkomen dat een parallelle weg als sluiproute voor de A50 zou worden gebruikt, is deze opgeknipt. Hierdoor kon de daar toen rijdende bus de aan de betreffende weg gelegen buurtschappen niet meer goed aandoen. Ter compensatie hiervan is daarom besloten haltes aan de A50 aan te leggen. </antwoord>
      <antwoord nummer="3">In zijn algemeenheid deel ik dit standpunt. De verantwoordelijkheid voor specifieke haltes en frequenties van lijnen berust echter bij de provincies. </antwoord>
      <antwoord nummer="4">Er is geen specifiek rijksbudget voor de bereikbaarheid van natuurgebieden. </antwoord>
      <antwoord nummer="5">De nu dichtstbijzijnde haltes zijn Schalterdalweg en Golflinks. De loopafstand naar het betreffende deel van de Veluwe is vanaf deze haltes circa een half uur langer dan vanaf de (tijdelijk) niet meer beschikbare haltes. De frequentie, waarmee de genoemde haltes worden aangedaan is gelijk gebleven; een halfuursdienst overdag. </antwoord>
      <antwoord nummer="6">Ik wil eerst de resultaten van het overleg met de provincie, BBA en de KLPD afwachten alvorens te besluiten of en zo ja, welke maatregelen getroffen moeten worden. </antwoord>
      <noten afkomstig="antwoord"/>
   </antwoorden>
</kvr>
