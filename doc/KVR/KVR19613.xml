<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Schippers en Van Miltenburg (beiden VVD) aan de minister van Volksgezondheid, Welzijn en Sport over het omspringen met subsidies door Stivoro. (Ingezonden 12 februari 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19613
</item>
         <item attribuut="Inhoud">Vragen naar aanleiding van een brief van de Stichting Rokersbelangen (SRB) van 6 februari 2004 waarin gesteld wordt dat de Stichting volksgezondheid en roken (Stivoro) subsidies aangewend zou hebben om de rally Parijs-Dakar te sponsoren.</item>
         <item attribuut="Rubriek">Communicatie, media en informatievoorziening (Reclame) Consument (Overig) Gezondheidszorg (Subsidies) Gezondheidszorg (Ziekten en ziektepreventie)</item>
         <item attribuut="Trefwoorden">Gezondheidszorgsubsidies Preventieve gezondheidszorg Reclame Tabak</item>
         <item attribuut="Vindplaats">Kamervragen met antwoord 2003-2004, nr. 949, Tweede Kamer</item>
         <item attribuut="Vraagnr_bij_indiening">2030408200</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Schippers</persoon>
            <persoon partij="VVD">Van Miltenburg</persoon>
         </item>
         <item attribuut="Datum_reaktie">2004-02-23</item>
         <item attribuut="Datum_indiening">2004-02-12</item>
         <item attribuut="Document-id">KVR19613</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2011" allpagenumbers="2011 2012" vetnummer="2030408200" code="0304tkkvr949" lopendefooter="Tweede Kamer, vergaderjaar 2003–2004, Aanhangsel" filenaam="KVR19613" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="949" onderwerp="" indiendatum="2004-02-12">
         <vrager partij="VVD" oorsprong="parlement">Schippers</vrager>
         <vrager partij="VVD" oorsprong="parlement">Van Miltenburg</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-02-23">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van de inhoud van de briefvan de Stichting Rokersbelangen (SRB) over het merkwaardig omspringen met subsidies door Stichting volksgezondheid en roken (Stivoro)? <voetnoot nummer="1"/>
      </vraag>
      <vraag nummer="2">Is het waar dat Stivoro door u verstrekte subsidies gebruikt om de rally Parijs–Dakar te sponsoren? Acht u deze sponsorrally de ideale manier om roken te ontmoedigen? </vraag>
      <vraag nummer="3">Heeft Stivoro in het kader van het onlangs herziene en strengere beleid ten aanzien van subsidies u ingelicht over deze sponsorrally? Zo ja, hoe heeft u op deze plannen gereageerd? Heeft Stivoro aangegeven wat zij precies beoogt met deze sponsorrally? Zo ja, heeft zij dat naar uw mening dat op een effectieve wijze gedaan? </vraag>
      <vraag nummer="4">Hoe beoordeelt u de sponsoractie van Stivoro in het licht van de schaarse middelen? Deelt u de mening dat hier sprake is van verspilling? </vraag>
      <vraag nummer="5">Wat gaat u doen om dit soort onnodige verspilling van subsidiegelden tegen te gaan? </vraag>
      <noten afkomstig="vraag">
         <noot nummer="1" datum="2004-02-6" bron="BriefStichting Rokersbelangen">BriefStichting Rokersbelangen, 6 februari 2004</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Stivoro heeft in opdracht van en in overleg met het ministerie van VWS in de periode oktober 2003 t/m februari 2004 diverse campagnes gevoerd in het kader van het project Rookvrij. Het projectplan is op 13 juni 2003 al aan de Kamer toegestuurd als bijlage bij mijn briefinzake de invoering van de gewijzigde Tabakswet. Doel van deze campagnes was enerzijds voorlichting en ondersteuning te geven rond de invoering van de nieuwe Tabakswet, met name de onderdelen rookvrije werkplek en rookvrij personenvervoer. Anderzijds hadden de campagnes tot doel het roken door jongeren te ontmoedigen en volwassenen te stimuleren en te helpen om met roken te stoppen. In het kader van dit laatste doel is gezocht naar die communicatiekanalen die het meest effectief zijn voor het bereiken van de gewenste doelgroepen. Daartoe is zendtijd ingekocht in diverse tv-programma’s, zijn radiospotjes uitgezonden, krantenadvertenties geplaatst, is informatie over stoppen met roken verspreid, etcetera. De doelgroep mannen in de leeftijd rond 40 jaar uit de lagere sociaal-economische klasse is in Nederland de groep met de laagste levensverwachting. Dat komt grotendeels door een ongezonde leefstijl. Deze doelgroep is moeilijk te bereiken als het om preventie gaat. Het blijkt bijzonder moeilijk om de boodschap voor deze groep acceptabel, aantrekkelijk en navolgbaar te maken. Van grote invloed hierop is de achtergrond («setting») van waaruit de boodschap komt. Sport, en dus ook autosport, geeft die achtergrond. Daarom heeft Stivoro zendtijd ingekocht in een sportprogramma van SBS6, en contact gelegd met het team Leijds-Vaanholt dat meedeed aan de rally Parijs–Dakar 2004. Het team heeft radiospotjes ingesproken om mensen aan te sporen te stoppen met roken, is met dezelfde boodschap opgetreden in diverse radio- en tv-programma’s, hield een webdagboek bij en heeft aandacht gekregen in berichtgeving in de media (kranten/tijdschriften en tv-programma’s). De rally – voorbereiden, volhouden, doorzettingsvermogen, samenwerking en het uiterste doen om de eindstreep te halen – werd hierbij gebruikt als metafoor voor het stoppen: óók een zaak van doorzetten en volhouden. Het opmerkelijke feit dat er een Team Stoppen met roken was tussen zoveel deelnemers die door de tabaksindustrie worden gesponsord, maakte dit team dermate zichtbaar dat er zelfs in de buitenlandse pers aandacht aan is besteed. Daarnaast is de actie ook benut voor de doelgroep jongeren. De leden van het rallyteam hebben namens Stivoro diverse scholen bezocht, en zij zullen dat in het voorjaar 2004 nogmaals doen. Dit gebeurt in het kader van de Actie Tegengif(gericht op 12-, 13- en 14-jarigen), die jaarlijks gehouden wordt en waarbij jongeren wordt gevraagd zich eraan te verbinden om een halfjaar niet te roken. Hierbij vallen prijzen te verdienen om de motivatie om het niet-roken vol te houden, te vergroten. Tot de prijzen behoort een «meet and greet» met het rallyteam en de rally-auto. De inzet van het team gebeurt vanuit de wetenschap dat het imago van het roken en het rookgedrag van rolmodellen een belangrijke rol speelt bij de keuze van jongeren om te gaan roken. </antwoord>
      <antwoord nummer="3">Ja, zie het antwoord op vraag 2. </antwoord>
      <antwoord nummer="4 en 5">Zoals blijkt uit mijn antwoord op vraag 2, ben ik van mening dat hier geen sprake is van verspilling. De subsidieaanvragen van Stivoro worden door mijn ministerie zorgvuldig beoordeeld. Bij toekenning wordt zowel gelet op beoogde resultaten en effecten als op adequate administratieve en financiële onderbouwing. In de verantwoording moet via onderzoek worden aangetoond wat de effecten van de campagnes zijn. </antwoord>
      <noten afkomstig="antwoord"/>
   </antwoorden>
</kvr>
