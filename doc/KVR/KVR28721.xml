<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Gesthuizen en Irrgang (beiden SP) aan de staatssecretaris van Financiën over het ambachtscentrum Driekant. (Ingezonden 11 juni 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28721
</item>
         <item attribuut="Inhoud">Vragen over een centrum dat mensen met een afstand tot de arbeidsmarkt op een innovatieve en succesvolle manier naar werk begeleidt, en waarvan de leertrajecten worden gefinancierd door zorginstellingen. Waarom wordt over de ontvangen zorggelden door de Belastingdienst 19% BTW geheven?</item>
         <item attribuut="Rubriek">Arbeid (Arbeidsbemiddeling) Arbeid (Arbeidsmarkt) Arbeid (Subsidies) Arbeid (Werkloosheidsbestrijding) Bedrijfsleven en industrie (Ondernemingen) Bedrijfsleven en industrie (Subsidies) Belastingen (BTW) Beroepsonderwijs en volwasseneneducatie (Leerlingwezen) Welzijn (Verstandelijk gehandicapten)</item>
         <item attribuut="Trefwoorden">Arbeidsbemiddeling Beroepsbegeleidende leerweg BTW Gehandicapte werknemers Ondernemingen Subsidies Werkloosheidsbestrijding</item>
         <item attribuut="Vindplaats">Kamervragen met antwoord 2006-2007, nr. 2090, Tweede Kamer</item>
         <item attribuut="Vraagnr_bij_indiening">2060717900</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Gesthuizen</persoon>
            <persoon partij="SP">Irrgang</persoon>
         </item>
         <item attribuut="Datum_reaktie">2007-07-04</item>
         <item attribuut="Datum_indiening">2007-06-11</item>
         <item attribuut="Document-id">KVR28721</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4427" allpagenumbers="4427 4428" vetnummer="2060717900" code="0607tkkvr2090" lopendefooter="Tweede Kamer, vergaderjaar 2006–2007, Aanhangsel" filenaam="KVR28721" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2090" onderwerp="" indiendatum="2007-06-11">
         <vrager partij="SP" oorsprong="parlement">Gesthuizen</vrager>
         <vrager partij="SP" oorsprong="parlement">Irrgang</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2007-07-4">
         <antwoorder functie="staatssecretaris" ministerie="Financiën">De Jager</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Deelt u de mening dat het ambachtscentrum Driekant op een innovatieve en succesvolle manier mensen met een afstand tot de arbeidsmarkt naar werk begeleidt? <voetnoot nummer="1"/>
      </vraag>
      <vraag nummer="2">Deelt u de mening dat onderwijs, zorg, en arbeidsmarktbeleid hier op een mooie manier worden gecombineerd? </vraag>
      <vraag nummer="3">Is het waar dat aan het ambachtscentrum door lokale overheden ook subsidies worden verstrekt? </vraag>
      <vraag nummer="4">Is het waar dat de leertrajecten worden gefinancierd door instellingen die zijn toegelaten op grond van de Wet toelating zorginstellingen? </vraag>
      <vraag nummer="5">Vind u het juist dat over de ontvangen zorggelden 19% btw wordt geheven omdat de Belastingdienst zich op het standpunt stelt dat Driekant zich niet kwalificeert als onderwijsinstelling, dagverblijf voor gehandicapten, of zorgboederij? </vraag>
      <vraag nummer="6">Deelt u de mening dat dit baanbrekende initiatief hierdoor het slachtoffer wordt van een te strikte uitleg van de wet- en regelgeving? Zo ja, bent u bereid hier verandering in aan te brengen? Zo neen, waarom niet? </vraag>
      <noten afkomstig="vraag">
         <noot nummer="1" weblink="http://www.driekantambachtscentrum.nl/">http://www.driekantambachtscentrum.nl/</noot>
      </noten>
   </vragen>
   <antwoorden aantal="1">
      <antwoord nummer="1 t/m 6">De vragen betreffen een individuele aangelegenheid. Daarover kan ik in verband met de fiscale geheimhoudingsplicht geen mededelingen doen. Wel wil ik in algemene zin een reactie geven. Particuliere initiatieven om mensen met een afstand tot de arbeidsmarkt naar werk te begeleiden, geven blijk van een grote maatschappelijke betrokkenheid en worden daarom door mij zeer toegejuicht. Bij de fiscale behandeling van dergelijke – veelal gesubsidieerde – initiatieven, moeten, wat de toepassing van de BTW-wetgeving betreft, twee vragen worden onderscheiden. In de eerste plaats moet worden beoordeeld of een eventueel verleende subsidie de vergoeding vormt voor een prestatie in de zin van de Wet op de omzetbelasting 1968. Hierover is een aantal beslissingen verschenen van zowel Nederlandse rechters als van het Hof van Justitie. Daaruit blijkt dat subsidies leiden tot BTW-heffing als de subsidieverstrekking betrekking heeft op handelingen ten behoeve van een aanwijsbare afnemer of groep van afnemers welke die handelingen gebruikt/verbruikt. Ook zogenoemde prijssubsidies kunnen belast zijn met BTW. Het is aan de belastinginspecteur om, rekening houdend met deze in de rechtspraak ontwikkelde criteria, na te gaan of in een concrete situatie de verstrekte subsidies aanleiding geven tot heffing van BTW. In de tweede plaats moet worden beoordeeld in hoeverre een BTW-vrijstelling van toepassing is. Gezien de in de vragen beschreven activiteiten – het naar werk begeleiden van mensen met een afstand tot de arbeidsmarkt – kan worden gedacht aan de onderwijsvrijstelling, de sociaal-culturele vrijstelling, de vrijstelling voor thuiszorg of de vrijstelling voor zorgboerderijen. De BTW-vrijstelling voor het verstrekken van onderwijs geldt als sprake is van een onderwijsactiviteit. Een bijzonder belangrijk element daarbij is de overdracht van kennis en vaardigheden. Zo zijn onder andere vrijgesteld beroepsopleidingen en beroepsherscholing, zoals het opnieuw scholen in een beroep of het geven van een nieuwe vakopleiding aan mensen die lange tijd werkloos zijn geweest teneinde hen een beter perspectief op een baan te bieden. Bepaalde leveringen en diensten van sociale en culturele aard die uitdrukkelijk zijn aangewezen, zijn eveneens vrijgesteld van omzetbelasting, mits de ondernemer die deze activiteiten verricht geen winst beoogt en er geen concurrentieverstoring optreedt met ondernemers die wel winst beogen. Op grond van deze bepaling zijn de activiteiten van niet-commerciële dagverblijven voor gehandicapten vrijgesteld. Vooruitlopend op een aanpassing van die wettelijke regeling is bij beleidsbesluit (d.d. 1 maart 2007, nr. CPP2007/349M) goedgekeurd dat met ingang van 14 maart jl. ook commerciële dagverblijven in de BTW-vrijstelling kunnen delen. Ook kan (vanaf 1 januari 2007) mogelijk de vrijstelling voor «thuiszorg» op de genoemde activiteiten van toepassing zijn, mits degene aan wie de zorg wordt verleend over een indicatiebesluit beschikt op grond van de AWBZ. Vanaf dat moment is namelijk niet langer noodzakelijk dat de thuiszorg bij iemand thuis wordt verricht. Ten slotte zou op dergelijke activiteiten de vrijstelling voor zorgboerderijen van toepassing kunnen zijn. Op basis van deze bepaling is het verlenen van dagbesteding, arbeidstraining, of dagopvang door bepaalde belastingplichtigen (landbouwers e.d.) namelijk vrijgesteld van omzetbelasting. Als ik deze verschillende, in de BTW-regelgeving neergelegde mogelijkheden in ogenschouw neem, is het denkbaar dat de in de vragen bedoelde activiteiten, afhankelijk van de zich voordoende feiten, niet leiden tot BTW-heffing. Het is uiteindelijk aan de belastinginspecteur om in een concreet geval, zoals de in de vragen bedoelde situatie, na te gaan of op de activiteiten een BTW-vrijstelling van toepassing is. </antwoord>
      <noten afkomstig="antwoord"/>
   </antwoorden>
</kvr>
