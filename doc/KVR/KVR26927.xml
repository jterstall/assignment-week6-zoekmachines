<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de ministers van Defensie en van Buitenlandse Zaken over het optreden van Nederlandse commando's in Uruzgan, Afghanistan. (Ingezonden 22 november 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26927
</item>
         <item attribuut="Inhoud">Vragen naar aanleiding van persbericht Novum over de documentaire die de NCRV op 20 november 2006 heeft uitgezonden over de Nederlandse prioritaire inzet binnen ISAF-3 voor wederopbouw die zou botsen met de inzet van andere partners binnen ISAF-3.</item>
         <item attribuut="Rubriek">Veiligheidsbeleid en defensie (Militairen) Veiligheidsbeleid en defensie (NAVO) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Afghanistan Militairen NAVO</item>
         <item attribuut="Vindplaats">Kamervragen met antwoord 2006-2007, nr. 471, Tweede Kamer</item>
         <item attribuut="Vraagnr_bij_indiening">2060703500</item>
         <item attribuut="Afkomstig_van">Defensie (DEF) Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2006-12-12</item>
         <item attribuut="Datum_indiening">2006-11-22</item>
         <item attribuut="Document-id">KVR26927</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1017" allpagenumbers="1017 1018" vetnummer="2060703500" code="0607tkkvr471" lopendefooter="Tweede Kamer, vergaderjaar 2006–2007, Aanhangsel" filenaam="KVR26927" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="471" onderwerp="" indiendatum="2006-11-22">
         <vrager partij="PvdA" oorsprong="parlement">Koenders</vrager>
         <vraagt-aan>de ministers van Defensie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-12-12">
         <antwoorder functie="minister" ministerie="Defensie">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van berichten over de documentaire «Nederlandse commando’s in Uruzgan», die de NCRV 20 november jl. heeft uitgezonden? <voetnoot nummer="1"/>
      </vraag>
      <vraag nummer="2">In hoeverre botst de Nederlandse prioritaire inzet binnen ISAF-3 voor wederopbouw met de inzet van de andere partners binnen ISAF-3? </vraag>
      <vraag nummer="3">Kan de Kamer, gezien de uitlatingen van de militairen over de missie, er nog van uitgaan dat alle militairen zich houden aan de gemaakte afspraken over aard, omvang en werkwijze van de missie? </vraag>
      <vraag nummer="4">Zijn deze afspraken voldoende aan alle militairen gecommuniceerd? Zo ja, hoe verklaart u dan deze uitlatingen? </vraag>
      <vraag nummer="5">Is het waar dat er operationele inlichtingen vanuit het veld in Den Haag terzijde worden geschoven onder het mom van «politieke druk»? </vraag>
      <vraag nummer="6">Kan verzekerd worden dat de aanwezigheid van een Amerikaanse officier volledig naar de letter en de geest is van de afspraken die met de Kamer zijn gemaakt over de relatie tussen de operaties OEF en ISAF en over het detentiebeleid? </vraag>
      <vraag nummer="7">Wanneer hebben Nederlandse functionarissen en vertegenwoordigers van mensenrechtenorganisaties voor het laatst gevangenen bezocht die zijn overgedragen aan Afghaanse autoriteiten? Wat waren hun bevindingen? </vraag>
      <vraag nummer="8">Kunt u nog steeds garanderen dat de afspraken die met de Kamer gemaakt zijn over de inzet van Nederlandse special forces en de prioriteit voor de Nederlandse inzet in ISAF-3 voor wederopbouw nageleefd worden en ook nageleefd kunnen worden? </vraag>
      <noten afkomstig="vraag">
         <noot nummer="1" datum="2006-11-15" bron="Persbericht Novum">Persbericht Novum, 15 november 2006</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2 en 3">De Nederlandse inzet en strategie botsen niet met die van de andere partners. Voor alle partijen is helder dat het duurzaam pacificeren en ontwikkelen van Afghanistan meer vergt dan alleen militaire middelen. Daarom richt ISAF zich naast het noodzakelijke militaire optreden ook op het bevorderen van de hervorming van de Afghaanse veiligheidssector, het winnen van de «hearts and minds», de ondersteuning van het lokale bestuur en het mogelijk maken van (weder-) opbouw. Het creëren van een stabiele en veilige omgeving om duurzame wederopbouw en ontwikkeling mogelijk te maken is een van de vier hoofddoelstellingen van ISAF, zoals geformuleerd in het operatieplan. Bij de concrete invulling van deze strategie leggen ISAF-landen soms verschillende accenten. Daarbij laat elk land zijn specifieke ervaringen meewegen die bij voorgaande missies zijn opgedaan. Ook provincies in Afghanistan verschillen van elkaar zodat onder zeer verschillende omstandigheden geopereerd moet worden. </antwoord>
      <antwoord nummer="3 en 4">De special forces voeren de hun opgedragen taken professioneel en gemotiveerd uit, binnen de gemaakte afspraken en in overeenstemming met de algehele strategie. De eenheid van het Korps Commando Troepen (KCT) wordt aangestuurd door de commandant van de Task Force Uruzgan (TFU). De special forces zijn een bijzondere eenheid met een specifieke opleiding en taken. Dit kan soms leiden tot minder inzicht in de meer genuanceerde en soms meer terughoudende werkwijze van de commandant van de TFU in Uruzgan. Er is echter geen sprake van dat de special forces de bevelen van de commandant TFU niet zouden opvolgen of dat zij zich niet zouden conformeren aan de algemene ISAF strategie. </antwoord>
      <antwoord nummer="5">Van het terzijde schuiven van informatie uit het gebied is geen sprake. Zowel in het operatiegebied als elders wordt ernaar gestreefd om een zo volledig mogelijk beeld te krijgen van de situatie in het gebied. Alle vergaarde informatie wordt beoordeeld en geanalyseerd. Op basis hiervan wordt getracht een zo compleet en betrouwbaar mogelijk inlichtingenbeeld te realiseren. </antwoord>
      <antwoord nummer="6">De aanwezigheid van de Amerikaanse onderofficier zoals getoond in de documentaire is in overeenstemming met de afspraken, zoals die ook met uw Kamer zijn gedeeld. Zoals tijdens het algemeen overleg van 26 oktober jl. aan de Kamer is medegedeeld, zijn Amerikaanse eenheden nog verantwoordelijk voor de training van het Afghaanse leger (ANA). Het gaat hierbij om Amerikaanse Embedded Training Teams (ETT) en ondersteunende special forces die optreden ter bescherming van de ETT’s. ISAF en de TFU werken waar mogelijk samen met het Afghaanse leger. Indien de TFU een missie met het Afghaanse leger onderneemt kan er dus sprake zijn van deelname door Amerikaanse trainers en hun beschermingseenheden. De Amerikaanse onderofficier in de documentaire behoorde tot deze eenheden. </antwoord>
      <antwoord nummer="7">De TFU heeft op 12 november vijf gevangenen gemaakt tijdens een operatie. Deze vijf gevangenen zijn 15 november, overgedragen aan de Afghaanse autoriteiten, dat wil zeggen binnen 96 uur en conform de procedures uit het ISAF operatieplan. Dit is de eerste maal dat Nederland gevangenen heeft overgedragen aan de Afghaanse autoriteiten. De gevangenen zijn overgedragen aan het National Department of Security (NDS) in Tarin Kowt. Op 18 november hebben een Nederlandse diplomaat en vertegenwoordigers van de TFU, onder wie de commandant, de gevangenen bezocht in de detentiefaciliteit van de NDS. De waarneming was dat betrokkenen goed worden behandeld, conform het Afghaans-Nederlandse Memorandum of Understanding inzake detentiebeleid. In antwoord op vragen van Nederlandse functionarissen gaven zij te kennen dat er geen klachten waren over de detentie op Kamp Holland noch bij het NDS. De vijf gevangenen zijn op 24 november door de Afghaanse autoriteiten vrijgelaten en zijn teruggekeerd naar hun dorpen. </antwoord>
      <antwoord nummer="8">De inzet van Nederlandse special forces in Uruzgan is gewenst voor het uitvoeren van onder andere verkenningsoperaties om de «situational awareness» in het gebied te vergroten. Vanwege de omvang en de ontoegankelijkheid van het gebied is de behoefte aan adequate «situational awareness» groot, mede ter bescherming van de Nederlandse eenheden (force protection). De inzet van special forces geschiedt onder ISAF-regels en is in overeenstemming met de afspraken die ook met de Tweede Kamer zijn gemaakt. De special forces voeren niet direct wederopbouwactiviteiten uit. Hun optreden – waaronder het leggen van contacten met de bevolking in afgelegen gebieden – is wel van groot belang voor het creëren van stabiliteit en veiligheid in de provincie. Dit is een essentiële randvoorwaarde om op wederopbouw gerichte activiteiten te kunnen uitvoeren. </antwoord>
      <noten afkomstig="antwoord"/>
   </antwoorden>
</kvr>
