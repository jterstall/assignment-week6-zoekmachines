<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Lazrak (Groep Lazrak) aan de staatssecretaris van Onderwijs, Cultuur en Wetenschap, mw. Van der Laan, over NPS-radiouitzendingen. (Ingezonden 1 juli 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20742
</item>
         <item attribuut="Inhoud">Vragen naar aanleiding van het beëindigen van de radio-uitzendingen van de NPS in de Chinese, Marokkaanse en Turkse taal, in het licht van artikel 15 van het Mediabesluit.</item>
         <item attribuut="Rubriek">Communicatie, media en informatievoorziening (Radio en televisie) Welzijn (Minderheden)</item>
         <item attribuut="Trefwoorden">Minderheden Radio</item>
         <item attribuut="Vindplaats">Kamervragen met antwoord 2003-2004, nr. 1947, Tweede Kamer</item>
         <item attribuut="Vraagnr_bij_indiening">2030416940</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="Groep Lazrak">Lazrak</persoon>
         </item>
         <item attribuut="Datum_reaktie">2004-07-19</item>
         <item attribuut="Datum_indiening">2004-07-01</item>
         <item attribuut="Document-id">KVR20742</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4119" allpagenumbers="4119 4120" vetnummer="2030416940" code="0304tkkvr1947" lopendefooter="Tweede Kamer, vergaderjaar 2003–2004, Aanhangsel" filenaam="KVR20742" issn-nummer="ISSN0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1947" onderwerp="" indiendatum="2004-07-1">
         <vrager partij="Groep Lazrak" oorsprong="parlement">Lazrak</vrager>
         <vraagt-aan>de staatssecretaris van Onderwijs, Cultuur en Wetenschap, mw. Van der Laan,</vraagt-aan>
      </vraagdata>
      <antwoorddata antwoorddatum="2004-07-19">
         <antwoorder functie="staatssecretaris" ministerie="Onderwijs, Cultuur en Wetenschap">Van der Laan</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de berichtgeving over het stopzetten van dagelijkse radio-uitzendingen van de NPS in Chinese, Marokkaanse en Turkse taal? <voetnoot nummer="1"/>
      </vraag>
      <vraag nummer="2" voetnoot="2">Hebt u kennisgenomen van berichtgeving dat de NPS-radio te weinig minderhedenprogramma’s uitzendt? <voetnoot nummer="2"/>
      </vraag>
      <vraag nummer="3">Deelt u de mening van Chinese, Turkse en Marokkaanse NPS-radioluisteraars dat een substantiële groep verstoken raakt van informatie over Nederland wanneer de radio-uitzendingen worden opgeheven? </vraag>
      <vraag nummer="4">Acht u de opheffing van de uitzendingen in overeenstemming met artikel 15 van het Mediabesluit? </vraag>
      <vraag nummer="5">Bent u bereid de NPS te waarschuwen geen onomkeerbare stappen te nemen voordat door het Commissariaat van de Media is getoetst of de NPS voldoet aan de in de Mediawet en het Mediabesluit opgesomde taakstelling op het gebied van informatieve en culturele radioprogramma’s in het Chinees, Marokkaans en Turks? </vraag>
      <vraag nummer="6">Bent u bereid uw bevoegdheid krachtens artikel 51b van de Mediawet aan te wenden om de radio-uitzendingen in het Chinees, Turks en Marokkaaans ongemoeid te laten totdat de Kamer zich heeft kunnen uitspreken over de Visitatie Landelijke Publieke Omroep? </vraag>
      <noten afkomstig="vraag">
         <noot nummer="1" datum="2004-06-29" bron="Trouw">Trouw, 29 juni 2004, p. 5</noot>
         <noot nummer="2" datum="2004-06-27" bron="Mediaprogramma Antenne 2">Mediaprogramma Antenne 2, 27 juni 2004, Radio 2. Zie www.antenne2.nl</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ja. De berichtgeving waarnaar verwezen wordt is echter gebaseerd op een foutieve interpretatie van een artikel in het juninummer van «Co-Media», de nieuwsbrief van het Commissariaat voor de Media. Het betrof een bericht over de proef die de Publieke Omroep in overleg met het Commissariaat voor de Media heeft gehouden voor het opzetten van een nieuwe classificatiesystematiek om radio-uitzendingen naar programmacategorieën (informatief, verstrooiend, gericht op minderheden e.a.) in te kunnen delen. Dit is een onderdeel van de wettelijke rapportageplicht en heeft betrekking op de gehele programmering. In 2002 is een proef van 1 week met een grofmazig systeem (toedeling in blokken van een uur) gehouden. Op basis van deze proef van 1 week zou de NPS niet voldoen aan de gevraagde 25% radioprogrammering gericht op minderheden. Er kunnen echter geen conclusies aan worden verbonden voor wat betreft het voldoen aan het programmavoorschrift over geheel 2002. Kanttekening hierbij is dat het voldoen aan het programmavoorschrift samenhangt met de te hanteren definitie van «programmaonderdelen ten behoeve van of betrekking hebbend op etnische en culturele minderheden». De behoefte bestaat om een betere toepassing van dit voorschrift te bereiken en juist hiervoor wordt een nieuwe classificatiesystematiek ontworpen. De rapportageverplichting ligt overigens op grond van artikel 16, tweede lid, onder d, van de Mediawet bij de Publieke Omroep en niet bij de individuele omroepen. De NPS heeft over 2002 gerapporteerd aan de Publieke Omroep en stelt daarin ruimschoots te hebben voldaan aan de wettelijke verplichting inzake het percentage minderhedenprogrammering. </antwoord>
      <antwoord nummer="3">Bezien vanuit publieksbereik wordt de NPS Radio in toenemende mate met een aantal problemen geconfronteerd. Het bereik van de dagelijkse en wekelijkse doelgroepprogramma’s is in de loop van de afgelopen tien jaar aanzienlijk afgenomen. Ze slaan over het algemeen niet aan bij jongere generaties. De afnemende belangstelling varieert, de kleinste doelgroep (Chinezen) is qua aanhang het meest trouw. Inmiddels kan ook de oudere generatie een groot deel van het nieuwsaanbod in de eigen taal ontvangen via andere kanalen, waaronder de satelliet en Internet. Vanaf het najaar 2003 is binnen de NPS met de Marokkaanse, Turkse en Chinese redacties een discussie gevoerd over het transformeren van de dagelijkse magazines naar wekelijkse magazines, net als het geval is voor de Surinaamse, Antilliaans/Arubaanse en Molukse gemeenschap. Deze programma’s zijn inmiddels ontwikkeld en kunnen worden geplaatst naast de andere weekmagazines. Daarmee is voor de NPS (financiële) ruimte gecreëerd om al dan niet op andere zenders een nieuw programmapakket te ontwikkelen om nieuwe doelgroepen te bereiken in het kader van haar multiculturele taak. De huidige publieksgroepen zullen bediend blijven via weekmagazines en Internet. Ik acht het van belang dat de NPS en de Publieke Omroep zoeken naar de beste mogelijkheden om een zo groot mogelijk bereik onder de diverse doelgroepen te genereren. </antwoord>
      <antwoord nummer="4, 5 en 6">Gezien de programmatische autonomie van de Publieke Omroep sta ik als bewindspersoon op afstand. In de Mediawet is de eigen zelfstandigheid van omroepen nadrukkelijk bepaald (artikel 48 Mw): «Iedere instelling die zendtijd heeft verkregen bepaalt, onverminderd het bij of krachtens de wet bepaalde, vorm en inhoud van haar programma en is verantwoordelijk voor hetgeen in haar zendtijd wordt uitgezonden». Artikel 13c Mw bepaalt bovendien, dat de programma’s van de publieke omroep onafhankelijk zijn van commerciële invloeden en van overheidsinvloeden. Deze «programmatische autonomie» dient als garantie tegen inmenging door derden, ongeacht of dat de overheid, commerciële partijen of anderen zijn. De NPS heeft de wettelijke taak 25% van haar programmering op radio te richten op minderheden. Uit de programmatische autonomie vloeit eveneens voort dat de NPS dit naar eigen inzicht kan inrichten. Toezicht op de naleving van de programmatische voorschriften berust bij het Commissariaat voor de Media. Dit toezicht vindt achteraf plaats. Ik beschik derhalve niet over bevoegdheden om voor te schrijven op welke wijze de NPS zijn programmatische opdracht, vastgelegd in de Mediawet en het Mediabesluit, uitvoert. Wel laat ik mij in het bredere kader van de visitatie informeren over de wijze waarop de NPS haar taken uitvoert. </antwoord>
      <noten afkomstig="antwoord"/>
   </antwoorden>
</kvr>
