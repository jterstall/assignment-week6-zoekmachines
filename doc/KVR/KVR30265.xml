<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bosma (PVV) aan de staatssecretarissen van Onderwijs, Cultuur en Wetenschap over de agressie tegen onderwijspersoneel. (Ingezonden 22 oktober 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30265
</item>
         <item attribuut="Inhoud">Vragen naar aanleiding van het bericht in de Telegraaf van 19 oktober 2007 'Juf krijgt klappen'. De mobiele telefoon moet op school verboden worden, de privacy van docenten meer beschermd en er moet een landelijk veiligheidsplan komen.</item>
         <item attribuut="Rubriek">Basisonderwijs (Onderwijspersoneel) Criminaliteit en openbare orde (Veiligheid) Speciaal onderwijs (Onderwijspersoneel) Voortgezet onderwijs (Onderwijspersoneel)</item>
         <item attribuut="Trefwoorden">Mishandeling Onderwijsgevenden</item>
         <item attribuut="Vindplaats">Kamervragen met antwoord 2007-2008, nr. 773, Tweede Kamer</item>
         <item attribuut="Vraagnr_bij_indiening">2070803120</item>
         <item attribuut="Afkomstig_van">Onderwijs, Cultuur en Wetenschap (OCW)</item>
         <item attribuut="Indiener">
            <persoon partij="PVV">Bosma</persoon>
         </item>
         <item attribuut="Datum_reaktie">2007-11-28</item>
         <item attribuut="Datum_indiening">2007-10-22</item>
         <item attribuut="Document-id">KVR30265</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1655" allpagenumbers="1655 1656" vetnummer="2070803120" code="0708tkkvr773" lopendefooter="Tweede Kamer, vergaderjaar 2007–2008, Aanhangsel" filenaam="KVR30265" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="773" onderwerp="" indiendatum="2007-10-22">
         <vrager partij="PVV" oorsprong="parlement">Bosma</vrager>
         <vraagt-aan>de staatssecretarissen van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-11-28">
         <antwoorder functie="staatssecretaris" ministerie="Onderwijs, Cultuur en Wetenschap">Dijksma</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met het bericht Juf krijgt klappen? <voetnoot nummer="1"/>
      </vraag>
      <vraag nummer="2">Deelt u de mening dat het onacceptabel is dat veel leraren een klap of een trap door een leerling als aanvaardbaar beroepsrisico zijn gaan zien? Zo neen, waarom niet? </vraag>
      <vraag nummer="3">Deelt u de mening dat de ongeremdheid bij kleutergroepen het gevolg is van de «altijd maar leuk cultuur» die op de pabo-opleidingen overheerst? Zo neen, waarom niet? </vraag>
      <vraag nummer="4">Deelt u de mening dat leraren in hun privacy moeten worden beschermd en dat het plaatsen van video-opnames op websites strafbaar gesteld moet worden? Zo neen, waarom niet? </vraag>
      <vraag nummer="5">Deelt u de mening dat het gebruik van mobiele telefoons op school verboden moet worden, teneinde te voorkomen dat het misbruik van de mobiele telefoon leidt tot een «losgeslagen zootje»? Zo neen, waarom niet? </vraag>
      <vraag nummer="6">Deelt u de mening dat het respect voor de leraar totaal verdwenen is, nu gesteld wordt dat 36% van het onderwijzend personeel wordt uitgescholden? Zo neen, waarom niet? </vraag>
      <vraag nummer="7">Hoeveel incidenten moeten er nog plaats gaan vinden, alvorens u met een landelijk veiligheidsplan voor scholen komt? </vraag>
      <noten afkomstig="vraag">
         <noot nummer="1" datum="2007-10-19" bron="De Telegraaf, Juf krijgt klappen">De Telegraaf, Juf krijgt klappen, 19 oktober 2007</noot>
      </noten>
   </vragen>
   <antwoorden aantal="7">
      <antwoord nummer="1">Ja, ik ben bekend met dat bericht. </antwoord>
      <antwoord nummer="2">Ik deel uw mening dat fysiek geweld tegen leraren niet acceptabel is. Wel merk hier ik op dat het voor leraren (in de onderbouw van) het basis- en speciaal onderwijs niet altijd gemakkelijk is te beoordelen wanneer een klap of trap als geweldsincident moet worden gezien. Zeker in het basis- en speciaal onderwijs, waaraan soms kinderen deelnemen die verbaal minder begaafd zijn, komt het voor dat de scheidslijn tussen «uitbundig» gedrag en «ongeremd» gedrag moeilijk te leggen is. Het is dan aan de leraar – als professional – om te beoordelen of het gedrag van een leerling (on)acceptabel is. </antwoord>
      <antwoord nummer="3">Nee, die mening deel ik niet. Er is mijns inziens geen aanleiding om de oorzaak voor ongeremd gedrag eenzijdig bij de cultuur op de pabo-opleidingen te zoeken. Aan de toename ongeremd gedrag ligt complexere maatschappelijke problematiek ten grondslag. Overigens betekent dit niet dat er geen aandacht nodig is voor de positie en rolopvatting van leraren. Er is een beter evenwicht nodig tussen vakinhoudelijke en pedagogische kennis en vaardigheden. Recent zijn nieuwe bekwaamheidseisen opgesteld die ook gelden voor leraren in het primair onderwijs. Deze eisen omvatten zowel de vakkennis als beroepsvaardigheden. Uit gesprekken die ik heb gevoerd in de eerste honderd dagen van dit kabinet is gebleken dat de aandacht voor vakinhoud en vakdidactiek versterking kan gebruiken. Er zullen afspraken komen met de pabo’s over vakdidactische vaardigheden. Op deze afspraak zijn wij ingegaan in het actieplan naar aanleiding van het advies van de commissie Rinnooy Kan. De NVAO zal uiteindelijk vaststellen of de opleidingen voldoen aan de eisen van basiskwaliteit, en dus of de opleidingen leiden tot goede leraren. De NVAO is gevraagd om aandacht te geven aan het evenwicht tussen vakinhoudelijke en pedagogische kennis en vaardigheden in de opleidingen. </antwoord>
      <antwoord nummer="4">Ik deel uw mening dat de privacy van leraren van groot belang is en derhalve beschermd moet worden. Scholen en leraren moeten zelf bepalen in hoeverre informatie over leraren bekend wordt gemaakt. Dit is zeer afhankelijk van schoolsoort, lokatie, en de cultuur op de school. Ook moet dit in overeenstemming zijn met bepalingen uit de Wet bescherming persoonsgegevens. Het plaatsen van video-boodschappen op websites is alleen strafbaar als deze in strijd is met de huidige wetgeving. De huidige wetgeving biedt mogelijkheden voor leraren om aangifte te doen om verdere verspreiding tegen te gaan. </antwoord>
      <antwoord nummer="5">Ik deel niet uw mening dat het gebruik van mobiele telefoons op school verboden moet worden. Scholen zijn deel van onze maatschappij waarin het gebruik van mobiele telefoons als normaal wordt beschouwd. Het is aan de school om te bepalen hoe zij met dit onderwerp om willen gaan en daarover afspraken te maken met ouders en leerlingen. Op een groot aantal scholen zijn er bijvoorbeeld afspraken dat (ingeschakelde) mobiele telefoons in de klas verboden zijn. </antwoord>
      <antwoord nummer="6">Schelden en vloeken wordt sterk beinvloed door de maatschappelijke verruwing die toegenomen is. In tegenstelling tot de maatschappelijke ontwikkelingen komt naar voren dat het gevoel van veiligheid juist in het onderwijs is toegenomen. Het is daarom niet vast te stellen of er een relatie bestaat tussen het aantal leraren dat aangeeft uitgescholden te worden en een verminderd respect voor leraren in het algemeen. Het veiligheidsgevoel van onderwijspersoneel in de klas is stabiel en zeer hoog (meer dan 90%). Wel is het zo dat eerstelijns-werkers in Nederland geconfronteerd worden met agressie en geweld. Hiervoor wordt nu het Rijksbrede actieprogramma «Veilige publieke taak» uitgevoerd. </antwoord>
      <antwoord nummer="7">Vooropgesteld wil ik melden dat ieder incident dat plaatsvindt buitengewoon schokkend is. Zoals u weet is de problematiek van veiligheid op school al jaren een punt van aandacht. Naar aanleiding van het verzoek van uw Kamer heb ik u een brief over mijn visie op veiligheid in onderwijs gestuurd waarin ook een analyse van de incidenten en de wijze waarop deze zich verhouden tot de beschikbare gegevens. </antwoord>
      <noten afkomstig="antwoord"/>
   </antwoorden>
</kvr>
