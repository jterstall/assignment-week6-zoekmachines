<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eerdmans (LPF) aan de minister van Binnenlandse Zaken en Koninkrijksrelaties over de benoeming van de heer Groen tot burgemeester van Noordwijk. (Ingezonden 17 februari 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19736
</item>
         <item attribuut="Inhoud">Is de integriteit van de heer Groen door feiten in het verleden niet zodanig aangetast dat hij een publieke functie als het burgemeesterschap niet meer op verantwoorde wijze kan bekleden.</item>
         <item attribuut="Rubriek">Staats- en bestuursrecht (Gemeenten)</item>
         <item attribuut="Trefwoorden">Burgemeesters; benoemingen</item>
         <item attribuut="Vindplaats">Kamervragen met antwoord 2003-2004, nr. 1055, Tweede Kamer</item>
         <item attribuut="Vraagnr_bij_indiening">2030408420</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="LPF">Eerdmans</persoon>
         </item>
         <item attribuut="Datum_reaktie">2004-03-10</item>
         <item attribuut="Datum_indiening">2004-02-17</item>
         <item attribuut="Document-id">KVR19736</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2231" allpagenumbers="2231 2232" vetnummer="2030408420" code="0304tkkvr1055" lopendefooter="Tweede Kamer, vergaderjaar 2003–2004, Aanhangsel" filenaam="KVR19736" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1055" onderwerp="" indiendatum="2004-02-17">
         <vrager partij="LPF" oorsprong="parlement">Eerdmans</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2004-03-10">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is, na aanbeveling door de gemeenteraad van Noordwijk, op uw voordracht de heer H. Groen benoemd tot burgemeester van Noordwijk? </vraag>
      <vraag nummer="2">Bent u van mening dat een persoon moet beschikken over een vlekkeloze staat van dienst en een boven alle twijfel verheven reputatie wil hij/zij ter benoeming tot burgemeester voorgedragen kunnen worden? Welke criteria betreffende integriteit worden er door u gehanteerd bij het voordragen van kandidaten voor het burgemeesterschap? </vraag>
      <vraag nummer="3">Bent u bekend met het feit dat de heer Groen in 2000 is afgetreden als wethouder van Financiën na de conclusie van het college van B en W van Amsterdam dat hij zich schuldig had gemaakt aan belangenverstrengeling? </vraag>
      <vraag nummer="4">Bent u bekend met het feit dat de heer Groen in 2002 door de Koninklijke Nederlandse Atletiek Unie is afgezet als voorzitter na ongeregeldheden rond zijn declaratiegedrag betreffende het sportcomplex Omniworld in Almere? </vraag>
      <vraag nummer="5">Is door bovenstaande feiten de integriteit van de heer Groen niet zodanig aangetast dat hij een publieke functie als het burgemeesterschap niet meer op verantwoorde wijze kan bekleden? </vraag>
      <vraag nummer="6">Vormen deze feiten niet zodanig zwaarwegende gronden dat u, ingevolge artikel 61 lid 6 van de Gemeentewet, had af moeten wijken van de aanbeveling van de gemeenteraad van Noordwijk? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Ja. </antwoord>
      <antwoord nummer="2">De onkreukbaarheid van politieke ambtsdragers is van essentieel belang. Voor een goede en succesvolle vervulling van de maatschappelijke en bestuurlijke taken is het in de eerste plaats van belang dat politieke ambtsdragers over voldoende gezag beschikken om beslissingen te nemen en uit te voeren. Dit geldt in het bijzonder voor de burgemeester, gezien diens taken en verantwoordelijkheden en zijn gezaghebbende positie als boegbeeld van het gemeentebestuur. Om die reden bevat de bestaande benoemingsprocedure mede een beoordeling van de integriteit van kandidaten. Voordat de commissaris van de Koningin een selectie van sollicitanten kenbaar maakt aan de gemeentelijke vertrouwenscommissie, wint hij informatie in over deze personen. Bij onder meer het Justitieel Documentatieregister wordt informatie ingewonnen van die sollicitanten die door de commissaris worden geselecteerd voor de verdere sollicitatieprocedure. De commissaris betrekt de verkregen informatie bij de integrale afweging over de geschiktheid van een sollicitant. De commissaris verstrekt de vertrouwenscommissie van de gemeente een opgave van degenen die naar het ambt van burgemeester hebben gesolliciteerd, vergezeld van zijn oordeel over kandidaten die hij in beginsel geschikt acht voor benoeming in de burgemeestersvacature. 3 tot en met 6 Naar de vacature voor het burgemeestersambt in de gemeente Noordwijk hebben 23 kandidaten gesolliciteerd. De commissaris van de Koningin in de provincie Zuid-Holland heeft een selectie samengesteld van kandidaten die door de commissaris voor het ambt benoembaar zijn bevonden. De commissaris heeft bij zijn selectie rekening gehouden met de algemene eisen van bekwaamheid en geschiktheid voor de vervulling van het burgemeestersambt en met de specifieke eisen in de profielschets zoals die door de gemeenteraad op 26 augustus 2003 is vastgesteld. Als gezegd, betreft dit onderzoek mede een beoordeling van de integriteit van kandidaten. De commissaris heeft inlichtingen en referenties over kandidaten ingewonnen. Deze inlichtingen zijn, voor zover het sollicitanten betrof die de vertrouwenscommissie in haar beoordeling zou betrekken, ook aan de commissie ter beschikking gesteld. Daarbij is alle zorgvuldigheid betracht die in een procedure als deze verwacht mag worden. De vertrouwenscommissie heeft zich een oordeel gevormd over de geschiktheid van de door de commissaris geselecteerde kandidaten. De vertrouwenscommissie heeft van deze beoordeling schriftelijk verslag uitgebracht aan de gemeenteraad en de commissaris. Het verslag is vergezeld gegaan van een concept-aanbeveling van twee kandidaten. Deze twee kandidaten kwamen naar het oordeel van de commissie voor benoeming in aanmerking. Op basis van het verslag van de vertrouwenscommissie heeft vervolgens de gemeenteraad de aanbeveling tot benoeming van een nieuwe burgemeester vastgesteld en openbaar gemaakt. De gemeenteraad van Noordwijk heeft mij op 2 december 2003 deze aanbeveling toegezonden. Zoals gebruikelijk heb ik het dossier uitvoerig bestudeerd, voordat ik mijn voordracht deed. Ik heb de benoeming op 17 december 2003 bekend gemaakt. Uit het bovenstaande kan worden afgeleid dat er geen feiten of omstandigheden zijn gebleken die aan een benoeming in de weg staan. De kwalificaties in de vragen 3 en 4 heb ik dus niet tot de mijne gemaakt. </antwoord>
      <noten afkomstig="antwoord"/>
   </antwoorden>
</kvr>
