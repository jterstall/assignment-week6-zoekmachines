<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Vlies (SGP) aan de minister van Volksgezondheid, Welzijn en Sport over het SCEA-project. (Ingezonden 28 oktober 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8244
</item>
         <item attribuut="Inhoud">Betreft het project "Steun en consultatie bij euthanasie in Amsterdam", waarbij huisartsen advies kunnen krijgen.</item>
         <item attribuut="Rubriek">Gezondheidszorg (Euthanasie)</item>
         <item attribuut="Trefwoorden">Euthanasie</item>
         <item attribuut="Vindplaats">Kamervragen met antwoord 1998-1999, nr. 385, Tweede Kamer</item>
         <item attribuut="Vraagnr_bij_indiening">2989902290</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SGP">Van der Vlies</persoon>
         </item>
         <item attribuut="Datum_reaktie">1998-11-25</item>
         <item attribuut="Datum_indiening">1998-10-28</item>
         <item attribuut="Document-id">KVR8244</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="785" allpagenumbers="785 786" vetnummer="2989902290" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8244" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="385" onderwerp="" indiendatum="1998-10-28">
         <vrager partij="SGP" oorsprong="parlement">Van der Vlies</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1998-11-25">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het onderzoeksrapport inzake het SCEA-project <voetnoot nummer="1"/>(Steun en consultatie bij euthanasie in Amsterdam)? </vraag>
      <vraag nummer="2">Onderschrijft u de mening van deskundigen (niet alleen principieel tegenstander van euthanasie) als o.m. professor Zuurmond, hoogleraar pijnbestrijding aan de VU, dat een goede palliatieve zorg de vraag naar euthanasie kan doen verminderen? </vraag>
      <vraag nummer="3">Waarom voelt u niet veel voor de in het rapport geadviseerde mogelijkheid speciale palliatieve consulenten aan te stellen, die in een eerder stadium van het ziekteproces geraadpleegd kunnen worden? </vraag>
      <vraag nummer="4">Welke maatregelen denkt u te treffen om de in genoemd rapport gemelde onzekerheden bij artsen op het terrein van de palliatieve zorg weg te nemen? </vraag>
      <noten afkomstig="vraag">
         <noot nummer="1" datum="1998-10-27" bron=" Volkskrant" titel="Huisartsen kunnen advies krijgen bij euthanasie">«Huisartsen kunnen advies krijgen bij euthanasie» Volkskrant, 27 oktober 1998</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">In een aantal gevallen zal een vraag om euthanasie voortkomen uit angst voor het veel pijn moeten lijden, het alleen worden gelaten en alleen het lijdensproces te moeten doorstaan, de grote onzekerheid wat de toekomst nog zal brengen en andere angsten en emoties die inherent zijn aan het ziekteproces. Wanneer een patiënt de zekerheid heeft, veelal verkregen door gesprekken met de huisarts of behandelend specialist en eventueel andere hulpverleners, dat men niet bang behoeft te zijn en dat er te allen tijde in alle fasen van het ziekteproces een beroep gedaan kan worden op hulp en bijstand, kan deze wetenschap rust geven, waardoor de vraag om uitvoering van het euthanasieverzoek dikwijls niet meer aan de orde komt. Ik ben echter de mening toegedaan dat het bovenstaande niet in alle situaties het geval zal zijn en dat het voldoen aan de wens tot euthanasie ook een waardig einde kan vormen van een ziekteproces waarin ook aan palliatieve zorg alle aandacht is besteed. De euthanasie wordt dan als het ware ingebed in en vormt de afsluiting van het zorgproces. </antwoord>
      <antwoord nummer="3 en 4">In het SCEA-rapport wordt gewezen op het belang dat consulenten goed op de hoogte zijn van de mogelijkheden die palliatieve zorg kan bieden en op grond daarvan advies kunnen geven tot alternatieve behandelingen. Het blijkt ook dat de consulterende huisartsen aan de consulenten nogal eens advies vragen op het terrein van palliatieve zorg. Bij het opzetten van een landelijk netwerk, als vervolg op het SCEA-project, zal er alle aandacht aan worden besteed dat de consulenten voldoende kennis hebben van palliatieve zorg om de consult vragende artsen te kunnen adviseren. Tot de beleidsmaatregelen die ik verder neem om tot een intensivering van de kennis op het terrein van de palliatieve zorg te komen, behoren ondermeer de oprichting van zgn. centra voor ontwikkeling van palliatieve zorg in de terminale fase (COPZ’en). Deze centra zullen zich gaan inzetten voor deskundigheidsbevordering, kennisoverdracht en structuuraanpassing. Daartoe zijn door de verschillende COPZ’en voorstellen ingediend, die op dit moment worden beoordeeld door een door mij ingestelde toetsingscommissie. Deze voorstellen bevatten onder meer de instelling van een consultatieve functie op het terrein van de palliatieve zorg naar het veld van de hulpverleners toe: (huis)artsen, verpleegkundigen en eventueel andere hulpverleners. De COPZ’en hebben een veel meer omvattende taak dan het terrein van consultatie wanneer er een verzoek om euthanasie in het geding is. De COPZ’en zullen ook veelal reeds in een vroeg stadium van het ziekteproces worden geraadpleegd. Voorzover het consultatie betreft, in gevallen waar sprake is van een euthanasieverzoek, zie ik de consultatie ten aanzien van de palliatieve zorg als het ware in een complementaire tweeslag: de consulenten van het op te zetten landelijk netwerk adviseren artsen die met een euthanasieverzoek worden geconfronteerd over de mogelijkheden van palliatieve zorg. Wanneer bij bepaalde ziektenprocessen verdere palliatieve kennis en advisering is vereist, zijn er de COPZ’en waarnaar de consulent kan verwijzen en die de behandelend arts ten aanzien van de wijze van verdere behandeling kunnen adviseren. </antwoord>
      <noten afkomstig="antwoord"/>
   </antwoorden>
</kvr>
