<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over de mogelijke strijd tussen de opsporingsteams van Haarlem en Amsterdam. (Ingezonden 9 oktober 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5919
</item>
         <item attribuut="Inhoud">Vragen over de coördinatie tussen opsporingsteams i.v.m. drugsbestrijding.</item>
         <item attribuut="Rubriek">Criminaliteit en openbare orde (Drugsbestrijding) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Drugsbestrijding Opsporingen</item>
         <item attribuut="Vindplaats">Kamervragen met antwoord 1997-1998, nr. 217, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1997-10-30</item>
         <item attribuut="Datum_indiening">1997-10-09</item>
         <item attribuut="Document-id">KVR5919</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="441" allpagenumbers="441 442" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5919" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="217" onderwerp="" indiendatum="1997-10-9">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1997-10-30">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht over de strijd tussen de opsporingsteams van Haarlem en Amsterdam in verband met de drugstransporten die vorig jaar door de Drug Enforcement Administration (DEA) zijn onderschept? <voetnoot nummer="1"/>Is de getekende concurrentiesfeer waarheidsgetrouw? Wat is uw standpunt hierover? </vraag>
      <vraag nummer="2">Wat is de oorzaak van dit gebrek aan afstemming en samenwerking van deze teams, met name nu zij onder de verantwoordelijkheid van één procureur-generaal vallen? </vraag>
      <vraag nummer="3">Hoe rijmt deze praktijk met de conclusie van de Tweede Kamer naar aanleiding van het rapport «Inzake Opsporing» van de Enquêtecommissie, dat de coördinatie van de opsporing de hoogste prioriteit moet krijgen? </vraag>
      <vraag nummer="4">Welke conclusies verbindt u aan deze gang van zaken? </vraag>
      <noten afkomstig="vraag">
         <noot nummer="1" datum="1997-10-7" bron="Haarlems Dagblad">Haarlems Dagblad, 7 oktober 1997</noot>
      </noten>
   </vragen>
   <antwoorden aantal="2">
      <antwoord nummer="1 en 2">Ja, het door vragensteller genoemde bericht is mij bekend. Echter, deze – overigens gedateerde – berichtgeving in de pers is door haar onvolledigheid onjuist. Ik licht dit hierna toe op basis van het aan mij verstrekte ambtsbericht van de voorzitter van het College van procureurs-generaal. De Drug Enforcement Administration (DEA) heeft in mei 1996 in de Verenigde Staten 17 000 kilo hasj onderschept, waarbij ook een aantal personen kon worden aangehouden. Deze partij werd vervoerd op een schip, dat onder controle stond van de DEA, en was afkomstig van een beduidend grotere partij hasj, die opgeslagen lag op een zogenaamd moederschip. Uit het onderzoek bleek dat wellicht meer dan één criminele organisatie betrokken was bij het transport van de totale hoeveelheid op het moederschip en daar ook financiële belangen in had. In elk geval leek er sprake te zijn van zowel een organisatie, waartegen onder leiding van het Haarlemse Openbaar Ministerie een onderzoek liep, als van een organisatie, waartegen een onderzoek liep onder leiding van het Amsterdamse Openbaar Ministerie. Eind maart/begin april 1997, toen bovengenoemde in de Verenigde Staten aangehouden personen in het kader van een rogatoire commissie werden gehoord, bleken de belangen van beide opsporingsonderzoeken niet geheel parallel te lopen, ondanks dat tevoren afspraken waren gemaakt over de afstemming en samenwerking. Dit heeft, in samenspraak met de procureur-generaal te Amsterdam, mr. C.R.L.R.M. Ficq, kort daarop geleid tot een overleg van de beide betrokken hoofdofficieren van justitie en de zaaksofficieren van justitie. In dit overleg is duidelijkheid gecreëerd over wie waarvoor verantwoordelijk is. Voorts zijn in dit overleg nadere afspraken gemaakt over coördinatie en samenwerking. Het resultaat van dit overleg is teruggekoppeld aan de procureur-generaal te Amsterdam. De beide onderzoeken hebben verder onbelemmerd doorgang kunnen vinden. De Amsterdamse zaaksofficier van justitie is door de rechter-commissaris hierover gehoord en heeft een verklaring afgelegd die spoorde met de gemaakte afspraken. </antwoord>
      <antwoord nummer="3 en 4">De conclusie van de Tweede Kamer, dat de coördinatie van de opsporing de hoogste prioriteit moet krijgen, staat niet ter discussie. Zodra bleek dat de belangen van beide opsporingsonderzoeken niet geheel parallel liepen, hebben de betrokken hoofdofficieren van justitie en de procureur-generaal te Amsterdam direct hun verantwoordelijkheid genomen. </antwoord>
      <noten afkomstig="antwoord"/>
   </antwoorden>
</kvr>
