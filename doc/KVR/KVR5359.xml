<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrich en Van Vliet (beiden D66) over een meldpunt van vrouwenmishandeling. (Ingezonden 18 juni 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5359
</item>
         <item attribuut="Rubriek">Criminaliteit en openbare orde (Slachtofferhulp) Welzijn (Vrouwen)</item>
         <item attribuut="Trefwoorden">Hulpverlening Vrouwenmishandeling</item>
         <item attribuut="Vindplaats">Kamervragen met antwoord 1996-1997, nr. 1592, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="D66">Dittrich</persoon>
            <persoon partij="D66">Van Vliet</persoon>
         </item>
         <item attribuut="Datum_reaktie">1997-07-14</item>
         <item attribuut="Datum_indiening">1997-06-18</item>
         <item attribuut="Document-id">KVR5359</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3255" allpagenumbers="3255 3256" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1592" onderwerp="" indiendatum="1997-06-18">
         <vrager partij="D66" oorsprong="parlement">Dittrich</vrager>
         <vrager partij="D66" oorsprong="parlement">Van Vliet</vrager>
         <vraagt-aan/>
      </vraagdata>
      <antwoorddata antwoorddatum="1997-07-14">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder>minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van de forumdiscussie gehouden op 16 juni 1997 tijdens het symposium «Geweld in relaties; de rekening gepresenteerd»? <voetnoot nummer="1"/>
      </vraag>
      <vraag nummer="2">Wat is uw oordeel over de stelling, dat mishandeling van vrouwen in privé situaties door de overheid onvoldoende als maatschappelijk probleem wordt onderkend en dat een meldpunt voor o.a. hulpverleners beter ingrijpen in dergelijke situaties mogelijk maakt? </vraag>
      <vraag nummer="3">Welke voor- en nadelen ziet u aan een uitbreiding van de bureaus vertrouwensartsen met betrekking tot kindermishandeling voor het melden van geweld tegen vrouwen? </vraag>
      <vraag nummer="4">Zijn er voldoende opvangplaatsen voor vrouwen, die wegens geweld van hun partner vluchten? </vraag>
      <vraag nummer="5">Welke beleidsmaatregelen gaat u ondernemen naar aanleiding van het rapport dat u ter gelegenheid van dit symposium is aangeboden? </vraag>
      <noten afkomstig="vraag">
         <noot nummer="1">Georganiseerd door het Nederlands Centrum sekse-specifieke zorgvernieuwing en bestrijding seksueel geweld TRANSACT en de Stichting Vrouwenopvang Nederland</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De overheid werkt eraan om de vooroordelen omtrent mishandeling van vrouwen in privé-situaties weg te nemen. Dit is echter een maatschappelijk proces, dat minder snel verloopt dan wij zouden willen. Het spreekt me aan dat Transact voor het symposium meerdere sectoren bij elkaar heeft gebracht. Ik ben er namelijk van overtuigd dat de aanpak van dit maatschappelijk probleem alleen kan slagen als de betrokken partijen zich hiervoor zullen inzetten. Of een meldpunt voor hulpverleners een bijdrage levert aan het oplossen van mishandeling in privé-situaties, hangt af van de vormgeving van dat meldpunt. Uit de discussie van 16 juni jl. was niet duidelijk af te leiden welke vorm en functie dit meldpunt zou moeten krijgen: de vorm van coördinatiepunt of de vorm van anoniem meldpunt. Naar mijn mening zou een coördinatiepunt op regionaal niveau zeker zinvol zijn om afstemming tussen hulpverleners en consultatie te verbeteren. Hulpverleners kunnen zich soms behoorlijk machteloos voelen bij geweldssituaties. Het is de vraag of hier een aparte instantie voor nodig is of deze coördinatie ondergebracht kan worden bij de reguliere hulpverleningsinstanties. In hoeverre kan hiervoor bijvoorbeeld aansluiting gevonden worden bij de ontwikkelingen van de regionale samenwerking op het terrein van seksueel geweld. Zo wordt op initiatief van VWS in twee proefregio’s «een zorgprogramma voor slachtoffers van seksueel geweld en vrouwenmishandeling», afgestemd op de betreffende regio, ontwikkeld en uitgevoerd. De ervaringen die hiermee worden opgedaan, zijn samen met ervaringen in andere regio’s (waar bijv. al een steunpunt Bestrijding Seksueel Geweld bestaat) van essentieel belang voor het bevorderen van de hulpverlening aan slachtoffers van (seksueel) geweld op regionaal niveau. Binnen deze ontwikkeling kan ook zicht verkregen worden op de noodzaak en de specifieke functie van een meldpunt voor vrouwenmishandeling. Vooralsnog is het verbeteren van de coördinatie voor hulpverleners op regionaal niveau te prefereren boven het anoniem melden van mishandeling. Een anoniem meldpunt zou een aantal bezwaren met zich meebrengen op het gebied van vertrouwelijkheid en inzagerecht. Daarnaast moeten er (juridische) mogelijkheden zijn voor de hulpverlening om daadwerkelijk te interveniëren na een anonieme melding. </antwoord>
      <antwoord nummer="3">Een voordeel kan zijn dat de bureaus vertrouwensartsen veel expertise hebben op het terrein van mishandeling en het op gang brengen van hulpverlening. Een nadeel is dat het in de bedoeling ligt de Bureaus Vertrouwens Artsen (BVA’s) op te laten gaan in de advies- en meldpunten kindermishandeling (AMK’s), waar medio oktober een eindadvies over komt vanuit de Werkgroep meldpunten kindermishandeling (Commissie Hermanns). Deze AMK’s zullen op hun beurt gepositioneerd worden ten opzichte van de Bureaus Jeugdzorg, waarin de toegang tot de jeugdzorg vorm krijgt. De gehele inbedding is gericht op de jeugdzorg en niet op de hulpverlening aan volwassenen. Bovendien is in dit kader anonimiteit nadrukkelijk niet het uitgangspunt, maar wordt het principe van zo veel mogelijk openheid op zo kort mogelijke termijn gehanteerd. Gelet op deze ontwikkelingen in de bureaus vertrouwensartsen, ligt het daar onderbrengen van het melden van geweld tegen vrouwen niet voor de hand. </antwoord>
      <antwoord nummer="4">Nee, er zijn helaas niet voldoende opvangplaatsen voor deze groep. Dit blijkt onder andere uit de registratie van de maatschappelijke opvang en de evaluatie van het VWS-beleid bestrijding seksueel geweld. Er zijn verschillende oorzaken die hebben geleid tot capaciteitsproblemen bij de vrouwenopvangvoorzieningen. Er spelen een toenemende complexiteit van de problematiek, een uitbreiding van de doelgroep, die een beroep doet op plaatsen in de vrouwenopvang en problemen met de doorstroom naar een eigen woning of andere voorziening. </antwoord>
      <antwoord nummer="5">De belangrijkste beleidsmaatregel is dat ik vanaf 1998 extra middelen ter beschikking zal krijgen voor uitbreiding van het aantal plaatsen in de vrouwenopvang (Blijf van m’n Lijf-huizen en de gespecialiseerde vrouwenopvang). Ik zal u hierover in mijn begroting voor 1998 nader informeren. Ten tweede heeft de Minister van VWS recent besloten om de subsidie aan Transact onverminderd te continueren. Naar het blijkt zijn de werkzaamheden die Transact verricht, onder andere op het gebied van seksueel geweld en geweld in relaties, nog te zeer nodig in onze maatschappij. Transact speelt een belangrijke rol bij het versterken van de regionale samenwerking voor slachtoffers van seksueel geweld en vrouwenmishandeling (zie antwoord onder 2) en kan hierbij ook de ideeën over een specifiek meldpunt voor vrouwenmishandeling betrekken. Ten derde zal het interdepartementaal overleg inzake vrouwenmishandeling en seksueel geweld geïntensiveerd worden om de gezamenlijke aanpak verder te versterken. </antwoord>
      <noten afkomstig="antwoord"/>
   </antwoorden>
</kvr>
