<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Tonkens (GroenLinks) aan de staatssecretaris van Volksgezondheid, Welzijn en Sport over de inzet van verloskundigen, consultatiebureaus en kraamhulpen bij welzijn kinderen. (Ingezonden 17 juni 2004); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20826
</item>
         <item attribuut="Inhoud">Vragen naar aanleiding van persbericht VWS over nieuw voorstel staatssecretaris om consultatiebureaus vroeg ernstige opvoedkundige of psychische problemen te laten signaleren, in verband met meldingsplicht inzake deze problemen.</item>
         <item attribuut="Rubriek">Gezondheidszorg (Maatschappelijke gezondheidszorg) Welzijn (Jeugdigen)</item>
         <item attribuut="Trefwoorden">Consultatiebureaus Jeugdgezondheidszorg</item>
         <item attribuut="Vindplaats">Kamervragen met antwoord 2003-2004, nr. 2019, Tweede Kamer</item>
         <item attribuut="Vraagnr_bij_indiening">2030416080</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Tonkens</persoon>
         </item>
         <item attribuut="Datum_reaktie">2004-08-09</item>
         <item attribuut="Datum_indiening">2004-06-17</item>
         <item attribuut="Document-id">KVR20826</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4267" allpagenumbers="4267 4268" vetnummer="2030416080" code="0304tkkvr2019" lopendefooter="Tweede Kamer, vergaderjaar 2003–2004, Aanhangsel" filenaam="KVR20826" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2019" onderwerp="" indiendatum="2004-06-17">
         <vrager partij="GroenLinks" oorsprong="parlement">Tonkens</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-08-9">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is er precies nieuw aan uw voorstel om consultatiebureaus vroeg ernstige opvoedkundige of psychische problemen te laten signaleren? <voetnoot nummer="1"/>Behoort dat in uw ogen op dit moment nog niet tot de kerntaken van consultatiebureaus? </vraag>
      <vraag nummer="2">Deelt u de stelling dat door bezuinigingen op de budgetten van consultatiebureaus juist deze kerntaken onder druk komen te staan? </vraag>
      <vraag nummer="3">Deelt u de stelling dat de vertrouwensrelatie die kraamhulpen en verloskundigen opbouwen met ouders onder druk komt te staan als zij een meldingsplicht hebben aangaande opvoedingproblemen? Is een meldingsplicht niet in strijd met het medisch beroepsgeheim? </vraag>
      <vraag nummer="4">Hoe effectief acht u de signaleringsmogelijkheden van verloskundigen en kraamhulpen? </vraag>
      <vraag nummer="5">Deelt u de mening dat het dossier dat is opgebouwd door consultatiebureaus waardevolle informatie over kinderen van 0 tot 4 jaar en hun specifieke situatie bevat? Deelt u de mening dat het wenselijk zou zijn als deze informatie na het vierde jaar van het kind kan worden overgedragen aan een andere instelling, bijvoorbeeld de schoolarts in dienst van de GGD? Bent u bereid de mogelijkheden hiertoe te onderzoeken? </vraag>
      <vraag nummer="6">Deelt u de stelling dat alleen signaleren onvoldoende is als daarna het betreffende kind (en zijn omgeving) wordt geconfronteerd met onvoldoende voorzieningen en lange wachtlijsten voor de voorzieningen die er wel zijn? Bent u ook bereid daarin te investeren? Waarom niet? </vraag>
      <noten afkomstig="vraag">
         <noot nummer="1" datum="2004-06-14" bron="de Volkskrant en Trouw, 15 juni jl., Persbericht ministerie van VWS">de Volkskrant en Trouw, 15 juni jl., Persbericht ministerie van VWS, 14 juni 2004</noot>
      </noten>
   </vragen>
   <antwoorden aantal="6">
      <antwoord nummer="1">Signalering is op zich geen nieuwe taak van het consultatiebureau. Signalering vormt onderdeel van de werkwijze van het bureau, waarin de lichamelijke, geestelijke, sociale en cognitieve ontwikkeling van het kind wordt gevolgd. De laatste jaren verschuift het zwaartepunt in de aandacht van de lichamelijke naar de psychosociale ontwikkeling. Knelpunt bij het signaleren is dat meerdere beroepsbeoefenaren individuele gegevens van een cliënt vaststellen, zonder dat deze informatie bij andere hulpverleners in de zorgketen bekend is. Nieuw is dat door individueel verzamelde gegevens op één (lokaal dan wel regionaal) verzamelpunt te aggregeren een helder beeld verkregen wordt van mogelijk veelvoudige problematiek en deze gerichter kan worden voorkomen dan wel bestreden. Monitoring en signalering is één van de productgroepen uit het uniform deel van het basistakenpakket Jeugdgezondheidszorg. </antwoord>
      <antwoord nummer="2">Ik deel deze stelling niet. Het Rijk heeft de laatste jaren geen bezuinigingen doorgevoerd op de budgetten voor de consultatiebureaus. Vanaf 1 januari 2003 wordt de jeugdgezondheidszorg 0–19 jaar uitgevoerd onder gemeentelijke regie. De financiering van het budget voor de consultatiebureaus bestaat uit financiering van het maatwerkdeel van het basistakenpakket via het Gemeentefonds en financiering van het uniform deel van het basistakenpakket Jeugdgezondheidszorg via de Regeling specifieke uitkering (Rsu) in aanvulling op de Gemeentefondsmiddelen. De uitvoering van het uniform deel kent geen gemeentelijke beleidsvrijheid. Bij de overheveling van de budgetten uit de AWBZ naar de Rsu heeft het bureau Van Naem de kosten voor het uniform gedeelte doorgerekend. Als uitvloeisel van dit onderzoek is in 2003 bij de inwerkingtreding van de gewijzigde Wcpv structureel € 16 mln. aan het budget toegevoegd voor de uitvoering van het uniform deel. De afgelopen bezuinigingen op de thuiszorg waren niet van toepassing op dit gedeelte. Daarnaast zijn per 1 januari 2003 de middelen van de Tijdelijke regeling vroegsignalering € 16 mln. overgeheveld naar het Gemeentefonds ter aanvullende financiering van het maatwerkdeel van het basistakenpakket. Er zijn wel signalen dat individuele gemeenten voornemens zijn bezuinigingen door te voeren op de uitvoering van het maatwerkdeel van het basistakenpakket. Dit beleid onttrekt zich aan mijn invloedssfeer. </antwoord>
      <antwoord nummer="3">Het inventariseren van risicofactoren rondom het opgroeien van kinderen is één van de plichten van verantwoorde zorg door hulpverleners. Het gaat hierbij om het doorgeven van signalen. Het melden zal overigens altijd na overleg en met toestemming van de ouders dienen plaats te vinden. In die zin is er geen sprake van een meldingsplicht. In Amsterdam werken in een aantal stadsdelen al verloskundigen, kraamzorg en consultatiebureaus samen in een Ouder- en KindCentrum. Dit samenwerkingsverband heeft tot doel om door overdracht van specifieke informatie van verloskundige naar consultatiebureau alle Amsterdamse kinderen een zo groot mogelijke kans te geven om gezond op te groeien. Ouders kunnen bij het Ouder- en KindCentrum terecht met vragen op het gebied van ontwikkeling, gezondheid en opvoeding. </antwoord>
      <antwoord nummer="4">De signaleringsmogelijkheden van verloskundigen en kraamhulpen acht ik zeer effectief. Als verloskundigen en kraamhulpen tijdens hun contacten met de (aanstaande) moeder en het gezin nadrukkelijker aandacht hebben voor het welzijn van kinderen én eventuele problemen van hun ouders kunnen (dreigende) sociale problemen bij kinderen sneller aan het licht komen. De realisatie van een centraal verzamelpunt voor deze signalen kan bijdragen aan het voorkomen van problemen dan wel een effectieve aanpak van problemen. In het kader van de Operatie JONG is vroegsignalering een van de speerpunten. Ik streef er naar dat signalen van verloskundigen, kraamzorg en jeugdgezondheidszorg over mogelijke (dreigende) problematiek bij kinderen in één verzamelpunt worden verzameld, zodat op basis van optimale informatie afgestemde interventies kunnen worden uitgevoerd. In aanvulling hierop worden risicofactoren voor de jeugd effectief in kaart gebracht. </antwoord>
      <antwoord nummer="5">Ja. Het Integraal dossier Jeugdgezondheidszorg (0–19 jaar) is reeds enige jaren in gebruik. Momenteel wordt een omzetting voorbereid van het huidige «papieren» dossier naar een elektronisch dossier. Langs deze weg kunnen individuele gegevens beter worden ontsloten c.q. overgedragen. Juist om het volgen van de levensloop van het individuele kind te optimaliseren hebben consultatiebureau en GGD sinds 1 januari 2003 de gemeente als gemeenschappelijk regisseur. </antwoord>
      <antwoord nummer="6">Ik onderschrijf uw stelling dat alleen signaleren onvoldoende is. Om deze reden is het kabinet de Operatie Jong gestart met als doel het versterken van een op de jeugd gerichte aanpak om uitval van jeugdigen zoveel mogelijk te voorkomen. De overheid heeft de algemene regie op het functioneren van de keten. Daarbij hebben zowel gemeenten, provincies als Rijk een belangrijke rol. Ieder bestuursniveau heeft een eigen verantwoordelijkheid voor het goed functioneren van de keten. Een van de belangrijkste opdrachten van Operatie Jong is ervoor zorg te dragen dat op lokaal niveau de knelpunten verdwijnen en in de praktijk zichtbaar beter wordt samengewerkt. Laagdrempelige ambulante zorg moet dan het sluitstuk zijn van de reguliere activiteiten van de jeugdgezondheidszorg. De inzet van minimale interventiestrategieën via of door de jeugdgezondheidszorg is in dat kader voor mij uitgangspunt. Vervolgens kan de jeugdzorg als ketenpartner zo nodig specialistische hulp bieden. Ik investeer veel in de preventieve gemeentelijke voorzieningen op het terrein van het jeugdbeleid. Samen met VNG, IPO en MO-groep heb ik samen met de minister van Justitie de functies benoemd die minimaal op lokaal niveau aanwezig moeten zijn voor jeugdigen of ouders die moeite hebben met opgroeien en opvoeden. Daarbij hoort onder andere de functie signaleren, maar ook het toeleiden naar bijvoorbeeld lichte pedagogische hulp of provinciaal gefinancierde jeugdzorg. Het kabinet wil bijdragen aan het versterken van het gemeentelijk jeugdbeleid door te investeren in een ondersteuningstraject gericht op de gemeenten. Daarnaast heeft dit kabinet extra middelen beschikbaar gesteld voor opvoedings- en gezinsondersteuning op lokaal niveau, oplopend van € 3,4 miljoen tot € 15 miljoen vanaf 2007. Ter bekorting van de wachtlijsten in de jeugdzorg is dit jaar € 11,7 miljoen, oplopend tot € 39,4 miljoen extra vanaf 2007 beschikbaar. Met het IPO is afgesproken dat de extra middelen die het kabinet beschikbaar stelt en een doeltreffender en doelmatiger werkwijze het mogelijk maken de komende jaren meer cliënten te helpen, zodat de wachtlijsten in de loop van 2006 aanzienlijk kunnen worden gereduceerd. </antwoord>
      <noten afkomstig="antwoord"/>
   </antwoorden>
</kvr>
