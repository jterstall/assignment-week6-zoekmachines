<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kamp (VVD) aan de staatssecretarissen van Justitie en van Sociale Zaken en Werkgelegenheid, dhr. Hoogervorst, over fraude met sofi-nummers door illegalen. (Ingezonden 28 september 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14587
</item>
         <item attribuut="Inhoud">Gevraagd wordt of de staatssecretarissen Kalsbeek (Jus) en Hoogervorst (SZW) alsnog twee vragen willen beantwoorden die reeds gesteld zijn in Aanhangsel van de Handelingen II, 2000-2001, 1706. Gevraagd wordt of frauduleuze handelingen voortaan aan het licht komen bij periodieke vergelijking van geautomatiseerde bestanden en niet meer alleen bij incidentele onderzoeken. Ook wordt geÃ¯nformeerd naar de effectiviteit van de controle door gemeenten en banken op de echtheid van getoonde identiteitsdocumenten en naar het op vrije voeten stellen van door de Vreemdelingenpolitie en de Arbeidsinspectie aangetroffen illegalen in een slachterij in Olst.</item>
         <item attribuut="Rubriek">Belastingen (Belastingfraude) Criminaliteit en openbare orde (Persoonsregistratie en identificatie) Sociale zekerheid (Misbruik sociale zekerheid) Staats- en bestuursrecht (Vreemdelingenrecht)</item>
         <item attribuut="Trefwoorden">Belastingfraude Misbruik sociale verzekeringen Persoonsregistratie Vreemdelingen</item>
         <item attribuut="Vindplaats">Kamervragen met antwoord 2001-2002, nr. 243, Tweede Kamer</item>
         <item attribuut="Vraagnr_bij_indiening">2010200360</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Kamp</persoon>
         </item>
         <item attribuut="Datum_reaktie">2001-11-12</item>
         <item attribuut="Datum_indiening">2001-09-28</item>
         <item attribuut="Document-id">KVR14587</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="511" allpagenumbers="511 512" vetnummer="2010200360" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14587" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="243" onderwerp="" indiendatum="2001-09-28">
         <vrager partij="VVD" oorsprong="parlement">Kamp</vrager>
         <vraagt-aan>de staatssecretarissen van Justitie en van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="12 november 2001), zie Aanhangsel Handelingen nr. 126 vergaderjaar 2001–2002">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Bent u bereid alsnog de volgende vraag te beantwoorden: «Zijn inmiddels zodanige maatregelen genomen dat de in 1998 en 1999 vastgestelde frauduleuze handelingen in het vervolg aan het licht komen bij periodieke vergelijking van geautomatiseerde bestanden en niet meer slechts bij incidentele onderzoeken?» <voetnoot nummer="1"/>
      </vraag>
      <vraag nummer="2">Bent u bereid alsnog de volgende vraag te beantwoorden: «Hoe beoordeelt u de effectiviteit van de controle door gemeenten en banken op de echtheid van getoonde identiteitsdocumenten?» </vraag>
      <vraag nummer="3">Bent u op de hoogte van een controle door de Vreemdelingenpolitie en de Arbeidsinspectie op 14 december 1999 in een slachterij in Olst waarbij 28 vreemdelingen zijn aangetroffen voor wie het bedrijf niet in het bezit was van tewerkstellingsvergunningen en waarvan het merendeel illegaal in Nederland verbleef en één van hen is overgedragen aan België omdat daar nog een asielprocedure liep? Zijn alle overige illegalen na enige tijd weer op vrije voeten gesteld? Is dit de gebruikelijke gang van zaken nadat bij controles door de Vreemdelingenpolitie en de Arbeidsinspectie illegalen zijn aangetroffen? </vraag>
      <noten afkomstig="vraag">
         <noot nummer="1">Zie Aanhangsel Handelingen nr. 1706, Vergaderjaar 2000–2001</noot>
      </noten>
   </vragen>
   <antwoorden aantal="3">
      <antwoord nummer="1">Zoals ik in mijn antwoord van 7 september 2001 (aanhangsel Handelingen nr. 1706, vergaderjaar 2000–2001) op vragen over ditzelfde onderwerp uiteen heb gezet zijn diverse maatregelen genomen om fraude beter te kunnen voorkómen, signaleren, opsporen en afdoen. Wanneer de vraag wordt toegespitst op de vraag of hierdoor de vormen van fraude, zoals geconstateerd in het interne rapport van de Belastingdienst, systeemtechnisch kunnen worden opgespoord dan kan deze ontkennend worden beantwoord. Er werden immers identiteitspapieren aangetroffen met naam én sofi-nummer van een andere, rechtmatige houder. Deze vorm van identiteitsfraude kan niet worden opgespoord door bestandsvergelijkingen tussen de systemen van zowel Belastingdienst als uitvoeringsinstellingen van de sociale zekerheid, omdat de gegevens uit die bestanden in dergelijke gevallen corresponderen. Wel kan door middel van adequate verificatie door de werkgever van het identiteitsdocument met de fysieke verschijning van de werknemer het misbruik worden gesignaleerd. Het opnemen van het sofi-nummer op het Nederlandse paspoort (en rijbewijs) heeft reeds een belangrijke bijdrage geleverd aan het verificatieproces door werkgevers en uitvoerende instanties. Aan de hand van één persoonsidentificerend document kan immers mede met gebruikmaking van het sofi-nummer de verificatie van de identiteit plaatsvinden. Dit heeft niet alleen geleid tot een beter verificatieproces bij uitvoeringsinstellingen en Belastingdienst, maar ook tot minder lasten voor burgers en bedrijven. In aanvulling hierop heb ik in mijn eerdere antwoord nog een aantal maatregelen genoemd voor het aanscherpen van het verificatieproces naast bestandsopschoningen. Een tweede middel om genoemde vormen van fraude op te sporen is de intensivering van de controles op de werkplek door uitvoerende instanties, welke eveneens wordt ingevuld. De effectiviteit van de opsporing in de sociale zekerheid zou verder nog aanzienlijk vergroot worden indien de aanmeldtermijn voor een dienstverband van vier weken kan worden gewijzigd in een (voor-)aanmelding op de eerste dag, waardoor een sluitende administratie wordt geboden. Naar de consequenties hiervan wordt momenteel onderzoek verricht. </antwoord>
      <antwoord nummer="2">De Nederlandsche Bank N.V. oefent toezicht uit op de banken op de naleving van de Wet identificatie bij financiële dienstverlening 1993. Dit toezicht krijgt een wettelijke verankering via het thans bij de Tweede Kamer aanhangige Voorstel van wet tot wijziging van de wet melding ongebruikelijke transacties en de wet identificatie bij financiële dienstverlening 1993. Mij is niet bekend dat de controle door banken op de echtheid van getoonde identiteitsdocumenten niet efficiënt zou zijn. De banken oefenen een volgens hen hoogwaardige controle uit op de echtheid van de documenten, hetgeen ook in het belang van de banken zelf is. Customer due diligence en het ken-uw-klant-principe spelen hierbij een rol. Alle baliemedewerkers hebben een training gehad in de controle van identiteitsdocumenten. Bij de controle wordt gebruik gemaakt van het Verificatie- en Identificatiesysteem dat binnenkort volledig zal worden vernieuwd. Met betrekking tot de effectiviteit van de controle van identiteitsbewijzen door gemeenten kan, in aanvulling op mijn antwoord van 7 september 2001 (aanhangsel Handelingen nr. 1706, vergaderjaar 2000–2001), waarin is gemeld dat baliepersoneel van gemeenten bij de beoordeling van identiteits- en brondocumenten wordt ondersteund door middel van opleidingen en de daarvoor benodigde hulpmiddelen, de volgende intensivering worden gemeld. In samenwerking met het openbaar ministerie (OM), het agentschap BPR, politie en gemeenten is het project Regionale samenwerking van start gegaan. Binnen dit project wordt gewerkt via het concept van het vergroten van expertise aan de voorkant (baliepersoneel dat documenten moet beoordelen op echtheid zoals onder andere ambtenaren burgerzaken) zodat valse documenten beter onderkend worden, hetgeen zal leiden tot betere repressie door politie en OM. Recent zijn in drie gemeenten pilots van start gegaan, waarbij alle balieambtenaren burgerzaken een opleiding documentonderzoek volgen en tevens Edison ter beschikking is gesteld, een computerprogramma waarin de echtheidskenmerken van de meeste buitenlandse reisdocumenten zijn opgenomen. Indien een (ver)vals(t) document wordt aangetroffen wordt door de politie direct proces-verbaal opgemaakt en het OM stelt vervolging in. De bedoeling is deze werkwijze, bij goed functioneren, landelijk te implementeren en tevens beschikbaar te stellen voor andere instanties dan afdelingen burgerzaken. Concluderend kan ik stellen dat op dit moment de effectiviteit van de controle naar mijn mening voldoende is. Echter verbetering is altijd mogelijk. De wijze waarop hieraan gewerkt wordt heb ik hierboven beschreven. </antwoord>
      <antwoord nummer="3" voetnoot="1">Voor de beantwoording van deze vraag verwijs ik hierbij naar mijn antwoord op eerdere vragen over dit onderwerp <voetnoot nummer="1"/>, in het bijzonder mijn antwoord op vraag 9. </antwoord>
      <noten afkomstig="antwoord">
         <noot nummer="1">Zie Aanhangsel Handelingen nr. 1706 vergaderjaar 2000–2001</noot>
      </noten>
   </antwoorden>
</kvr>
