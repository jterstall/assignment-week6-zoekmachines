<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Sterk en Jan de Vries (beiden CDA) aan de ministers van Onderwijs, Cultuur en Wetenschappen en voor Vreemdelingenzaken en Integratie over de leerplicht voor Roma-kinderen. (Ingezonden 11 juni 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18157
</item>
         <item attribuut="Inhoud">De gemeente Ede maakt geen werk van het gegeven dat een aantal Roma-kinderen de middelbare school niet bezoekt hoewel ze binnen de leerplichtige leeftijd vallen.</item>
         <item attribuut="Rubriek">Voortgezet onderwijs (Leerlingen)</item>
         <item attribuut="Trefwoorden">Leerplicht Onderwijs aan kinderen van trekkende bevolking</item>
         <item attribuut="Vindplaats">Kamervragen met antwoord 2002-2003, nr. 1614, Tweede Kamer</item>
         <item attribuut="Vraagnr_bij_indiening">2020313000</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Sterk</persoon>
            <persoon partij="CDA">Jan de Vries</persoon>
         </item>
         <item attribuut="Datum_reaktie">2003-07-09</item>
         <item attribuut="Datum_indiening">2003-06-11</item>
         <item attribuut="Document-id">KVR18157</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3375" allpagenumbers="3375 3376" vetnummer="2020313000" code="0203tkkvr1614" lopendefooter="Tweede Kamer, vergaderjaar 2002–2003, Aanhangsel" filenaam="KVR18157" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1614" onderwerp="" indiendatum="2003-06-11">
         <vrager partij="CDA" oorsprong="parlement">Sterk</vrager>
         <vrager partij="CDA" oorsprong="parlement">Jan de Vries</vrager>
         <vraagt-aan>de ministers van Onderwijs, Cultuur en Wetenschappen en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2003-07-9">
         <antwoorder functie="minister" ministerie="Onderwijs, Cultuur en Wetenschappen">Van der Hoeven</antwoorder>
         <mede-antwoorder>de minister voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het bericht «Graag een woonwagen in de achtertuin»? <voetnoot nummer="1"/>
      </vraag>
      <vraag nummer="2">Hoe beoordeelt u het feit dat de gemeente Ede geen werk (meer) maakt van het gegeven dat een aantal Roma-kinderen de middelbare school niet bezoekt hoewel ze binnen de leerplichtige leeftijd vallen? </vraag>
      <vraag nummer="3">Wat vindt u van de reactie van de gemeente Ede: «je kunt concluderen dat het slecht is, maar hier botsen twee culturen»? Hoe beoordeelt u deze reactie in het licht van de Leerplichtwet 1969 en in het licht van het integratiebeleid? </vraag>
      <vraag nummer="4">Zijn u (eerdere) vergelijkbare gevallen bekend en welke acties onderneemt u in dit concrete geval en in zijn algemeenheid om te bevorderen dat gemeenten hun verantwoordelijkheid nemen en de leerplichtige kinderen onderwijs volgen? </vraag>
      <vraag nummer="5">Is het u bekend of dit een probleem is dat breder binnen de Roma-gemeenschap voorkomt? </vraag>
      <noten afkomstig="vraag">
         <noot nummer="1" datum="2003-06-5" bron="NRC-Handelsblad">NRC-Handelsblad, 5 juni 2003</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De indruk die in het artikel van de NRC wordt gewekt dat de gemeente Ede geen werk meer maakt van de leerlingen die uitvallen is niet terecht. Een paar jaar geleden heeft de gemeente het beleid ten aanzien van de leerplichtige Roma-kinderen verscherpt. Dit verscherpte beleid houdt in dat bij verzuim altijd onmiddellijk proces-verbaal wordt opgemaakt. Hiertoe is er regelmatig contact tussen de betrokken scholen, de wijkagent en de afdeling Leerplicht van de gemeente. Voorafgaand aan de invoering van dit strengere beleid zijn de wijkagent en een leerplichtambtenaar van de gemeente bij alle betrokken Roma-families langsgeweest om de verscherping in het beleid aan te kondigen en toe te lichten. De laatste jaren hebben een sterke daling laten zien van de schooluitval in de gemeente Ede. In het basisonderwijs is het verzuim van de Roma-leerlingen teruggelopen van 70 procent in het schooljaar 2000–2001 en daarvoor tot 20 procent aan het eind van het schooljaar 2001–2002. Ook blijkt dat de Roma-leerlingen die het primair onderwijs verlaten betere resultaten hebben gehaald dan een aantal jaren geleden doorgaans het geval was. Doorstroming naar het voortgezet onderwijs is hierdoor beter mogelijk. De laatste jaren zijn er inderdaad meer Roma-leerlingen doorgestroomd van het PO naar het VO. </antwoord>
      <antwoord nummer="3">De uitspraak : «je kunt concluderen dat het slecht is, maar hier botsen twee culturen» geeft aan dat de deelname van jonge Roma aan het voortgezet onderwijs vanuit hun traditie niet zonder meer vanzelf spreekt, en dat daarom deze deelname, mede met het oog op hun integratie in Nederland, voortdurende aandacht behoeft. Circa twintig leerlingen in de gemeente weigeren ondanks herhaalde huisbezoeken en overleggen naar school te gaan. Het gaat hier voornamelijk om meisjes. Dit hangt inderdaad samen met culturele verschillen; de meisjes worden thuisgehouden omdat dat voor hen de beste omgeving zou zijn. Vaak zijn deze meisjes ook al op jonge leeftijd getrouwd en moeder. De ervaring van de gemeente Ede is dat het opstellen van een proces-verbaal bij deze groep dikwijls tot gevolg heeft dat de leerlingen naar een andere gemeente verhuizen. De gemeente Ede onderzoekt nu de mogelijkheid om, naar het voorbeeld Moeder Dochter in Amsterdam, een project op te zetten om de verzuimende meisjes toch een vorm van onderwijs aan te kunnen bieden. Hier komen onderwerpen als sociale vaardigheden, kinderverzorging, hygiëne en Nederlands aan bod. Daarnaast zullen vier structureel verzuimende jongens uit de Roma-gemeenschap volgend schooljaar (2003–2004) gaan deelnemen aan het onderwijs voor zeer moeilijk opvoedbare kinderen (ZMOK). Op deze wijze kan invulling worden gegeven aan de leerplichtwet. </antwoord>
      <antwoord nummer="4 en 5">Voortijdig schoolverlaten komt inderdaad vaker voor binnen de Roma-gemeenschap. De Rijksoverheid bevordert de integratie en deelname van Roma’s in het onderwijs met algemene onderwijsachterstandenmaatregelen. Binnen dit kader, en met inachtneming van de Leerplichtwet, kunnen gemeenten invulling geven aan het beleid ten aanzien van specifieke achterstandsgroepen. Ter ondersteuning is door het Ministerie van OCenW het Landelijk Info- en steunpunt Specifieke Doelgroepen (LISD) in het leven geroepen om kennis, informatie en expertise over onderwijsondersteuning aan specifieke doelgroepen toegankelijk te maken. De gemeente Ede is nog eens op het bestaan van dit steunpunt attent gemaakt. Gezien de verantwoordelijkheidsverdeling terzake tussen Rijk, gemeente en scholen en gelet op de huidige situatie in de gemeente Ede met betrekking tot de onderwijsdeelname van Roma acht ik verdere maatregelen niet nodig. </antwoord>
      <noten afkomstig="antwoord"/>
   </antwoorden>
</kvr>
