<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de ministers van Justitie en van Binnenlandse Zaken en Koninkrijksrelaties over het aantal telefoontaps in de jaren negentig. (Ingezonden 5 maart 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17496
</item>
         <item attribuut="Inhoud">Vragen over de stijging van het aantal telefoontaps dat in de jaren negentig werd toegepast. Deze methode wordt verhoudingsgewijs vaker toegepast dan in het buitenland.</item>
         <item attribuut="Rubriek">Communicatie, media en informatievoorziening (Telecommunicatie) Strafrecht en strafprocesrecht (Dwangmiddelen) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Dwangmiddelen Opsporingen Telefonie</item>
         <item attribuut="Vindplaats">Kamervragen met antwoord 2002-2003, nr. 1035, Tweede Kamer</item>
         <item attribuut="Vraagnr_bij_indiening">2020308270</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2003-03-31</item>
         <item attribuut="Datum_indiening">2003-03-05</item>
         <item attribuut="Document-id">KVR17496</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2163" allpagenumbers="2163 2164" vetnummer="2020308270" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17496" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1035" onderwerp="" indiendatum="2003-03-5">
         <vrager partij="GroenLinks" oorsprong="parlement">Vos</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2003-03-31">
         <antwoorder functie="minister" ministerie="Justitie a.i">Nawijn</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van de uitspraak van de bestuursrechter te Amsterdam van 19 februari jl. en het daarop gebaseerde persbericht «Aftapcijfers blijven geheim» van Bits of Freedom van 25 februari jl. over het aantal telefoontaps in Nederland in de jaren negentig? <voetnoot nummer="1"/>
      </vraag>
      <vraag nummer="2" voetnoot="2">Klopt het dat op last van de rechter-commissaris in 1998 en 1999 ongeveer 10 000 telefoontaps, waarvan ongeveer 7000 op mobiele netten en ongeveer 3000 vaste netten zijn geplaatst zoals vermeld in antwoord op Kamervragen in 2001? <voetnoot nummer="2"/>Wanneer komen de cijfers over 2000, zoals vermeld in het antwoord van de regering? </vraag>
      <vraag nummer="3">Kunt u de gegevens over 1999 aanvullen met een overzicht van het aantal politiële en justitiële telefoon/internet/gsm-taps sinds 1995 tot en met 2001? Indien dit niet mogelijk is, waarom heeft het ministerie van Justitie niet de beschikking over de cijfers van het aantal afgetapte telefoons, terwijl u blijkens uw antwoord wel van dergelijke cijfers op de hoogte bent? Kunt u aangeven waarom voormeld ministerie dergelijke kerngegevens niet heeft bijgehouden? </vraag>
      <vraag nummer="4">Wordt de notificatieplicht op grond van artikel 126bb Wetboek van Strafvordering (Sv) op dit moment door het Openbaar Ministerie in de praktijk toegepast? Kunt u aangeven hoeveel personen in totaal sinds de inwerkingtreding van dit artikel op 1 februari 2000 door het Openbaar Ministerie op grond van artikel 126bb Sv zijn genotificeerd van het feit dat hun telefoon in het kader van een strafrechtelijk onderzoek is afgeluisterd? </vraag>
      <vraag nummer="5" voetnoot="3">Kunt u verklaren waarom de aantallen afgetapte telefoons in de jaren negentig zo gestegen zijn? <voetnoot nummer="3"/>
      </vraag>
      <vraag nummer="6" voetnoot="4">Hoe verklaart u het enorme verschil met het buitenland, bijvoorbeeld het feit dat er relatief veertig maal zoveel getapt wordt als in de Verenigde Staten? <voetnoot nummer="4"/>
      </vraag>
      <vraag nummer="7">Wat is uw verwachting ten aanzien van de stijging van het aantal telefoontaps in de toekomst als alle tapkamers van de politiekorpsen zijn gemoderniseerd? Bent u bereid de Kamer in de toekomst periodiek te informeren over het exacte jaarlijkse aantal telefoontaps en wettelijk voorgeschreven notificaties? </vraag>
      <vraag nummer="8">Wat vindt u van het idee om een onafhankelijke deskundige in te stellen die jaarlijks rapporteert over het aftappen, zoals de Communications Commissioner in het Verenigd Koninkrijk? </vraag>
      <noten afkomstig="vraag">
         <noot nummer="1">AWB 01/1813 WOB na te lezen op http://www.bof.nl/</noot>
         <noot nummer="2">Grootschalig afluisteren van telecommunicatiesystemen; lijst van vragen en antwoorden. TK 2000–2001, 27 591, no 2. Antwoord op vraag 68</noot>
         <noot nummer="3" titel="Tappen in Nederland">In 1993 werden 3619 en in 1994 3284 telefoons afgetapt. Bron: «Tappen in Nederland», WODC 1996</noot>
         <noot nummer="4">Tegenover de ongeveer 10 000 taps in Nederland in 1999 staan cijfers uit de VS waar de politie in totaal 1277 telefoons tapte (bron: US Courts Wiretap Report) en Engeland, waar volgens officiële bronnen in dat jaar 1933 maal getapt werd (bron: UK Communications Commissioner)</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">In 1998 is op het verzoek van het Overlegorgaan Post en Telecommunicatie deelorgaan aftappen (OPTdaf) het aantal taps geïnventariseerd. De door u genoemde cijfers betreffen een opgave van de regionale tapkamerbeheerders over het jaar 1998. De cijfers genoemd in de kamervraag nr. 68 naar aanleiding van het onderzoek naar grootschalig afluisteren van moderne telecommunicatiesystemen, betreffen dezelfde bron. Het jaartal 1999 is vermoedelijk per vergissing genoemd aangezien de resultaten van de inventarisatie medio 1999 beschikbaar kwamen. Voor de jaren daarna zijn geen gegevens beschikbaar. </antwoord>
      <antwoord nummer="3">Zoals in het antwoord op vraag 2 aangegeven beschik ik niet over landelijke gegevens van het aantal justitiële taps op jaarbasis. Uitzondering hierop is de opgave van de regionale tapkamerbeheerders voor het jaar 1998, zoals aangegeven in vraag 2. De inzet van opsporingsmethoden is onderdeel van een strafvorderlijk onderzoek. Ik zie geen meerwaarde in een afzonderlijke landelijke registratie van de inzet van opsporingsmethoden. </antwoord>
      <antwoord nummer="4">Notificatie van de inzet van bijzondere opsporingsmiddelen is een wettelijke verplichting van het openbaar ministerie, omschreven in artikel 126bb van het Wetboek van Strafvordering. In het kader van aftappen van telecommunicatie moeten betrokkenen genotificeerd worden. In het tweede lid onder b van dit artikel is aangegeven wie als betrokkenen moeten worden aangeduid. Notificatie hoeft pas plaats te vinden zodra het belang van het onderzoek dat toelaat. Indien de betrokkene volgens dit artikel tevens de verdachte is, kan de notificatie achterwege blijven, indien de toepassing van het middel uit het dossier blijkt (126aa Wetboek van Strafvordering, lid 1 t/m 4). Van deze notificatie wordt geen centrale registratie bijgehouden; cijfers zijn mij dan ook niet bekend. </antwoord>
      <antwoord nummer="5">Ik heb geen aanwijzing dat het aantal verdachten dat getapt wordt significant is toegenomen in de jaren 90. Het aantal taplasten is echter door het gebruik van nieuwe telecommunicatietechnieken en door het veranderd gebruik van telecommunicatie wel aanzienlijk toegenomen. Door de opkomst van moderne telecommunicatiemiddelen heeft een verdachte meerdere mogelijkheden gekregen om te kunnen communiceren. Voor het kunnen tappen van deze verdachte zijn derhalve meerdere taplasten noodzakelijk. </antwoord>
      <antwoord nummer="6">Tappen van telecommunicatie is een opsporingsmiddel, dat in de context van het rechtstelsel van een land moet worden bekeken. Dit maakt cijfers over de inzet van deze opsporingsmiddelen in verschillende landen slechts beperkt vergelijkbaar. In Nederland wordt de informatie die is verkregen uit het tappen van telecommunicatie gebruikt als bewijsmiddel bij strafrechtelijke onderzoeken. Dit vereist registratie en controleerbaarheid van die inzet. In een aantal landen wordt dit opsporingsmiddel niet in de bewijsvoering gebruikt en wordt de inzet ter terechtzitting geheim gehouden. In veel landen, waaronder de Verenigde Staten, is gekozen voor het eerder inzetten van andere methoden zoals infiltratie, direct opnemen van vertrouwelijke communicatie en huiszoekingen voor het vergaren van bewijzen. Deze methoden worden binnen het Nederlands rechtstelsel als zwaardere ingrepen in de persoonlijke levenssfeer van verdachten en overige betrokkenen gezien. Bij de afweging van subsidiariteit en proportionaliteit van de inzet van opsporingsmiddelen zal in Nederland dus eerder het tappen van telecommunicatie worden ingezet dan de andere genoemde middelen. </antwoord>
      <antwoord nummer="7">De modernisering van de tapkamers heeft niet tot doel de tapcapaciteit te vergroten. De modernisering is noodzakelijk om de tapkamers toe te rusten op de technologische ontwikkelingen die de afgelopen jaren bij de telecommunicatieaanbieders heeft plaatsgevonden. Ik wil daarbij nadrukkelijk stellen dat het aantal taplasten geen maat is voor het aantal getapte verdachten (zie antwoord vraag 5). De toepassing van opsporingsmethoden is een verantwoordelijkheid van het OM. De toetsing van de inzet van de methoden is in eerste instantie een verantwoordelijkheid van de rechter commissaris (toetsing vóór de inzet) en in tweede instantie een verantwoordelijkheid van de strafrechter (toetsing na toepassing van het middel). Ik zie geen speciale reden om voor het aftappen van telecommunicatie in strafzaken landelijk gegevens te verzamelen en aan de Kamer ter beschikking te stellen. </antwoord>
      <antwoord nummer="8">Het justitiële tapbevel wordt gegeven door de officier op machtiging van de rechter-commissaris. Achteraf toetst de strafrechter de toepassing van het middel. In het Verenigd Koninkrijk is gekozen voor een centrale aanpak voor het afgeven en controleren van taplasten waarbij een Interception Commissioner de gang van zaken rond het verstrekken en uitvoeren van de taplasten controleert en de klachten over tappen behandelt. De aanpak in het Verenigd Koninkrijk verschilt daarmee principieel met de aanpak in Nederland, zodat het instellen van een functionaris als een Interception Commissioner niet zinvol is. </antwoord>
      <noten afkomstig="antwoord"/>
   </antwoorden>
</kvr>
