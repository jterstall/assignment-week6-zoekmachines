<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de ministers van Volkshuisvesting, Ruimtelijke Ordening en Milieubeheer en van Landbouw, Natuur en Voedselkwaliteit over de plannen met Maintenance Valley bij Woensdrecht. (Ingezonden 6 april 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28052
</item>
         <item attribuut="Inhoud">Vragen over de strijdigheid van deze plannen (uitbreiding vliegbasis Woensdrecht met industrietrerrein voor landingsbaangebonden industrie van 30 hectare) met het provinciale streekplan en instandhoudingsdoelstelling voor Natura 2000-gebieden (de Brabantse Wal).</item>
         <item attribuut="Rubriek">Natuur (Natuurmonumenten) Ruimtelijke ordening en infrastructuur (Industrie- en bedrijfsterreinen) Ruimtelijke ordening en infrastructuur (Streekplannen) Veiligheidsbeleid en defensie (Luchtmacht) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Industrieterreinen Militaire luchthavens Natuurmonumenten Noord-Brabant Streekplannen</item>
         <item attribuut="Vindplaats">Kamervragen met antwoord 2006-2007, nr. 1479, Tweede Kamer</item>
         <item attribuut="Vraagnr_bij_indiening">2060711760</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2007-05-08</item>
         <item attribuut="Datum_indiening">2007-04-06</item>
         <item attribuut="Document-id">KVR28052</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3141" allpagenumbers="3141 3142" vetnummer="2060711760" code="0607tkkvr1479" lopendefooter="Tweede Kamer, vergaderjaar 2006–2007, Aanhangsel" filenaam="KVR28052" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1479" onderwerp="" indiendatum="2007-04-6">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2007-05-8">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder>de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met de plannen van de provincie Noord-Brabant en de gemeente Woensdrecht om de vliegbasis Woensdrecht uit te breiden met een zogenaamde «Maintenance Valley» – dat wil zeggen een industrieterrein voor landingsbaangebonden industrie van 30 hectare? <voetnoot nummer="1"/>
      </vraag>
      <vraag nummer="2">Bent u ervan op de hoogte dat deze 30 hectare ligt in de Agrarische hoofdstructuur (AHS) en grenst aan het Natura 2000-gebied de Brabantse Wal, aan de Ecologische Hoofdstructuur en dat een industrieterrein op deze locatie strijdig is met het provinciale streekplan? </vraag>
      <vraag nummer="3" voetnoot="2">Bent u ervan op de hoogte dat uit een locatiestudie van Haskoning in opdracht van de Provincie Noord-Brabant blijkt dat «ondanks dat er slechts een beperkte additionele ruimtebehoefte van 30 ha bruto wordt verwacht, de impact op natuur en landschap naar verwachting groot is? Te denken valt aan verstoring door geluid van het nabij gelegen VHR-gebied (Natura-2000), afname van areaal landschap bij nieuwe terreinontwikkeling en afbreuk aan de kwaliteiten van de Brabantse Wal als Regionale Natuur- en LandschapsEenheid (RNLE) en cultuurhistorisch waardevol gebied»? <voetnoot nummer="2"/>
      </vraag>
      <vraag nummer="4">Deelt u het standpunt dat aanleg van Maintenance Valley op gespannen voet staat met de instandhoudingsdoelstelling voor Natura 2000-gebieden en dat een eventueel beroep op «dwingende redenen van groot openbaar belang» (om een uitzondering op de bescherming van Natura 2000-gebieden te rechtvaardigen) niet aan de orde kan zijn? Zo ja, bent u bereid de provincie en de gemeente Woensdrecht hiervan zo spoedig mogelijk op de hoogte te brengen? Zo neen, waarom niet? </vraag>
      <vraag nummer="5" voetnoot="3">Deelt u het standpunt dat het onvoldoende is dat de Provincie Noord-Brabant aan de initiatiefnemers van Maintenance Valley gaat vragen «zich in te spannen» om de kwaliteiten van de Brabantse Wal te behouden en waar mogelijk te versterken <voetnoot nummer="3"/>? Zo neen, waarom niet? Welke mogelijkheden ziet u om de aanleg van Maintenance Valley te combineren met behoud en versterking van de kwaliteiten van de Brabantse Wal? </vraag>
      <vraag nummer="6">Bent u ervan op de hoogte dat provincie en gemeente van mening zijn dat er nog voldoende geluidsruimte aanwezig is om de geluidstoename als gevolg van Maintenance Valley op te vangen, omdat de vliegbasis Woensdrecht nu maar een klein deel van de vergunde geluidsruimte gebruikt, daar de vergunning is afgestemd op bijzondere (oorlogs)situaties? Deelt u het standpunt dat dit een onhoudbare stelling is, omdat voor de Natura 2000-gebieden niet de vergunde geluidsruimte maar de daadwerkelijk benutte geluidsruimte op de toetsingsdatum van 1 oktober 2005 (het «bestaand gebruik») maatgevend is? Zo neen, waarom niet? </vraag>
      <vraag nummer="7">Bent u bereid er bij de betreffende overheden op aan te dringen het bestaande, sterk verouderde bedrijventerrein de Kooi te renoveren in plaats van de gemakkelijke route te kiezen om maagdelijk terrein op te offeren? Zo neen, waarom niet? </vraag>
      <noten afkomstig="vraag">
         <noot nummer="1" weblink="http://www.woensdrecht.nl/asp/WonenEn Werken/WonenEnWerken.asp?nPageID=10445">http://www.woensdrecht.nl/asp/WonenEn Werken/WonenEnWerken.asp?nPageID=10445</noot>
         <noot nummer="2" datum="2007-02-6" bron="Notitie van Gedeputeerde Staten van Noord-Brabant ten behoeve van de Commissie Ruimte en Milieu">Notitie van Gedeputeerde Staten van Noord-Brabant ten behoeve van de Commissie Ruimte en Milieu, 6 februari 2007</noot>
         <noot nummer="3">Idem</noot>
      </noten>
   </vragen>
   <antwoorden aantal="7">
      <antwoord nummer="1">Ja, ik ben bekend met de eerste initiatieven van de provincie Noord-Brabant en de gemeente Woensdrecht ten aanzien van Maintenance Valley bij Woensdrecht. </antwoord>
      <antwoord nummer="2">Ik ben ervan op de hoogte dat een lokatie voor Maintenance Valley activiteiten zeer waarschijnlijk zal gaan grenzen aan de provinciale agrarische hoofdstructuur (AHS Landschap), aan het Natura 2000-gebied de Brabantse Wal en dat deze lokatie mogelijk is omgeven door Ecologische Hoofdstructuur. Waarschijnlijk zal er sprake zijn van strijdigheid met het provinciale streekplan. Maar omdat de exacte lokatie en omvang nog niet duidelijk zijn, kan dit in dit stadium niet met zekerheid gesteld worden. </antwoord>
      <antwoord nummer="3">Ten aanzien van het aspect geluid constateert het rapport van Haskoning dat de frequentie van de maximale geluidsbelasting waarschijnlijk zal toenemen waardoor de hinder kan toenemen. Voorts geeft het rapport aan dat nader onderzoek nodig is naar luchtgebonden geluid en spelen ook aspecten als externe veiligheid een rol. Indien sprake is van negatieve effecten voor het Natura 2000-gebied «Brabantse Wal», is een vergunningplicht in het kader van artikel 19d van de Natuurbeschermingswet 1998 aan de orde. Hoe groot de impact op natuur en landschap is, is in dit stadium nog niet bekend. </antwoord>
      <antwoord nummer="4">Nee. Op dit moment is er nog geen vergunningaanvraag gedaan en is er derhalve nog geen beoordeling geweest van de effecten van de aanleg van Maintenance Valley op de beschermde natuurwaarden van het Natura 2000-gebied «Brabantse Wal». Omdat dit nog niet gebeurd is, kan niet beoordeeld worden of een beroep op «dwingende redenen van groot openbaar belang» te rechtvaardigen is. Om voorgaande reden zie ik op dit moment nog geen noodzaak tot specifiek overleg met de provincie en de gemeente Woensdrecht over dit onderwerp. </antwoord>
      <antwoord nummer="5">Nee. Afgezien van de afspraken die de provincie en de initiatiefnemers in dit stadium al of niet maken, lijkt op basis van de huidige gegevens voor dit project een vergunningplicht ingevolge de Natuurbeschermingswet 1998 aan de orde. Indien dit uiteindelijk ook zo blijkt te zijn is door toepassing van de Natuurbeschermingswet 1998 in voldoende mate gewaarborgd dat er een gedegen afweging plaats zal vinden ten aanzien van de effecten van dit project op beschermde natuurwaarden van het Natura 2000-gebied «Brabantse Wal». Ik kan op dit moment niet beoordelen hoe de eventuele aanleg van Maintenance Valley gecombineerd kan worden met behoud en versterking van de kwaliteiten van de Brabantse Wal omdat op dit moment de juiste informatie niet voorhanden is. </antwoord>
      <antwoord nummer="6">Gemeente Woensdrecht en provincie Noord-Brabant hebben in het Haskoning rapport geconstateerd dat er nog onvoldoende gegevens voorhanden zijn om de conclusie te trekken als zou er voldoende geluidsruimte aanwezig zijn om de geluidstoename als gevolg van Maintenance Valley op te vangen. Om te bepalen of vliegbewegingen voor Maintenance Valley kunnen worden geaccommodeerd binnen de geluidszone als bedoeld in de Luchtvaartwet van het militaire luchtvaartterrein Woensdrecht, is eerst een berekening van de geluidsbelasting nodig door het Nationaal Lucht- en Ruimtevaartlaboratorium. Tevens is een geluidszone rond het huidige industrieterrein vastgelegd in het bestemmingsplan. Met deze geluidszone is de maximale geluidsproductie van industriële activiteiten bepaald. Om te bepalen of de nieuwe activiteiten binnen deze zone passen zal eerst akoestisch onderzoek moeten plaatsvinden. Indien de activiteiten niet passen binnen de geluidszone, zal moeten worden geoordeeld over de toelaatbaarheid van de activiteiten en is de vraag aan de orde of aanpassing van de zone via wijziging van het bestemmingsplan plaats moet vinden. Of en in hoeverre de vliegbewegingen vanaf Woensdrecht gevolgen zullen hebben voor de instandhoudingsdoelstellingen van het Natura 2000 gebied wordt beoordeeld volgens de procedures zoals vastgelegd in de Natuurbeschermingswet 1998. </antwoord>
      <antwoord nummer="7">In het rapport van Haskoning komt naar voren dat de in Woensdrecht gevestigde bedrijven Fokker Services en Fokker Elmo hun terreinen onder de naam Aviation Park open stellen voor andere MRO (Maintenance, Repair and Overhaul) bedrijven met baangebonden activiteiten. In het kader van zorgvuldig ruimtegebruik schetst het rapport dat het raadzaam is aan de overige niet-baangebonden bedrijvigheid in een bestaand, te revitaliseren of nieuw terrein ruimte te bieden. Het bestaande bedrijventerrein de Kooi wordt hierbij als voorbeeld genoemd. De provincie en gemeente zijn primair verantwoordelijk voor de eventuele renovatie en/of uitbreiding van dit regionale bedrijventerrein. Ik ben er echter zelf voorstander van de herstructurering van dit bestaande terrein de voorkeur te geven boven de aanleg van een nieuw terrein. Ruim een kwart van de bedrijventerreinen in ons land is verouderd. Tijdens het AO grondbeleid op 11 april 2007 heb ik aangegeven dat ik de mogelijkheden van het minder vrijblijvend gebruik van het principe van de SER-ladder (eerst herstructureren voordat wordt overgegaan op de aanleg van nieuwe terreinen) op regionaal niveau ga bekijken in overleg met decentrale overheden. Zo kunnen we slim en zuinig met de ruimte om gaan. Voor het reces kom ik daar op terug. </antwoord>
      <noten afkomstig="antwoord"/>
   </antwoorden>
</kvr>
