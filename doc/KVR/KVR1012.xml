<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Bakker (D66) over invulling van de bezuinigingen bij het Centraal Bestuur Arbeidsvoorziening(Ingezonden 15 december 1994); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1012
</item>
         <item attribuut="Inhoud">De vragen gaan over de gevolgen van de maatregelen die het Centraal Bestuur Arbeidsvoorziening heeft genomen ter invulling van de bezuinigingen, met name voor de Kaderregeling Bedrijfstakgewijze Scholing (KBS) en de Kaderregeling Arbeidsinpassing (KRA).</item>
         <item attribuut="Rubriek">Arbeid (Arbeidsbemiddeling) Arbeid (Werkloosheidsbestrijding)</item>
         <item attribuut="Trefwoorden">Arbeidsbemiddeling Werkloosheidsbestrijding</item>
         <item attribuut="Vindplaats">Kamervragen met antwoord 1994-1995, nr. 381, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="D66">Bakker</persoon>
         </item>
         <item attribuut="Datum_reaktie">1995-01-20</item>
         <item attribuut="Datum_indiening">1994-12-15</item>
         <item attribuut="Document-id">KVR1012</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="775" allpagenumbers="775 776" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="381" onderwerp="" indiendatum="1994-12-15">
         <vrager partij="D66" oorsprong="parlement">Bakker</vrager>
         <vraagt-aan/>
      </vraagdata>
      <antwoorddata antwoorddatum="1995-01-20">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Krijgen honderden langdurig werkloze op werkervaringsplaatsen thans hun ontslag aangezegd als direct gevolg van de maatregelen die het Centraal Bestuur Arbeidsvoorziening heeft genomen ter invulling van de bezuinigingen in het jaar 1995, met name op de Kaderregeling Bedrijfstakgewijze Scholing (KBS) en de Kaderregeling Arbeidsinpassing (KRA)? </vraag>
      <vraag nummer="2" voetnoot="1 2">Kent u het bericht <voetnoot nummer="1"/>als zou binnen de arbeidsvoorzieningsorganisatie de neiging bestaan om de bezuinigingen op het budget 1995 op te vangen door het korten op scholingsuitgaven? Moet de Stichting Praktijkopleidingen Amsterdam haar opleidings- en bemiddelingsactiviteiten bee¨indigen omdat het RBA-AZW de financiering grotendeels stopzet? <voetnoot nummer="2"/>
      </vraag>
      <vraag nummer="3">Is inmiddels meer bekend over de feitelijke verdeling van bezuinigingen door het CBA en de RBA’s over de eigen organisatie, resp. de via scholingsinstrumenten en anderszins in te zetten «beleidsgelden»? </vraag>
      <vraag nummer="4" voetnoot="3">Is bij deze verdeling tegemoet gekomen aan de breed in de vaste commissie voor Sociale Zaken en Werkgelegenheid gebleken wens <voetnoot nummer="3"/>, dat bij de invulling van de bezuinigingen, zeker voor wat betreft de 100 miljoen voor 1995, het accent in hoge mate zou moeten worden gelegd bij het «beheer» in plaats van de beleidsgelden? </vraag>
      <vraag nummer="5" voetnoot="3">Herinnert u zich, dat u de Kamer hebt meegedeeld de indruk te hebben, dat de bezuinigingen ook inderdaad in die richting zouden worden ingevuld? Hoe moet in dit licht de baangarantie voor het eigen personeel van het CBA voor het jaar 1995 worden beoordeeld? <voetnoot nummer="3"/>
      </vraag>
      <vraag nummer="6">Acht u de door het CBA en de RAB’s klaarblijkelijk gemaakte keuzes aanvaardbaar? Zo ja, waarom? </vraag>
      <noten afkomstig="vraag">
         <noot nummer="1" datum="1994-12-10" bron="De Volkskrant">De Volkskrant, 10 december 1994</noot>
         <noot nummer="2">Brief van 28 november 1994 van de Stichting Praktijkopleidingen Amsterdam (SPA)</noot>
         <noot nummer="3">Algemeen Overleg van 8 november over het voorlopig oordeel over het Landelijk Meerjaren Beleidskader 1995–2000 van de Arbeidsvoorzieningsorganisatie</noot>
      </noten>
   </vragen>
   <antwoorden aantal="6">
      <antwoord nummer="1">Voor de Kaderregeling Bedrijfstakgewijze Scholing is in de begroting 1995 f 240 miljoen beschikbaar. Dit bedrag is zeker toereikend om instroom in het Leerlingwezen te handhaven, die vergelijkbaar is met de huidige instroom. De middelen voor de Kaderregeling Arbeidsinspanning zullen voor 1995 worden gesteld op f 40 miljoen. Hoewel (onmiskenbaar) sprake is van een aanzienlijke reductie zal het budget in 1995 toereikend moeten zijn om voor de groep werkzoekenden die tussen 6 maanden en 1 jaar werkloos is voldoende aansluitingsmogelijkheden te bieden bij de Wet Vermeend/Moor. Voor deze groep kan namelijk slechts sprake zijn van premievrijstelling in het kader van de Wet Vermeend/Moor in combinatie met een subsidie op grond van de KRA. Ontslagdreiging voor honderden langdurig werklozen, die reeds geplaatst zijn op grond van de vermelde kaderregelingen is – als direct gevolg van genoemde maatregelen –, voorzover door mij thans te overzien, niet aan de orde. </antwoord>
      <antwoord nummer="2">Het Centraal Bestuur Arbeidsvoorziening heeft vastgesteld dat de vermindering van de rijksbijdrage aan de Arbeidsvoorzieningsorganisatie in eerste instantie door zal moeten werken in de beheerskosten. Voorzover het vervolgens noodzakelijk is om eveneens in de beleidskosten te bezuinigen zullen de middelen voor scholing zo veel mogelijk worden ontzien. De uitvoering van deze richtlijn is een verantwoordelijkheid van de regionale besturen, die in acht zal moeten worden genomen bij de opstelling van de regionale begrotingen voor 1995. Het Centraal Bestuur zal vervolgens de toepassing van de richtlijn toetsen alvorens tot goedkeuring van de regionale begrotingen over te gaan. Zonodig zal het CBA in overleg kunnen treden met het betreffende regionaal bestuur. Navraag bij het RBA AZW leert dat de subsidieproblematiek met betrekking tot de Stichting Praktijkopleidingen Amsterdam in een ander licht moeten worden gezien. Herziening van de bestaande subsidierelatie is aan de orde op grond van arbeidsmarktoverwegingen en niet ten gevolge van de bezuinigingsmaatregelen. </antwoord>
      <antwoord nummer="3" voetnoot="1">23 december jl. heb ik de voorzitter van de Tweede Kamer in kennis gesteld van de partijenovereenkomst over de hoofdlijnen van de toekomst van Arbeidsvoorziening, die tot stand is gekomen met sociale partners op 21 december jl. Daarbij is in een annex het meerjarig begrotingskader neergelegd voor de periode 1995 t/m 1999. Kortheidshalve meen ik u hiernaar te mogen verwijzen. <voetnoot nummer="1"/>
      </antwoord>
      <antwoord nummer="4">In het meerjarig begrotingskader 1995–1999 zijn de beheerskosten voor 1995 begroot op f 1 085 miljoen. In de begroting 1994 was sprake van f 1 148 miljoen. De reductie van f 63 miljoen in het beheer acht ik redelijk, zeker wanneer daarbij in beschouwing wordt genomen dat m.n. in het beheer op korte termijn lastig te bezuinigen valt omdat in belangrijke mate sprake is van langlopende verplichtingen. De beheersuitgaven zullen in de jaren na ’95 verder worden teruggebracht tot f 900 miljoen in ’98. </antwoord>
      <antwoord nummer="5">Het CBA is met sociale partners overeengekomen het aantal staffuncties op regionaal en landelijk niveau substantieel terug te brengen. De voorbereiding en uitwerking hiervan zal in de komende periode ter hand worden genomen. Dit zal zorgvuldig en in goed overleg met CAO-partijen en medezeggenschapsorganen dienen te geschieden. Overwegende dat daarnaast voor 1995 langs de weg van natuurlijk verloop tot een substantie¨le reductie van de personeelskosten kan worden gekomen, acht ik de toezegging van de Voorzitter van het CBA, dat in 1995 geen gedwongen ontslagen zullen vallen, verdedigbaar. In dit licht is voorts relevant dat in de periode 1987/1988, onder verantwoordelijkheid van de minister van Sociale Zaken en Werkgelegenheid een werkgelegenheidsgarantie is overeengekomen met de bestuurders van de Centrales voor Overheidspersoneel, waarbij o.a. is vastgelegd dat de eerste vijf jaar na inwerkingtreding van de Arbeidsvoorzieningswet (tot en met 1995) in beginsel geen gedwongen ontslagen zouden plaatsvinden voor zittend personeel (vo´o´r 1 januari 1991 in dienst getreden). </antwoord>
      <antwoord nummer="6">Voorzover de door het CBA gemaakte keuzes sporen met de partijenovereenkomst danwel daarop worden aangepast, zie ik geen bezwaar. Ten aanzien van keuzes die op regionaal niveau zijn gemaakt wil ik een voorbehoud maken, zoals ik heb omschreven bij mij antwoord op vraag 2. </antwoord>
      <noten afkomstig="antwoord">
         <noot nummer="1">Ter inzage bij de vaste Commissie voor Sociale Zaken, onder nr. SoZa-95-44</noot>
      </noten>
   </antwoorden>
</kvr>
