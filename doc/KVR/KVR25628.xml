<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schippers (VVD) aan de minister van Volksgezondheid, Welzijn en Sport over de complicaties van inspuiting van permanente rimpelvullers. (Ingezonden 20 april 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25628
</item>
         <item attribuut="Inhoud">Aanvullende vragen op eerder vragen van de leden Arib en Buijs, eveneens ingezonden 20 april 2006, over de toelating van en controle op het gebruik van de permanente rimpellvuller Dermalive, nu is gebleken dat door dit middel onherstelbare verminkingen kunnen ontstaan.</item>
         <item attribuut="Rubriek">Consument (Voedings- en productveiligheid) Gezondheidszorg (Geneeskunde)</item>
         <item attribuut="Trefwoorden">Geneeskunde Producteisen</item>
         <item attribuut="Vindplaats">Kamervragen met antwoord 2005-2006, nr. 1491, Tweede Kamer</item>
         <item attribuut="Vraagnr_bij_indiening">2050612120</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Schippers</persoon>
         </item>
         <item attribuut="Datum_reaktie">2006-05-19</item>
         <item attribuut="Datum_indiening">2006-04-20</item>
         <item attribuut="Document-id">KVR25628</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3179" allpagenumbers="3179 3180" vetnummer="2050612120" code="0506tkkvr1491" lopendefooter="Tweede Kamer, vergaderjaar 2005–2006, Aanhangsel" filenaam="KVR25628" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1491" onderwerp="" indiendatum="2006-04-20">
         <vrager partij="VVD" oorsprong="parlement">Schippers</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-05-19">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Wanneer komen de kwaliteit, de veiligheid of de werkzaamheid van een product in het geding? Wanneer is er sprake van onaanvaardbare risico’s? Rechtvaardigt de huidige situatie een schorsing van rimpelvullers, die tot ernstige complicaties kunnen leiden, op Europees niveau? </vraag>
      <vraag nummer="2">Welke zorgverleners mogen permanente rimpelvullers injecteren? Is het injecteren van permanente rimpelvullers een voorbehouden handeling? Zo ja, aan welke zorgverleners is deze handeling voorbehouden? </vraag>
      <vraag nummer="3">Klopt het dat de Inspectie voor de Gezondheidszorg (IGZ) in een reactie heeft laten weten dat rimpelvullers onder de Warenwet zouden moeten vallen, omdat dit meer mogelijkheden biedt om toezicht te houden en om sneller in te grijpen? </vraag>
      <vraag nummer="4" voetnoot="1">Herinnert u in uw antwoord op Kamervragen terzake van september jl. waarin u stelt dat de IGZ in het kader van de Wet op de beroepen in de individuele gezondheidszorg (Wet BIG) toezicht kan uitoefenen? <voetnoot nummer="1"/>Heeft u in deze antwoorden ook niet al aangegeven dat de huidige wetgeving voor de Inspectie en de individuele burger voldoende handvatten biedt om in te grijpen en /of te bestraffen? Heeft u ook al aangegeven dat de IGZ op de hoogte is van het toenemend gebruik van rimpelvullers en al in september 2005 zou bezien welke mogelijkheden zij binnen haar wettelijke kader heeft om in voorkomende gevallen op te treden? Wat heeft deze exercitie opgeleverd? Kunt u in dat licht een reactie geven op de reactie van de IGZ dat rimpelvullers onder de Warenwet moeten vallen, en dat dan pas kan worden ingegrepen? </vraag>
      <vraag nummer="5">Heeft u aangegeven dat rimpelvullers vallen onder het Besluit medische hulpmiddelen, en dat dit regime strenge veiliheids- en kwaliteitseisen kent voor markttoelating en bewaking na markttoelating? Acht u de signalen van de deskundigen inmiddels sterk genoeg om actie te ondernemen? Zo neen, waarom niet? </vraag>
      <vraag nummer="6">Op welke wijze kunnen complicaties als gevolg van gebruik van deze permanente rimpelvullers, zoals Dermalive, in de toekomst voorkomen worden? </vraag>
      <vraag nummer="7">Kunt u toezeggen op korte termijn de IGZ een breed onderzoek te laten verrichten naar de complicaties van de verschillende soorten rimpelvullers, en door wie deze rimpelvullers kunnen worden toegediend? Zo ja, op welke termijn kan de Kamer de resultaten van dit onderzoek tegemoet zien? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="36" documentjaargang="2005-2006">Aanhangsel Handelingen, nr. 36, vergaderjaar 2005–2006.</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Arib (PvdA) en Buijs (CDA), ingezonden 20 april 2006, (vraagnummer 2050612100 </toelichting>
   <antwoorden aantal="6">
      <antwoord nummer="1">In de Richtlijn medische hulpmiddelen (92/42/EEG) staat de procedure «bijzondere maatregelen inzake gezondheidsbewaking» beschreven. Een lidstaat kan, als de volksgezondheid in gevaar is, direct maatregelen treffen. De lidstaat legt die maatregelen achteraf voor aan de Europese Commissie en andere lidstaten. Via de gebruikelijke Europese rechtsgang beoordelen Europese Commissie en lidstaten of de maatregelen terecht waren. Als dat zo is worden de maatregelen van kracht voor de gehele EU. Vooralsnog rechtvaardigt de huidige situatie geen schorsing van de producten. De IGZ heeft aan het Rijksinstituut voor Volksgezondheid en Milieu (RIVM) opdracht gegeven om onderzoek te doen naar rimpelvullers. De resultaten van dit onderzoek worden nog deze zomer verwacht en zullen naar verwachting meer inzicht verschaffen in de mogelijke risico’s van rimpelvullers. </antwoord>
      <antwoord nummer="2">Artsen (en voor zover het hun deskundigheidsgebied betreft ook tandartsen en verloskundigen) zijn op grond van de wet BIG zelfstandig bevoegd tot het geven van injecties. Deze bevoegdheid tot het verrichten van voorbehouden handelingen bestaat volgens de wet BIG alleen voor zover de arts redelijkerwijs mag aannemen dat hij beschikt over de bekwaamheid die vereist is voor het behoorlijk verrichten van de handeling. Aspecten die daarbij een rol spelen zijn dat de arts op de hoogte dient te zijn van de wijze waarop hij het middel dient te gebruiken en van de mogelijke risico’s die het gebruik van het middel met zich mee brengt. Het is daarbij ook van belang dat de fabrikant goede informatie verstrekt over gebruik en risico’s. Het behoort tot de verantwoordelijkheid van de arts om vast te stellen of hij in een bepaald geval bekwaam is voor het geven van injecties met permanente rimpelvullers. Op grond van de wet BIG is een onbekwame arts ook onbevoegd tot het verrichten van de voorbehouden handeling. De IGZ houdt hier toezicht op. Zie ook het antwoord op vraag 6 van eerdere vragen terzake van het lid Arib (PvdA) en Buijs (CDA), ingezonden 20 april 2006, (vraagnummer 2050612100). </antwoord>
      <antwoord nummer="3 en 4">De antwoorden die ik in september 2005 heb gegeven op Kamervragen terzake zijn nog steeds van kracht. In de wet is vastgelegd welke producten als medisch hulpmiddel worden beschouwd. Rimpelvullers vallen onder de Wet op de medische hulpmiddelen. De Inspectie voor de Gezondheidszorg (IGZ) kan onder meer op grond van de Wet Beroepen Individuele Gezondheidszorg (wet BIG), de Kwaliteitswet zorginstellingen en de Wet op de medische hulpmiddelen toezicht uitoefenen. Een lidstaat kan, als de volksgezondheid in gevaar is, direct maatregelen treffen. Zonodig kunnen de betreffende medische hulpmiddelen uit de handel worden genomen. Zie ook het antwoord op vraag 1. Als het gaat om het beschermen van burgers tegen potentieel gevaarlijke medische hulpmiddelen hebben de IGZ en ik dus inderdaad voldoende handvatten om in te grijpen. Hiervoor is het overbrengen van rimpelvullers naar het regime van de Warenwet niet nodig. Ik zie daarin ook geen toegevoegde waarde. Overigens is een maatregel als het uit de handel nemen van bepaalde producten geen zaak van lichtvaardige afweging. Er zal een degelijke en harde toetsing van de gevaren van die producten moeten hebben plaatsgevonden. Als het gaat om het aanpakken van fabrikanten van ondeugdelijke of gevaarlijke medische hulpmiddelen of van behandelaren die onbevoegd behandelingen met bepaalde medische hulpmiddelen uitvoeren of de behandelingen ondeugdelijk uitvoeren zijn andere wettelijke regimes van kracht. Als rimpelvullers als product schade toebrengen aan de gezondheid van mensen, kunnen gedupeerden juridische procedures starten. Als schade ontstaat door onoordeelkundige of onjuiste toepassing van rimpelvullers kunnen de betrokken behandelaren, afhankelijk van de situatie, worden aangesproken via het Tuchtrecht, het Civielrecht of het Strafrecht. Indien de IGZ meent dat er sprake is van een gevaar voor de volksgezondheid, kan zij in het geval van de medische hulpmiddelen, net als onder het regime van de Warenwet, op grond van het Besluit medische hulpmiddelen ingrijpen. Het enige verschil is dat betrokkenheid van het Openbaar Ministerie is vereist. Zoals eerder opgemerkt zie ik zoals geen reden om een product als rimpelvullers van het regime van de medische hulpmiddelen over te hevelen naar dat van de Warenwet. </antwoord>
      <antwoord nummer="5">Ja, ik heb aangeven dat het medische hulpmiddelenregime (net als het geneesmiddelenregime) strenge veiligheids- en kwaliteitseisen stelt voor markttoelating en bewaking na markttoelating. Zoals gezegd, wacht ik eerst de resultaten van het onderzoek van het RIVM af, voordat er eventueel actie ondernomen kan worden. </antwoord>
      <antwoord nummer="6">Ondanks de bestaande kwaliteits- en veiligheidseisen zijn er altijd risico’s verbonden aan lichaamsvreemde stoffen die worden ingespoten. Daarom is het belangrijk dat mensen die overwegen om zich te laten behandelen met permanente rimpelvullers zich wenden tot een arts. Bij behandelingen die medisch gezien niet noodzakelijk zijn is het extra belangrijk dat mensen die overwegen om permanente rimpelvullers in te laten spuiten zich goed laten informeren, zodat ze een weloverwogen beslissing kunnen nemen. Men dient te beseffen dat ook aan cosmetische behandelingen gezondheidsrisico’s verbonden kunnen zijn. Daarnaast is het uiteraard van belang dat mensen zich ervan vergewissen dat de behandeling wordt gedaan door een bevoegde behandelaar. </antwoord>
      <antwoord nummer="7">Zoals aangegeven in het antwoord op vraag 1 voert het RIVM in opdracht van de Inspectie voor de Gezondheidszorg een onderzoek uit naar rimpelvullers. De resultaten van dit onderzoek worden nog deze zomer verwacht. Zodra de resultaten beschikbaar zijn zullen deze aan de Kamer worden toegestuurd. Door wie rimpelvullers mogen worden toegediend heb ik aangegeven in het antwoord op vraag 2. </antwoord>
      <noten afkomstig="antwoord"/>
   </antwoorden>
</kvr>
