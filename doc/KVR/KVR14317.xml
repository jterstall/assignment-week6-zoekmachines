<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Atsma en Eurlings (beiden CDA) aan de staatssecretaris van Verkeer en Waterstaat en de minister van Economische Zaken over het opheffen van beltegoeden bij het te weinig gebruiken van mobiele telefoons. (Ingezonden 14 augustus 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14317
</item>
         <item attribuut="Inhoud">Vragen over voornemen van KPN om prepaid-telefoonnummer bij weinig bellen maar zes maanden geldig te laten zijn (Telegraaf, 7 augustus 2001).</item>
         <item attribuut="Rubriek">Communicatie, media en informatievoorziening (Telecommunicatie) Consument (Consumentenprijzen)</item>
         <item attribuut="Trefwoorden">Consumenten Mobiele telefonie</item>
         <item attribuut="Vindplaats">Kamervragen met antwoord 2001-2002, nr. 10, Tweede Kamer</item>
         <item attribuut="Vraagnr_bij_indiening">2000114430</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Atsma</persoon>
            <persoon partij="CDA">Eurlings</persoon>
         </item>
         <item attribuut="Datum_reaktie">2001-09-20</item>
         <item attribuut="Datum_indiening">2001-08-14</item>
         <item attribuut="Document-id">KVR14317</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="19" allpagenumbers="19 20" vetnummer="2000114430" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14317" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="10" onderwerp="" indiendatum="2001-08-14">
         <vrager partij="CDA" oorsprong="parlement">Atsma</vrager>
         <vrager partij="CDA" oorsprong="parlement">Eurlings</vrager>
         <vraagt-aan>de staatssecretaris van Verkeer en Waterstaat en de minister van Economische Zaken</vraagt-aan>
      </vraagdata>
      <antwoorddata antwoorddatum="20 september 2001), zie ook Aanhangsel nr. 1657, vergaderjaar 2000–2001">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht «Telefoonnummer KPN Prepaid maar 6 maanden geldig bij weinig bellen»? <voetnoot nummer="1"/>
      </vraag>
      <vraag nummer="2">Is het waar dat KPN voornemens is vanaf 1 januari beltegoeden voor de zogenaamde prepaid mobiele telefoons nog slechts zes maanden geldig te laten zijn als te weinig wordt gebeld? Zo ja, wat is de achtergrond van dit voornemen? </vraag>
      <vraag nummer="3">Wordt het restant van het beltegoed vergoed als na een half jaar de betreffende kaart z’n geldigheid verliest? Zo nee, waarom niet? Hoe oordeelt u hier over? </vraag>
      <vraag nummer="4">Is het u bekend dat veel mensen – jong en oud – een zogenaamde prepaid mobiele telefoon hebben aangeschaft om bereikbaar te zijn en alleen in geval van uiterste nood om er zelf mee te bellen? Hoe oordelen hulpverlenende instanties over het gebruik van deze telefoons? </vraag>
      <vraag nummer="5">Zijn de toezichthouders OPTA en NMa door KPN bij het voornemen betrokken? Zo ja, hoe luidt hun oordeel? </vraag>
      <vraag nummer="6">Kan een bedrijf eenzijdig besluiten om de geldigheid van reeds door de klant betaalde telefoonkaarten bij onvoldoende gebruik te vernietigen? Zo ja, op welke wijze zijn consumentenorganisaties hierbij betrokken en hoe wordt de positie van de consument gewaarborgd? </vraag>
      <vraag nummer="7">Bent u bereid met KPN contact op te nemen om opheldering te vragen? </vraag>
      <noten afkomstig="vraag">
         <noot nummer="1" datum="2001-08-7" bron="Telegraaf">Telegraaf, 7 augustus 2001</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">KPN Mobile heeft in een persbericht bekend gemaakt dat de beltegoeden vanaf 1 januari 2002 alleen geldig blijven als elke 6 maanden het beltegoed wordt verhoogd, waar voorheen een termijn van 1 jaar gold. Het beltegoed vervalt dus alleen als de klant niet binnen de geldigheidsperiode opwaardeert. Dit staat los van het daadwerkelijk gebruik van het toestel. De beperking geldt vanaf 1 januari 2002, de bestaande beltegoeden zijn 1 jaar geldig. KPN Mobile heeft mij aangegeven bedrijfseconomische gronden te hebben voor het doorvoeren van deze wijziging. </antwoord>
      <antwoord nummer="3">Nee. Het vervallen van het beltegoed na afloop van de geldigheidsperiode is een in de markt algemeen toegepaste regel (zie ook antwoord 6). Ik heb van KPN Mobile vernomen dat klanten via advertenties, sms-berichten, informatie op het internet en bij aankoop van beltegoeden worden geïnformeerd over deze wijziging. </antwoord>
      <antwoord nummer="4">Ja, het is mij bekend dat mobiele telefoons voor dit doel gebruikt worden. Hulpverlenende instanties oordelen positief over het gebruik van mobiele telefoons in noodsituaties. </antwoord>
      <antwoord nummer="5">OPTA is door KPN Mobile geïnformeerd over dit voornemen. OPTA is van oordeel dat KPN Mobile op grond van de sectorspecifieke telecommunicatiewetgeving (het Besluit ONP huurlijnen en telefonie (Stb. 1998, 639)) vrij is in het vaststellen van de geldigheidsduur van haar beltegoeden. OPTA houdt toezicht op de naleving van KPN Mobiles verplichting dergelijke wijzigingen op genoegzame wijze kenbaar te maken. OPTA heeft in het onderhavige geval geconstateerd dat KPN Mobile deze wijziging op genoegzame wijze kenbaar heeft gemaakt. De NMa is niet betrokken bij dit voornemen. </antwoord>
      <antwoord nummer="6">Voor aanbieders van openbare mobiele telefoondiensten gelden er op dit terrein geen inhoudelijke sectorspecifieke verplichtingen, zodat hier alleen het Burgerlijk Wetboek van toepassing is. Van KPN heb ik begrepen dat over deze wijziging vooraf contact is geweest met de Consumentenbond. De Consumentenbond wijst erop dat klanten van KPN Mobile kunnen overstappen (met behoud van het telefoonnummer) naar een andere aanbieder die nog wel de mogelijkheid geeft om eens per jaar op te waarderen. Libertel, die een termijn van 15 maanden hanteert, heeft volgens de informatie waarover ik beschik geen plannen de geldigheidsduur aan te passen. Bij Telfort is het beltegoed geldig tot 12 maanden na het opwaarderen en bij Ben geldt hiervoor een termijn van 6 maanden. De consument wordt dus door de markt alternatieven geboden. Daarnaast zijn in het Besluit ONP huurlijnen en telefonie voorwaarden gesteld aan de bekendmaking van wijzigingen van (onder andere) de algemene voorwaarden en tarieven. </antwoord>
      <antwoord nummer="7">Voor de beantwoording van uw vragen heb ik contact gehad met KPN Mobile. KPN Mobile heeft mij over deze kwestie geïnformeerd en er bestaan aan mijn kant geen onduidelijkheden meer. </antwoord>
      <noten afkomstig="antwoord"/>
   </antwoorden>
</kvr>
