<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de ministers van Buitenlandse Zaken en voor Ontwikkelingssamenwerking over de situatie in Ivoorkust. (Ingezonden 10 oktober 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24229
</item>
         <item attribuut="Inhoud">Vragen naar aanleiding van een bericht in De Volkskrant van 5 oktober 2005 over het langdurige conflict in Ivoorkust en het uitstel van de verkiezingen aldaar.</item>
         <item attribuut="Rubriek">Veiligheidsbeleid en defensie (Oorlogen en conflicten)</item>
         <item attribuut="Trefwoorden">Ivoorkust Oorlogen</item>
         <item attribuut="Vindplaats">Kamervragen met antwoord 2005-2006, nr. 286, Tweede Kamer</item>
         <item attribuut="Vraagnr_bij_indiening">2050601240</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2005-10-31</item>
         <item attribuut="Datum_indiening">2005-10-10</item>
         <item attribuut="Document-id">KVR24229</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="613" allpagenumbers="613 614" vetnummer="2050601240" code="0506tkkvr286" lopendefooter="Tweede Kamer, vergaderjaar 2005–2006, Aanhangsel" filenaam="KVR24229" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="286" onderwerp="" indiendatum="2005-10-10">
         <vrager partij="SP" oorsprong="parlement">Van Bommel</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2005-10-31">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw reactie op het artikel «Ivoriaanse jeugd staat klaar voor de strijd»? <voetnoot nummer="1"/>
      </vraag>
      <vraag nummer="2">Wat is het standpunt van de Nederlandse regering ten aanzien van het (mogelijke) uitstel van de aanstaande verkiezingen in Ivoorkust? Kunt u in uw antwoord tevens aangeven hoe de Nederlandse regering staat tegenover de verklaring die president Gbagbo aan het uitstellen van de verkiezingen geeft? Zo neen, waarom niet? </vraag>
      <vraag nummer="3">Wat zijn de conclusies van het rapport van de Zuid-Afrikaanse bemiddelaar in het conflict in Ivoorkust, president Mbeki? </vraag>
      <vraag nummer="4">Wat is het standpunt van de Nederlandse regering ten aanzien van deze conclusies c.q. Zuid-Afrikaanse bemiddeling? </vraag>
      <vraag nummer="5">Wat is het algehele standpunt van de Nederlandse regering inzake het langdurige conflict in Ivoorkust? Kunt u in de beantwoording aangeven welke oorzaken u ziet voor dit langdurige conflict? Zo neen, waarom niet? </vraag>
      <vraag nummer="6">Hoe luidt het officiële standpunt van de Europese Unie inzake het langdurige conflict in Ivoorkust? </vraag>
      <vraag nummer="7">Welke oplossing ziet de Nederlandse regering respectievelijk de Europese Unie voor de conflictsituatie in Ivoorkust? </vraag>
      <noten afkomstig="vraag">
         <noot nummer="1" datum="2005-10-5" bron="de Volkskrant">de Volkskrant, 5 oktober 2005</noot>
      </noten>
   </vragen>
   <antwoorden aantal="6">
      <antwoord nummer="1">Het artikel geeft in de eerste plaats een beeld van het optreden van groepen fanatieke jongeren, die mede debet zijn aan het voortduren van de gespannen situatie in Ivoorkust. </antwoord>
      <antwoord nummer="2">De Nederlandse regering heeft kennisgenomen van de aanbeveling van de Afrikaanse Unie inzake verlenging van het mandaat van de zittende president. Deze aanbeveling is overgenomen door de Veiligheidsraad van de Verenigde Naties. Het feit dat de Forces Nouvelles («ex-rebellen») tot op heden niet zijn overgegaan tot ontwapening is mede oorzaak van de voortdurende deling van het land. President Gbagbo kan zich daardoor beroepen op een artikel in de Ivoriaanse kieswet dat de mogelijkheid biedt het houden van verkiezingen op te schorten in geval van aantasting van de territoriale integriteit. De Forces Nouvelles hebben aangegeven niet te zullen deelnemen aan verkiezingen, aangezien zij de voorwaarden daartoe nog niet aanwezig te achten. </antwoord>
      <antwoord nummer="3">President Mbeki constateert dat door beide partijen weliswaar is voldaan aan een aantal aan hen gestelde eisen, maar dat het nog schort aan de implementatie van een aantal afspraken, met name op het gebied van ontwapening, waardoor de noodzakelijke voorwaarden voor het houden van verkiezingen (nog) niet aanwezig zijn. </antwoord>
      <antwoord nummer="4">De Nederlandse regering stelt de bemiddelingsrol die de Zuid-Afrikaanse president Mbeki namens de Afrikaanse Unie in Ivoorkust speelt zeer op prijs. De Nederlandse regering deelt de conclusies van de Zuid-Afrikaanse bemiddelaar. </antwoord>
      <antwoord nummer="5">De Nederlandse regering is van mening dat alle betrokken partijen dienen te werken aan een spoedige oplossing van het Ivoriaanse conflict en het wegnemen van de diepere oorzaken ervan. Deze oorzaken liggen onder andere in problemen gerelateerd aan de sinds lange tijd bestaande migratie uit het noorden van Ivoorkust en de buurlanden naar het dankzij de cacaoteelt relatief welvarende zuiden. Hierdoor zijn problemen ontstaan op gebieden als grondbezit, nationaliteit en kiesrecht, die hebben geleid tot uitsluiting van bepaalde groepen van de bevolking. In het uiterst ingewikkelde Ivoriaanse conflict spelen sociaal-economische, etnische en politieke aspecten een rol. </antwoord>
      <antwoord nummer="6 en 7">De Nederlandse regering en de Europese Unie steunen de inspanningen van de Afrikaanse Unie en de Verenigde Naties om het conflict in Ivoorkust tot een vreedzaam einde te brengen. De uiteindelijke oplossing van het conflict is evenwel de verantwoordelijkheid van de Ivoriaanse leiders en partijen (aan regerings- én oppositiezijde). Zij dienen hun wederzijdse wantrouwen te overwinnen en uitvoering te geven aan de afspraken zoals neergelegd in de akkoorden van Linas-Marcoussis, Accra III en Pretoria. </antwoord>
      <noten afkomstig="antwoord"/>
   </antwoorden>
</kvr>
