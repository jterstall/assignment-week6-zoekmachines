<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Blerck-Woerdman (VVD) aan de minister van Volksgezondheid, Welzijn en Sport over verzekering voor bijzondere ziektekosten door EEG-ambtenaren. (Ingezonden 25 januari 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8733
</item>
         <item attribuut="Inhoud">Betreft een Nederlander die reeds via het Duitse ambtenarenreglement tegen bijzondere ziektekosten is verzekerd en door een aanslag van de Nederlandse belastingdienst wordt gedwongen zich nog een tweede maal te verzekeren tegen bijzondere ziektekosten.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">AWBZ Rechtspositie overheidspersoneel</item>
         <item attribuut="Vindplaats">Kamervragen met antwoord 1998-1999, nr. 803, Tweede Kamer</item>
         <item attribuut="Vraagnr_bij_indiening">2989906320</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="VVD">Van Blerck-Woerdman</persoon>
         </item>
         <item attribuut="Datum_reaktie">1999-02-18</item>
         <item attribuut="Datum_indiening">1999-01-25</item>
         <item attribuut="Document-id">KVR8733</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1643" allpagenumbers="1643 1644" vetnummer="2989906320" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8733" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="803" onderwerp="" indiendatum="1999-01-25">
         <vrager partij="VVD" oorsprong="parlement">Van Blerck-Woerdman</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-02-18">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van het feit dat een Nederlander die reeds via het Duitse ambtenarenreglement tegen bijzondere ziektekosten is verzekerd, door een aanslag van de Nederlandse belastingdienst gedwongen wordt zich nog een tweede maal te verzekeren tegen bijzondere ziektekosten? </vraag>
      <vraag nummer="2">Is het waar dat artikel 4, vierde lid van de Verordening 1408/71 EEG ambtenaren uitsluit, terwijl ingevolge het Besluit uitbreiding en beperking kring verzekerden volksverzekeringen 1989, KB 164 artikel 23, eerste lid Nederlanders, niet zijnde ambtenaren, die een pensioen uit Duitsland ontvangen en in het Duitse ziekenfonds zijn verzekerd zich niet dubbel hoeven te verzekeren? </vraag>
      <vraag nummer="3">Deelt u de mening van de Sociale Verzekeringsbank dat de Commissie van de EG zich er van bewust is dat de toepassing van artikel 4, vierde lid van de EG-verordening 1408/71 een discriminatie betekent ten opzichte van diegenen die in de overheidssector werken? </vraag>
      <vraag nummer="4">Bent u op de hoogte van het feit dat de Commissie een voorstel tot wijziging van de onderhavige verordening heeft gedaan? </vraag>
      <vraag nummer="5">Bent u voornemens hierop vooruitlopend al enige maatregelen te treffen om deze vorm van discriminatie op te heffen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">De hoofdregel voor verzekering ingevolge de Algemene Wet Bijzondere Ziektekosten luidt dat ingezetenen van Nederland, ongeacht nationaliteit, tegen de in die wet genoemde risico’s zijn verzekerd. Uitzonderingen op de hoofdregel zijn neergelegd in het, sedert 1 januari 1999 herziene, Besluit uitbreiding en beperking kring verzekerden 1999 (Stb. 1998, nr. 746), voorheen bekend als «KB 164». In gevallen waarin sprake is van een zogeheten grensoverschrijdende verzekeringssituatie kunnen regels betreffende de toepasselijke wetgeving van de Verordening (EEG) nr. 1408/71 en van verdragen een rol spelen. Personen die op grond van de aanwijsregels van de toepasselijke wetgeving onder de wetgeving van een andere lidstaat vallen zijn niet verzekerd voor de Nederlandse sociale verzekeringswetten en dus ook niet voor de Ziekenfondswet en de AWBZ. Het gaat hier om personen die niet in Nederland werken. Ook zijn uitgezonderd van de AWBZ personen die op grond van artikel 13, lid 2, onder f, van de Verordening (EEG) nr. 1408/71 in verbinding met artikel 10 ter van Verordening (EEG) nr. 574/72 onder de wetgeving van een andere EU-Lidstaat dan Nederland vallen. Het gaat hier om zogeheten postaktieven ten aanzien van wie in het laatste werkland nog een tak van verzekering van toepassing is gebleven. Deze personen zijn immers niet opgehouden onderworpen te zijn aan de wetgeving van een andere lidstaat, zodat de op hen toepasselijke wetgeving niet wordt aangewezen op grond van artikel 13, tweede lid, onder f, van de Verordening (aanwijzing van de wetgeving van het woonland). Tenslotte zijn ingevolge het BUB 1999 van de AWBZ uitgezonderd ingezetenen die niet zijn verzekerd ingevolge de Ziekenfondswet en die op grond van een Verordening van de EU of van een verdrag inzake sociale zekerheid ten laste van een andere staat, in Nederland recht hebben op medische zorg. Krachtens de hier bedoelde internationale regelingen bestaat immers volledige aanspraak op de in de Ziekenfondswet én de AWBZ geregelde vormen van zorg. Ingezetenen die niet onder één van de bovengenoemde uitzonderingen vallen zijn dus verzekerd ingevolge de AWBZ, ook al is het risico van bijzondere ziektekosten geheel of gedeeltelijk gedekt door bijvoorbeeld een ambtelijke ziektekostenverzekering van een andere staat. Op grond van de Wet financiering volksverzekeringen dient voor de AWBZ premie te worden betaald. Deze wordt door de belastingdienst geïnd, hetzij bij wijze van inhouding, hetzij bij wijze van aanslag. Hierbij worden de regels gevolgd van de belastinginning als bedoeld in de Wet op de loonbelasting of de Wet op de inkomstenbelasting. Voor zover de ingevolge het Duitse ambtenarenreglement verzekerde ingezetene hetzij op grond van de aanwijsregels van de Verordening uitsluitend onder de Duitse wetgeving valt, hetzij weliswaar onder de Nederlandse wetgeving valt, doch op grond van de Verordening in Nederland ten laste van Duitsland recht heeft op medische zorg, is betrokkene niet verzekerd ingevolge de AWBZ. Ik verwijs in dit verband nog naar het antwoord op vraag 5. </antwoord>
      <antwoord nummer="2">De Verordening is sedert jaar en dag van toepassing op ambtenaren die zijn verzekerd ingevolge een algemeen stelsel van sociale zekerheid. Tot de inwerkingtreding op 25 oktober 1998 van Verordening (EG) nr. 1606/98 van 29 juni 1998 (PbL209, 25 juli 1998) waren de bijzondere stelsels voor ambtenaren van de toepassing van de Verordening uitgesloten, evenals dat nog steeds het geval is ten aanzien van de sociale en medische bijstand. Sedert 25 oktober jl. vallen ook bijzondere stelsels voor ambtenaren onder de Verordening. Personen, niet zijnde ambtenaren, die een pensioen uit Duitsland ontvangen en op grond van de Verordening ten laste van Duitsland recht hebben op medische zorg zijn inderdaad niet verzekerd voor de AWBZ op grond van artikel 21 van het BUB 1999 (dat was ook al zo onder het BUB 1989: «KB164»). </antwoord>
      <antwoord nummer="3">Op basis van een desbetreffend voorstel van de Europese Commissie heeft de Raad van de Europese Gemeenschappen de Verordening gewijzigd ten gunste van ambtenaren op wie een bijzonder stelsel van sociale zekerheid van toepassing is. Het uitsluiten van bijzondere stelsels van ambtenaren is niet te verenigen met het in het EU-verdrag geldende uitgangspunt van het vrij verkeer van werknemers. </antwoord>
      <antwoord nummer="4">Zie het antwoord op de vragen 2 en 3. </antwoord>
      <antwoord nummer="5">Het ligt ook na de inwerkingtreding van de gewijzigde verordening niet in mijn voornemen wijziging te brengen in het beleid zoals dat is vormgegeven in artikel 21 van het BUB 1999, ook al heeft men uit anderen hoofde recht op een gehele of gedeeltelijke vergoeding van zorg die ook is gedekt via de AWBZ. Zou ik immers voor personen met een Duits ambtenarenpensioen, of voor anderen in een vergelijkbare positie, vanwege geheel of gedeeltelijke dubbele verzekering in de nationale regelgeving voorzien in een uitzondering van de AWBZ dan zou ik daarmee een precedent scheppen ten aanzien van iedereen die op grond van een speciale (al dan niet verplichte) regeling aanspraak heeft op een gehele of gedeeltelijke vergoeding van de AWBZ-zorg. Gevolg is dat al die regelingen op AWBZ-gehalte zouden moeten getoetst, hetgeen een vrijwel onmogelijke taak is. Bovendien valt niet eenvoudig de grens vast te leggen waar wel en waar niet voldoende dekking aanwezig geacht wordt. Voor die personen met een Duits ambtenarenpensioen die onder de AWBZ-verzekeringsplicht vallen geldt dat zij met toepassing van artikel 17 bis van de Verordening kunnen verzoeken om vrijstelling van de Nederlandse sociale zekerheidswetgeving. Men dient zich dan wel te realiseren dat daarmee dan niet alleen de AWBZ-verzekering, maar ook de verzekering ingevolge de andere sociale verzekeringswetten vervalt. Ik acht uitzondering van de AWBZ-verzekeringsplicht uit hoofde van louter de nationale wetgeving alleen aangewezen als is gegarandeerd dat de volledige AWBZ-zorg op andere wijze wordt gedekt. Het gaat immers niet aan dat door een onvolledige dekking een beroep op de Algemene bijstandswet moet worden gedaan of dat een onterecht beroep op AWBZ-middelen wordt gedaan. Een zodanige garantie is alleen te realiseren via een verdragsregeling op grond waarvan de betrokkene ten laste van een andere staat in Nederland recht heeft op de in de AWBZ geregelde verstrekkingen. Alleen als regelgeving van hogere orde, zoals de Verordening, door de regels van de toepasselijke wetgeving, eraan in de weg staat dat een ingezetene van Nederland onder Nederlandse wetgeving valt, moet ik dat accepteren, ook al zou de betrokkene geen of onvoldoende AWBZ-dekking hebben. In dit verband is van belang erop te wijzen, dat Duitsland van de toepassing van het hoofdstuk Ziekte en moederschap van de Verordening heeft uitgesloten personen die recht hebben op verstrekkingen in een stelsel voor ambtenaren die niet verzekerd zijn in het verplichte ziektekostenverzekeringsstelsel. Vrijwillig verzekerde en particulier verzekerde ambtenaren hebben dus niet op grond van de Verordening recht op medische zorg ten laste van Duitsland en voldoen niet aan de voorwaarden om voor uitzondering op de AWBZ-verzekeringsplicht uit hoofde van artikel 21 te vallen. Zij zijn alleen dan niet AWBZ-verzekerd als Duitsland laatste werkland was en zij nog op grond van een Duitse tak van sociale zekerheid verplicht verzekerd zijn. </antwoord>
      <noten afkomstig="antwoord"/>
   </antwoorden>
</kvr>
