<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) aan de staatssecretaris van Justitie over het opvangbeleid. (Ingezonden 23 februari 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13418
</item>
         <item attribuut="Inhoud">Betreft een krantenbericht over initiatieven van twee gemeenten om asielzoekers die niet in aanmerking komen voor (opvang)voorzieningen materieel te ondersteunen.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen</item>
         <item attribuut="Vindplaats">Kamervragen met antwoord 2000-2001, nr. 959, Tweede Kamer</item>
         <item attribuut="Vraagnr_bij_indiening">2000107110</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">2001-03-29</item>
         <item attribuut="Datum_indiening">2001-02-23</item>
         <item attribuut="Document-id">KVR13418</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1995" allpagenumbers="1995 1996" vetnummer="2000107110" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13418" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="959" onderwerp="" indiendatum="2001-02-23">
         <vrager partij="GroenLinks" oorsprong="parlement">Rabbae</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2001-03-29">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van de initiatieven van de gemeenten Nijmegen en Groningen om asielzoekers die niet in aanmerking komen voor (opvang)voorzieningen materieel te ondersteunen? <voetnoot nummer="1"/>Bent u ook op de hoogte van de ondersteuning die de gemeente Eindhoven biedt aan gedupeerden van de Koppelingswet? Wat is uw mening daarover? </vraag>
      <vraag nummer="2">Deelt u de mening dat een asielzoeker pas na de rechterlijke uitspraak een laissez-passer kan vragen bij zijn autoriteiten, en dat deze aanvraagprocedure meestal veel langer dan 28 dagen in beslag neemt? Bent u bereid om asielzoekers deze procedure in de opvang te laten afwachten, waarmee het terugkeerbeleid humaner en effectiever wordt? </vraag>
      <vraag nummer="3">Vindt u het juist dat de gevolgen van het strengere opvangbeleid door gemeenten en maatschappelijke organisaties opgevangen moeten worden, terwijl veel van deze asielzoekers rechtmatig in Nederland verblijven of nog in afwachting zijn van reispapieren om het land te kunnen verlaten? </vraag>
      <vraag nummer="4">Rekent u de effecten van het opvangbeleid, alsmede van de Koppelingswet, tot uw verantwoordelijkheid? Zo ja, wat is uw oplossing voor humanitaire nood die ontstaat ten gevolge van de nieuwe regels, en voor de druk die hierdoor ontstaat op reguliere opvangorganisaties? </vraag>
      <vraag nummer="5">Deelt u de mening dat het ontbreken van een rijksoverheidsbeleid zal leiden tot verschil in behandeling van asielzoekers per gemeente, en dat dit een onwenselijke ontwikkeling is? </vraag>
      <vraag nummer="6">Bent u bereid om met gemeenten en provincies te komen tot afspraken ten aanzien van de opvang van (uitgeprocedeerde) asielzoekers en gedupeerden van de Koppelingswet, en voor de uitwerking van deze afspraken middelen ter beschikking te stellen? Zo neen, waarom niet? </vraag>
      <vraag nummer="7">Bent u in elk geval bereid om asielzoekers hun meldingsplicht te laten vervullen in de gemeente waarin zij worden opgevangen, om zo onnodige kosten te doen besparen? Zo neen, waarom niet? </vraag>
      <noten afkomstig="vraag">
         <noot nummer="1" datum="2001-02-21" bron="Algemeen Dagblad">Algemeen Dagblad, 21 februari 2001</noot>
      </noten>
   </vragen>
   <antwoorden aantal="3">
      <antwoord nummer="1">Ik ken de berichten in de media over initiatieven van de gemeenten Nijmegen, Groningen en Eindhoven voor vreemdelingen zonder overheidsvoorzieningen. Gemeenten die voorzieningen verstrekken aan vreemdelingen zonder overheidsvoorzieningen handelen in strijd met de geest van de Koppelingswet, hetgeen ik betreur. Ik erken de problemen waarvoor gemeenten zich gesteld zien als het gaat om (uitgeprocedeerde) vreemdelingen zonder overheidsvoorzieningen. Ik ben bereid met gemeenten te overleggen over deze initiatieven enerzijds en de uitgangspunten van het vigerende terugkeerbeleid en de Koppelingswet anderzijds. Ik verwijs in dit verband tevens naar mijn antwoord op de vragen 3 tot en met 6. </antwoord>
      <antwoord nummer="2">Nee, ik ben van oordeel dat de primaire verantwoordelijkheid voor de terugkeer ligt bij de vreemdeling ten aanzien van wie de beslissing is genomen dat hij niet voor toelating tot Nederland in aanmerking komt. Het voorheen gehanteerde «meewerkcriterium» is komen te vervallen sinds de inwerkingtreding van het nieuwe terugkeerbeleid. Voor betrokkene is er een duidelijk moment gecreëerd waarop de voorzieningen van overheidswege worden beëindigd. Deze primaire verantwoordelijkheid voor de terugkeer van de vreemdeling ten aanzien van wie de beslissing is genomen dat hij niet voor toelating in aanmerking komt is neergelegd in artikel 15d van de Vreemdelingenwet en het regeerakkoord. De betrokken asielzoeker zal in een eerder stadium van de toelatingsprocedure op de verkrijging van vervangende documenten gerichte activiteiten – al dan niet met behulp van de Nederlandse overheid of IOM – dienen te ontplooien, zodat hij, binnen de daarvoor geldende termijn, voldoet aan de wettelijke verplichting Nederland te verlaten. Aangezien de vreemdeling al vroegtijdig in de procedure wordt gewezen op de mogelijke uitkomsten van de toelatingsprocedure en de consequenties die verbonden zijn aan een afwijzende beslissing, wordt van hem verwacht dat hij zich reeds na een eerste negatieve beschikking inspanningen getroost om bij voorbeeld reis- en identiteitsdocumenten te verkrijgen. Overigens is ook de Wet op de ongedocumenteerden een signaal dat een vreemdeling, reeds bij binnenkomst, dient te beschikken over documenten waaruit zijn identiteit blijkt. Het is dus juist dat ook van die vreemdelingen die niet volledig zijn uitgeprocedeerd, wordt verwacht dat zij zich inspanningen getroosten om vervangende reisdocumenten te verkrijgen. Dit betekent echter niet per sé dat de vreemdeling zich dient te wenden tot de autoriteiten van het land van herkomst. Hij kan ook trachten via bijvoorbeeld familieleden in het land van herkomst documenten te verkrijgen waaruit zijn identiteit blijkt. 3 tot en met 6 Op 4 april aanstaande voer ik overleg met de Commissarissen van de Koningin van de provincies Noord-Brabant en Groningen, een vertegenwoordiging van de Vereniging van Nederlandse Gemeenten en een vertegenwoordiging van het College van Burgemeester en Wethouders van een aantal gemeenten, waaronder de gemeenten Nijmegen en Eindhoven, over de problemen waarvoor gemeenten zich gesteld zien ten aanzien van (uitgeprocedeerde) asielzoekers zonder overheidsvoorzieningen. Dit uitdrukkelijk binnen de kaders van het vigerende terugkeerbeleid en binnen de randvoorwaarde dat het uitgangspunt van terugkeer niet mag worden verlaten. Over de uitkomsten van dit overleg zal ik u separaat informeren. </antwoord>
      <antwoord nummer="7">Asielzoekers die worden opgevangen door het COA dienen zich periodiek te melden bij de Vreemdelingendienst in het centrum waarin zij worden opgevangen, danwel de dichtstbijzijnde Vreemdelingendienst. Momenteel onderzoekt de Immigratie- en Naturalisatiedienst of asielzoekers die geen recht hebben op opvang, zoals asielzoekers met een herhaald asielverzoek, en Dublinclaimanten zich in plaats van in het aanmeldcentrum zich periodiek eveneens zouden kunnen melden bij de dichtstbijzijnde Vreemdelingendienst. </antwoord>
      <noten afkomstig="antwoord"/>
   </antwoorden>
</kvr>
