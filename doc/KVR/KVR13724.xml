<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister en staatssecretaris van Sociale Zaken en Werkgelegenheid, dhr. Hoogervorst, over ontslag oudere werknemers bij DuPont. (Ingezonden 25 april 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13724
</item>
         <item attribuut="Inhoud">Vragen over vervanging van oudere werknemers bij DuPont in Dordrecht door jongeren.</item>
         <item attribuut="Rubriek">Welzijn (Oorlogsslachtoffers)</item>
         <item attribuut="Trefwoorden">Discriminatie Ontslagen Ouderen</item>
         <item attribuut="Vindplaats">Kamervragen met antwoord 2000-2001, nr. 1229, Tweede Kamer</item>
         <item attribuut="Vraagnr_bij_indiening">2000110110</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2001-05-22</item>
         <item attribuut="Datum_indiening">2001-04-25</item>
         <item attribuut="Document-id">KVR13724</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2561" allpagenumbers="2561 2562" vetnummer="2000110110" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13724" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1229" onderwerp="" indiendatum="2001-04-25">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister en staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="2001-05-22">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hebt u kennisgenomen van het voornemen van DuPont in Dordrecht om 100 oudere werknemers te ontslaan in verband met een reorganisatie? </vraag>
      <vraag nummer="2">Bent u op de hoogte van het gegeven dat een aantal van deze werknemers vanaf 58 jaar wordt vervangen door jongere werknemers? Zo ja, wat vindt u hiervan? </vraag>
      <vraag nummer="3">Zijn u meerdere gevallen bekend van dergelijke reorganisaties waarbij oudere werknemers worden vervangen door jongere? Zo ja, kunt u hierover aan de Kamer rapporteren? </vraag>
      <vraag nummer="4">Wat is uw mening over deze gang van zaken bij DuPont, in het licht van het kabinetsbeleid met betrekking tot de «doorgroei arbeidsparticipatie»? </vraag>
      <vraag nummer="5">Deelt u de mening dat bovengenoemde gang van zaken bij DuPont de doelstellingen van het kabinet en van de onlangs geïnstalleerde Taskforce Ouderen ondermijnt? Zo nee, waarom niet? </vraag>
      <vraag nummer="6">Kan een ontslagvergunning voor een oudere werknemer worden verleend als deze uitsluitend wordt ontslagen om te worden vervangen door een jongere werknemer? </vraag>
      <vraag nummer="7">Op welke wijze gaat u uw bevoegdheden inzetten om te voorkomen dat deze oudere werknemers bij DuPont worden ontslagen? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1" voetnoot="1">Uit bijgaande brief van DuPont van 4 mei jl. <voetnoot nummer="1"/>heb ik vernomen dat bij het bedrijf wereldwijd een herstructurering gaande is en dat in dat verband het personeelsbestand van de vestiging Dordrecht met circa 120 werknemers wordt verminderd. Om deze vermindering te realiseren is er voor gekozen medewerkers, die geboren zijn voor 1 juli 1943, een aanbieding te doen voor vrijwillige uitdiensttreding. </antwoord>
      <antwoord nummer="2">Uit de hiervoor genoemde brief maak ik op, dat er vrijwel gelijktijdig met de aankondiging van het herstructureringsplan binnen het bedrijf een personeelsstop van kracht is geworden. Hieruit moet ik afleiden dat er in casu geen sprake is van vervanging van oudere werknemers door jongere. De samenwerkingsverbanden met regionale scholen, waarmee Du Pont zich op langere termijn voorziet in de behoefte aan geschoold personeel, hebben niet als doel om op korte termijn de arbeidsplaatsen van uittredende oudere werknemers op te vullen. </antwoord>
      <antwoord nummer="3">Er zijn mij geen gevallen bekend van reorganisaties, waarbij de dienstverbanden met oudere werknemers worden beëindigd teneinde jongere werknemers te laten instromen. Waar een werkgever in het kader van een reorganisatie voornemens is oudere werknemers te vervangen door jongere en daarvoor toestemming vraagt aan de Regionaal Directeur voor de Arbeidsvoorziening, zal daaraan geen medewerking worden verleend (zie ook het antwoord op vraag 6). </antwoord>
      <antwoord nummer="4 en 5">Het kabinet is van mening dat langer doorwerken mogelijk én financieel aantrekkelijk(er) moet worden gemaakt. Daartoe worden door het kabinet ook aanvullende maatregelen, bovenop de in het kabinetsstandpunt Bevordering arbeidsdeelname Oudere Werknemers reeds aangekondigde maatregelen, in beraad genomen. Met Prinsjesdag zult u worden geïnformeerd over de uitkomst van die beraadslagingen. Hieruit moge blijken dat het kabinet in principe bereid is middelen beschikbaar te stellen om langer doorwerken financieel aantrekkelijk(er) te maken. In de hiervoor reeds genoemde brief van DuPont wordt niet gesteld dat de voor de regeling in aanmerking komende werknemers niet meer in staat zouden zijn om hun functie naar behoren te blijven uitoefenen. Aan hen wordt een aanbod gedaan waardoor langer doorwerken wordt ontmoedigd in plaats van gestimuleerd. Deze gang van zaken is niet in overeenstemming met het ingezette en voorgenomen kabinetsbeleid. Het instellen van de Taskforce Ouderen is, naast het bekendheid geven aan goede voorbeelden en dienen als informatiesteunpunt, zeker ook bedoeld om de gewenste mentaliteitsverandering te bewerkstelligen. Met name dit laatste onderdeel zal nog veel tijd en energie van de Taskforce vergen als dit voorbeeld representatief zou zijn voor de handelwijze van sociale partners bij het opstellen van sociale beleidsplannen. </antwoord>
      <antwoord nummer="6">Dat is niet mogelijk. Bij reorganisatie moet de werkgever bij de Regionaal Directeur voor de Arbeidsvoorziening allereerst aannemelijk maken dat er sprake is van een bedrijfseconomische noodzaak om een of meerdere arbeidsplaatsen te laten vervallen. In genoemde situatie, waarbij oudere werknemers door jongere worden vervangen, is daarvan geen sprake. Door het ontbreken van een bedrijfseconomische noodzaak (oftewel een valide ontslaggrond), kan en zal de RDA niet overgaan tot het verlenen van ontslagvergunningen. Ongeacht of het nu gaat om oudere of jongere werknemers. </antwoord>
      <antwoord nummer="7">Het gaat bij DuPont om een vrijwillige uittredingsregeling, waarvan oudere werknemers dus al dan niet gebruik kunnen maken. De werknemers die hiervoor kiezen, ontvangen van DuPont een uitkering van 75% van het laatstverdiende salaris. Deze werknemers behouden genoemde uitkering tot het moment waarop de vroegpensionering (61 jaar en 8 maanden) ingaat. Het staat partijen vrij om een dergelijke regeling overeen te komen. Ik beschik niet over bevoegdheden om de op deze wijze vormgegeven verminderde arbeidsparticipatie van oudere werknemers te voorkomen. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
