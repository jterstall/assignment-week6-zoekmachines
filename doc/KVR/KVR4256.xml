<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klein Molekamp (VVD) over de programmavoorschriften voor publieke lokale en regionale omroepen. (Ingezonden 30 december 1996); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4256
</item>
         <item attribuut="Inhoud">Betreft de programmavoorschriften vastgelegd in de Mediawet.</item>
         <item attribuut="Rubriek">Communicatie, media en informatievoorziening (Omroepen) Communicatie, media en informatievoorziening (Radio en televisie)</item>
         <item attribuut="Trefwoorden">Radio Regionale omroepen</item>
         <item attribuut="Vindplaats">Kamervragen met antwoord 1996-1997, nr. 576, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="VVD">Klein Molekamp</persoon>
         </item>
         <item attribuut="Datum_reaktie">1997-01-24</item>
         <item attribuut="Datum_indiening">1996-12-30</item>
         <item attribuut="Document-id">KVR4256</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1183" allpagenumbers="1183 1184" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="576" onderwerp="" indiendatum="1996-12-30">
         <vrager partij="VVD" oorsprong="parlement">Klein Molekamp</vrager>
         <vraagt-aan/>
      </vraagdata>
      <antwoorddata antwoorddatum="24 januari 1997).">
         <antwoorder functie="staatssecretaris" ministerie="Onderwijs, Cultuur en Wetenschappen">Nuis</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u bekend met de problemen die de lokale radio-omroepen ondervinden vanwege de programmavoorschriften uit de Mediawet? <voetnoot nummer="1"/>
      </vraag>
      <vraag nummer="2">Staan de voorschriften in principe zenderkleuring toe van regionale en lokale radio-omroepen met meerdere kanalen? </vraag>
      <vraag nummer="3" voetnoot="2">Geeft het Commissariaat voor de Media aan de wettelijke programmavoorschriften een uitleg, als gevolg waarvan de onderscheidenlijke kanalen van een lokale radio-omroep niet als één geheel op naleving worden getoetst? <voetnoot nummer="2"/>Acht u het wenselijk, dat het Commissariaat voor de Media op dit punt de facto als wetgever optreedt? </vraag>
      <vraag nummer="4">Bent u, onder de bestaande globale afbakening van taken en terreinen van de publieke omroep in de mediawet, bereid aan te geven of de programmavoorschriften per kanaal, per programma-onderdeel, per tijdseenheid of volgens een ander criterium moeten worden nageleefd? </vraag>
      <vraag nummer="5">Indien het voor lokale radio-omroepen niet mogelijk is de programmavoorschriften op het totale programma-aanbod van de kanalen van toepassing te laten zijn, kunt u dan aangeven voor welke kanalen het wettelijke voorschrift geldt? </vraag>
      <vraag nummer="6">Kunt u, gezien de inhoudelijke criteria en gezien het onderscheid tussen publieke lokale omroep en commerciële initiatieven, aangeven of en op welke manier de uitwerking van het beleid voor de lokale radio-omroepen kan worden afgestemd op de specifieke lokale situatie? </vraag>
      <vraag nummer="7">Kunt u bevestigen, dat lokale radio-omroepen zich relatief in een ongelijkwaardige positie bevinden ten opzichte van de regionale en landelijke omroepen in termen van kosten en organisatiestructuur? Speelt hierbij onder meer het feit dat de overheidssteun aan een publieke lokale omroep maximaal 2 gulden per huishouden bedraagt, terwijl het subsidiebedrag aan regionale radio-omroepen enkele malen hoger is? Is het in die context niet gerechtvaardigd de programmavoorschriften voor de lokale omroepen te versoepelen, bijvoorbeeld door een neerwaartse bijstelling van de programmanorm tot een vijfde deel, analoog aan de subsidieverhouding tussen lokale en regionale radio-omroepen? </vraag>
      <noten afkomstig="vraag">
         <noot nummer="1" datum="1996-08-29" bron="Brief Vereniging Samenwerkende Omroepen (VSO) dd.">Brief Vereniging Samenwerkende Omroepen (VSO) dd., 29 augustus 1996</noot>
         <noot nummer="2" datum="1996-04-10" bron="Commissariaat voor de Media, brochure " titel="Programmavoorschrift">Commissariaat voor de Media, brochure «Programmavoorschrift», 10 april 1996</noot>
      </noten>
   </vragen>
   <antwoorden aantal="6">
      <antwoord nummer="1" voetnoot="1">De brief van Vereniging Samenwerkende Omroepen (VSO) van 29 augustus 1996 aan de Tweede Kamer, waarin zij wijzen op de problemen die zij ondervinden met het naleven van de programmavoorschriften uit de Mediawet, is mij bekend. Ik wijs erop dat de VSO een vereniging is van publieke lokale omroepen; die publieke status brengt rechten en plichten met zich mee, welke zijn vastgelegd in de Mediawet. Een van die plichten betreft het programmavoorschrift: het programma van lokale en regionale publieke omroepen moet voor minstens de helft bestaan uit informatieve, culturele en educatieve programma-onderdelen, die in het bijzonder betrekking hebben op het eigen verzorgingsgebied. Het Commissariaat voor de Media heeft onderzoek gedaan naar de wijze waarop lokale en regionale omroepen uitvoering geven aan dit voorschrift. Bij brief van 29 mei 1996 <voetnoot nummer="1"/>heb ik de Kamer hierover geïnformeerd. Op basis van dat onderzoek komt het Commissariaat tot de conclusie dat de eisen die de Mediawet stelt aan de programmering van lokale en regionale omroepen niet worden gehaald. Tegelijk meent het Commissariaat dat naleving van het wettelijk programmavoorschrift wel degelijk haalbaar is. Met het oog daarop heeft het Commissariaat – in overleg met OLON, ROOS en mijn departement – een verbeterde Toezichtskader ontwikkeld, waarmee sedert april 1996 wordt gewerkt; na een jaar zal het Commissariaat bezien of de situatie voldoende verbeterd is. Het lijkt mij verstandig om eerst die rapportage van het Commissariaat af te wachten. Dat is ook afgesproken tijdens het algemeen overleg van 5 september 1996 waarbij het programmavoorschrift en het verbeterd Toezichtskader ter sprake kwamen. </antwoord>
      <antwoord nummer="2">Indien een regionale of lokale omroep de beschikking heeft over meerdere kanalen, dan is «kanaal-kleuring» mogelijk zolang ieder kanaal afzonderlijk voldoet aan het algemeen geldend programmavoorschrift, zoals verwoord in artikel 51e (regionale omroep) en 51f (lokale omroep) van de Mediawet. In artikel 75, eerste lid van de Mediawet is bepaald, dat het Commissariaat aan een instelling die in aanmerking komt voor toewijzing van zendtijd voor lokale omroep, op verzoek van die instelling in plaats van of naast het toewijzen van zendtijd, toestemming kan verlenen een lokaal omroepprogramma te verzorgen dat wordt uitgezonden door middel van een draadomroepinrichting ter plaatse. In het tweede lid van datzelfde artikel wordt onderstreept dat de bepalingen, die gelden ten aanzien van lokale omroep via de ether, van overeenkomstige toepassing zijn op de uitzendingen via de kabel. Het betreft dan een ander programma dan datgene dat via de ether wordt uitgezonden. Het programmavoorschrift is afzonderlijk van toepassing op de uitzendingen via de ether en via die eventuele kabelkanalen. Ik acht het ongewenst om bijvoorbeeld via de ether een in hoge mate verstrooiend programma te verzorgen, via een kabelkanaal een programma met een hoog gehalte aan informatie, cultuur en educatie, om vervolgens beide programma’s bij elkaar op te tellen en op een percentage van min of meer 50% informatie, cultuur en educatie uit te komen. Ook het bij elkaar optellen van de programma’s die via een radiokanaal en een televisiekanaal op de kabel worden uitgezonden teneinde langs die weg aan het programmavoorschrift te voldoen, acht ik ongewenst. Vandaar dat ik wil vasthouden een naleving van het programmavoorschrift per afzonderlijk uitzendkanaal. </antwoord>
      <antwoord nummer="3">Bij de controle op naleving van het programmavoorschrift controleert het Commissariaat de diverse kanalen van een lokale omroep – voor zover daarvan sprake is – afzonderlijk. Dat is conform de hierboven genoemde bepalingen uit de Mediawet. Het Commissariaat treedt dus niet de facto op als wetgever, maar ziet mijns inziens op correcte wijze toe op naleving van de Mediawet. </antwoord>
      <antwoord nummer="4 en 5">Het programmavoorschrift voor lokale publieke omroep dient te worden nageleefd op basis van de bestaande bepalingen van de Mediawet; dat betekent voor een lokale omroep met meerdere kanalen dat het programmavoorschrift voor elk kanaal afzonderlijk moet worden nageleefd (zie ook de beantwoording van vraag 2). </antwoord>
      <antwoord nummer="6">Het programmavoorschrift verlangt van een publieke lokale omroep, dat de programmaonderdelen van informatieve, culturele en educatieve aard in het bijzonder betrekking dienen te hebben op de gemeente waarvoor het programma bestemd is. Het komt mij voor dat daarmee expliciet de gelegenheid wordt geboden rekening te houden met de specifieke lokale situatie. </antwoord>
      <antwoord nummer="7" voetnoot="2">Er bestaat inderdaad een verschil in de maximumhoogte van de opslag op de omroepbijdrage ten behoeve van regionale omroep (radio en televisie) en lokale omroep (uitsluitend radio). Bij het wettelijk mogelijk maken van de lokale opslag heeft de Kamer met nadruk gevraagd te bevorderen dat een en ander zou geschieden binnen het bestaande financiële kader van de totale omroepbijdrage. Een motie met die strekking, ingediend door de leden Klein Molekamp en Middel <voetnoot nummer="2"/>is door de Kamer aanvaard. De vaststelling van het maximum van de lokale opslag op f 2,= per jaar is daarvan het resultaat. Ik meen dat dit verschil in maximumopslag ten behoeve van regionale en lokale omroep geen reden vormt om de programmavoorschriften voor de lokale omroepen te versoepelen. Daarvoor zijn drie redenen aan te voeren. In de eerste meent het Commissariaat dat het wettelijk programmavoorschrift wel degelijk haalbaar is; met het verbeterd Toezichtskader verwacht het Commissariaat dat de nodige vooruitgang op dit terrein kan worden geboekt. In de tweede plaats is met de introductie van commerciële omroep op regionaal en lokaal niveau de noodzaak toegenomen dat publieke regionale en lokale omroepen zich houden aan de voor hen geldende verplichtingen, teneinde oneerlijke concurrentie tegen te gaan. Van publieke lokale omroepen kan, in ruil met de verplichte doorgifte, het voorkeursrecht op etherfrequenties en de mogelijkheid van een lokale opslag, een grote inspanning gevraagd worden bij naleving van het programmavoorschrift. In de derde plaats kunnen gemeenten, naast of in plaats van de lokale opslag, ook op andere wijze steun bieden aan de publieke lokale omroep. De afgelopen jaren is gebleken dat veel gemeenten op uiteenlopende wijze steun hebben verleend. Ik beschouw de lokale opslag als een uitbreiding van dat gemeentelijke steuninstrumentarium, niet als een vervanging daarvan. Het is aan elke gemeente om te besluiten in hoeverre men het beschikbare steuninstrumentarium wil benutten ten behoeve van de publieke lokale omroep. Daarnaast kunnen de lokale publieke omroepen, binnen de kaders van de Mediawet, zelf aanvullende inkomsten genereren uit reclame, sponsoring en nevenactiviteiten. </antwoord>
      <noten afkomstig="antwoord">
         <noot nummer="1">OCW-96-595</noot>
         <noot nummer="2" documenttype="Kamerstuk" kamerstuk-id="24 336" documentnummer="22">Kamerstuk 24 336, nr. 22</noot>
      </noten>
   </antwoorden>
</kvr>
