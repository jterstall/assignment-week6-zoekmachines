<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Blaauw (VVD), Gabor (CDA) en Van Middelkoop (GPV) over de ratificatie van het Slowaaks-Hongaars basisverdrag door het Slowaakse parlement. (Ingezonden 11 april 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3033
</item>
         <item attribuut="Inhoud">Betreft ondermeer vragen over de rechten van de Hongaarse minderheid in Slowakije.</item>
         <item attribuut="Rubriek">Internationale betrekkingen (Overig)</item>
         <item attribuut="Trefwoorden">Slowakije</item>
         <item attribuut="Vindplaats">Kamervragen met antwoord 1995-1996, nr. 1078, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="VVD">Blaauw</persoon>
            <persoon partij="CDA">Gabor</persoon>
            <persoon partij="GPV">Van Middelkoop</persoon>
         </item>
         <item attribuut="Datum_reaktie">1996-05-06</item>
         <item attribuut="Datum_indiening">1996-04-11</item>
         <item attribuut="Document-id">KVR3033</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2193" allpagenumbers="2193 2194" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1078" onderwerp="" indiendatum="1996-04-11">
         <vrager partij="VVD" oorsprong="parlement">Blaauw</vrager>
         <vrager partij="CDA" oorsprong="parlement">Gabor</vrager>
         <vrager partij="GPV" oorsprong="parlement">Van Middelkoop</vrager>
         <vraagt-aan/>
      </vraagdata>
      <antwoorddata antwoorddatum="1996-05-6">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hebt u kennisgenomen van de ratificatie van het Slowaaks-Hongaars basisverdrag door het Slowaakse parlement alsmede van de twee daarop ingebrachte beperkende resoluties strekkende tot het geen recht geven aan (Hongaarse) minderheden in Slowakije op autonome structuren of statuten op etnische basis en het onthouden van collectieve rechten aan (Hongaarse) minderheden? <voetnoot nummer="1"/>Deelt u de mening, dat met deze resoluties aanbeveling 1201 van de Raad van Europa wordt ondergraven? Wat is uw oordeel daarover? </vraag>
      <vraag nummer="2">Hebt u ook kennisgenomen van de aanvaarding door het Slowaakse parlement van de «Wet ter Bescherming van de Republiek» en de «Wet op de administratieve herindeling»? Deelt u de mening, dat deze beide wetten fnuikende gevolgen hebben voor het democratisch gehalte van Slowakije enerzijds en de positie van de Hongaarse minderheden in Slowakije anderzijds? </vraag>
      <vraag nummer="3">Deelt u de mening van de Internationale Helsinki Federatie, welke organisatie naar aanleiding van de «Wet ter Bescherming van de Republiek» stelde, dat «het gebruik van defensieve, xenofobe taal (van de Slowaakse regering) om critici tot zwijgen te brengen de Slowaakse geloofwaardigheid schaadt en een gebrekkige democratische houding illustreert»? Deelt u de mening, dat voornoemde wet inderdaad veel overeenkomsten kent met de wet van 1948 waarin de communisten «voor decennia een eind maakten aan de vrijheid van meningsuiting, de vrijheid van drukpers en de vrijheid van vereniging en vergadering»? </vraag>
      <vraag nummer="4">Deelt u de mening van de Slowaakse oud-premier Jozef Moravcik, dat de «Wet ter Bescherming van de Republiek» een «enorme stap op weg naar totalitarisme is»? </vraag>
      <vraag nummer="5" voetnoot="2">Deelt u de mening dat de Slowaakse handelwijze, zoals deels genoemd in de vorige vragen, de positie van de Hongaarse minderheid in Slowakije ernstig schaadt en de betrekkingen tussen Slowakije en Hongarije evenmin ten goede komt, temeer daar de Hongaarse regering volgens het Hongaarse persbureau MTI reeds heeft aangeven niet tot uitwisseling van de ratificatie-documenten te willen overgaan indien de eenzijdige interpretaties-resoluties daarbij zullen gaan? <voetnoot nummer="2"/>Wat is uw oordeel daarover? </vraag>
      <vraag nummer="6" voetnoot="3">Wat is uw reactie op het aan u gezonden telegram van het Bestuur van de Stichting Hongaars Federatie in Nederland van 28 maart 1996, waarin u wordt gevraagd stappen tegen Slowakije te ondernemen vanwege «Slowaakse schendingen van mensenrechten door onderdrukkende maatregelen tegen de Hongaarse minderheid in Slowakije»? <voetnoot nummer="3"/>
      </vraag>
      <vraag nummer="7">Wat zou naar uw mening moeten gebeuren als Slowakije – ook na formele protesten van de USA en de EU – haar wetgeving ter zake weigert in te trekken dan wel aan te passen? Deelt u de mening dat Slowakije zich met dergelijke wetgeving diskwalificeert voor een mogelijk EU-lidmaatschap? </vraag>
      <vraag nummer="8" voetnoot="4 5">Is het bericht <voetnoot nummer="4"/>waar dat de Slowaakse premier Meciar heeft gezegd, dat Slowakije niet van plan is om – na aanvaarding van de omstreden Taalwet – met wetgeving te komen inzake minderheidstalen? Zo ja, hoe verhoudt zich dat met uw antwoord van 18 maart jl. <voetnoot nummer="5"/>op onze vragen van 17 november 1995, waarin u stelt dat dergelijke wetgeving door de Slowaakse regering in het vooruitzicht is gesteld? </vraag>
      <vraag nummer="9">Bent u bereid om vooruitlopend op uw lidmaatschap van de EU-Trojka per 1 juli 1996 reeds nu bilateraal contact met Slowakije op te nemen om uw ongenoegen over voornoemde wetgeving kenbaar te maken? </vraag>
      <vraag nummer="10">Wanneer zult u op dit dossier als Nederlandse regering een wat actievere houding aannemen? </vraag>
      <noten afkomstig="vraag">
         <noot nummer="1" datum="1996-03-27" bron="NRC Handelsblad">NRC Handelsblad, 27 maart 1996</noot>
         <noot nummer="2">OMRI Daily Digest, 5 april 1996 (Internet:http://www,omri.cz/Publications/Digests/DDNEw.html)</noot>
         <noot nummer="3" datum="1996-03-28" bron="Persbericht Stichting Hongaarse Federatie in Nederland">Persbericht Stichting Hongaarse Federatie in Nederland, 28 maart 1996</noot>
         <noot nummer="4" datum="1996-03-4" bron="Magyar Nemzet">Magyar Nemzet, 4 maart 1996</noot>
         <noot nummer="5">Tweede Kamer 1995–1996, Aanhangsel van de Handelingen nr. 801</noot>
      </noten>
   </vragen>
   <antwoorden aantal="7">
      <antwoord nummer="1">Van de ratificatie van het Slowaaks-Hongaarse basisverdrag en de betrokken resoluties heb ik kennisgenomen. Voor wat betreft Aanbeveling 1201 (die overigens geen bindend karakter heeft) wil ik er op wijzen, dat deze naar het oordeel van de «Venetie¨-commissie» van juridische experts van de Raad van Europa, geen collectieve rechten of autonomie impliceert. Deze opvatting wordt door de Nederlandse regering gedeeld. </antwoord>
      <antwoord nummer="2, 3 en 4" voetnoot="1">Bij mijn weten heeft het Slowaakse parlement geen «Wet ter bescherming van de Republiek» aangenomen, doch is sprake van een aantal amendementen op de bestaande strafwetgeving. Deze hebben evenwel nog geen kracht van wet, aangezien het Staatshoofd blijkbaar tot dusverre ondertekening heeft geweigerd. Dit neemt niet weg dat ik de zorg die van verschillende zijden is uitgesproken over eventuele negatieve effecten van deze amendementen, deel. In dit verband moge ik verwijzen naar bijgaande tekst van een op 4 april jl. namens de lid-staten van de Europese Unie, waaronder Nederland, uitgegeven verklaring inzake Slowakije. <voetnoot nummer="1"/>Door de Slowaakse autoriteiten wordt thans in bilaterale contacten met verscheidene EU-partners gesproken de amendementen in kwestie. Wat voorts de wet op de territoriale herindeling aangaat wil ik niet uitsluiten dat deze in de nieuw te vormen districten ook gevolgen kan hebben voor de Hongaarse minderheid. Het lijkt echter prematuur, hierover uitspraken te doen zolang de desbetreffende wetgeving nog niet is aangenomen, laat staan van kracht is geworden. </antwoord>
      <antwoord nummer="5">Of en zo ja welke gevolgen de nieuwe wetgeving zal hebben voor de Hongaarse minderheid in Slowakije, moet mijn inziens worden afgewacht. Voor wat betreft de ratificatie van het verdrag met Hongarije hebben mij geen aanwijzingen bereikt waaruit zou kunnen worden afgeleid dat van Slowaakse zijde andere ratificatie-instrumenten zullen worden overhandigd dan internationaal gebruikelijk, dat wil zeggen: uitwisseling van de door de beide partijen ondertekende verdragsteksten. </antwoord>
      <antwoord nummer="6">Mijn reactie luidt, dat mij van zodanige maatregelen niet is gebleken. </antwoord>
      <antwoord nummer="7 en 9">Door de EU is en wordt steeds duidelijk te kennen gegeven dat aan de eisen die aan aspirant-lidstaten worden gesteld betreffende eerbiediging van de mensenrechten, op geen enkele wijze zal worden getornd. </antwoord>
      <antwoord nummer="8">Uitlatingen van de premier van Slowakije als in deze vraag bedoeld, zijn mij niet bekend. Volgens de informaties waarover ik op het ogenblik beschik, staat speciale wetgeving inzake minderheidstalen nog steeds op de agenda. </antwoord>
      <antwoord nummer="10">Aangezien zowel door mij persoonlijk, alsook langs diplomatieke kanalen en in andere contacten bij diverse gelegenheden de Nederlandse opvattingen in alle duidelijkheid onder de aandacht zijn en worden gebracht van de Slowaakse regering, wijs ik de gedachte als zou ten deze onvoldoende activiteit aan de dag worden gelegd, zonder meer als ongegrond van de hand. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
