<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Blaauw (VVD) aan de ministers van Volkshuisvesting, Ruimtelijke Ordening en Milieubeheer, van Economische Zaken en van Verkeer en Waterstaat over de verwerking van zeer laag radioactief bezinksel uit de olie- en gasindustrie. (Ingezonden 9 februari 2000); Antwoord</item>
         <item attribuut="Bestand">38Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11627
</item>
         <item attribuut="Inhoud">Aanvullende vragen op vragen van het lid Feenstra, ingezonden op 16 december 1999 (Aanh. Hand. II, 1999-2000, nr. 828) naar aanleiding van 'Lopende Zaken' van de VPRO op 12 december 1999.</item>
         <item attribuut="Rubriek">Energie, water en grondstoffen (Aardgas) Energie, water en grondstoffen (Aardolie) Milieu (Afvalverwerking) Milieu (Radioactieve stoffen)</item>
         <item attribuut="Trefwoorden">Aardgas Aardolie Afvalverwerking Radioactieve afvalstoffen</item>
         <item attribuut="Vindplaats">Kamervragen met antwoord 1999-2000, nr. 1216, Tweede Kamer</item>
         <item attribuut="Vraagnr_bij_indiening">2990006530</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="VVD">Blaauw</persoon>
         </item>
         <item attribuut="Datum_reaktie">2000-05-04</item>
         <item attribuut="Datum_indiening">2000-02-09</item>
         <item attribuut="Document-id">KVR11627</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2725" allpagenumbers="2725 2726 2727" vetnummer="2990006530" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11627" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1216" onderwerp="" indiendatum="2000-02-9">
         <vrager partij="VVD" oorsprong="parlement">Blaauw</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer, van Economische Zaken en van Verkeer en Waterstaat</vraagt-aan>
      </vraagdata>
      <antwoorddata antwoorddatum="4 mei 2000), zie ook Aanhangsel Handelingen nr. 847, vergaderjaar 1999–2000">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder>de minister van Economische Zaken en de staatssecretaris van Verkeer en Waterstaat</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Bestaat voor de verwerking van zeer laag specifiek bezinksel uit de olie- en gasindustrie na meer dan zes jaar overleg nog steeds geen passende oplossing? <voetnoot nummer="1"/>
      </vraag>
      <vraag nummer="2" voetnoot="3 3">Is het waar dat de opgeslagen hoeveelheid die nu 70m <voetnoot nummer="3"/>bedraagt, aan het einde van het jaar zal zijn toegenomen tot ruim 200m <voetnoot nummer="3"/>en dat de jaarlijks te produceren hoeveelheid zal vertienvoudigen als het Besluit Stralingsbescherming Kernenergie 2000 (de bescherming van de mens) in april of mei 2000 in werking treedt? </vraag>
      <vraag nummer="3">Is de voornaamste oorzaak het hanteren van de Nederlandse normen voor natuurlijk voorkomende radioactiviteit, die sterk verschillen van de elders in de Europese Unie hiervoor gehanteerde normen? Wat is de reden van het afwijken? </vraag>
      <vraag nummer="4" voetnoot="2">Moet genoemd specifiek bezinksel worden aangemerkt als radioactief afval op grond van Tractatenblad 164 van het Koninkrijk der Nederlanden, ondertekend op 10 maart 1999? <voetnoot nummer="2"/>
      </vraag>
      <vraag nummer="5" voetnoot="3">Concludeert een studie van TNO en ECN <voetnoot nummer="3"/>uit 1997 onder meer dat het terugbrengen van zeer laag specifiek bezinksel in te verlaten boorgaten uit technisch oogpunt de voorkeur verdient, omdat dit geschiedt zonder enig risico van blootstelling van de mens aan radioactiviteit? </vraag>
      <vraag nummer="6">Heeft de olie- en gasindustrie als oplossing voor dit probleem voorgesteld het bezinksel in boorgaten terug te brengen naar de diepte? Kan dan de oorsprong van dat bezinksel, indien noodzakelijk of gewenst, worden teruggewonnen? </vraag>
      <vraag nummer="7">Onderkent u deze oplossing als technisch aanvaardbaar, omdat blootstelling van mens en milieu aan radioactiviteit zo kan worden vermeden? </vraag>
      <vraag nummer="8" voetnoot="4">Heeft de Europese Unie een inventarisatie <voetnoot nummer="4"/>gemaakt van de verschillende verwerkingsmethoden in de lidstaten en van het storten in zee en de opslag in boorgaten in die lidstaten en, zo ja, wat zijn de uitkomsten van die inventarisatie? </vraag>
      <vraag nummer="9">Beschikt COVRA niet over de vereiste vergunningen en faciliteiten voor de verwerking en de opslag van het zeer laag specifiek bezinksel afkomstig van de olie- en gasindustrie, omdat het bezinksel eerst moet worden ontdaan van vloeistof, koolwaterstoffen en sporen van kwik? </vraag>
      <vraag nummer="10">Staan de olie- en gasindustrie thans andere oplossingen ter beschikking dan opslag op platforms? Zo neen, moet er dan van worden uitgegaan dat de ontwikkeling van een alternatieve oplossing een periode van minimaal vijf jaar vergt? </vraag>
      <vraag nummer="11">Als het waar is dat de ontwikkeling van een oplossing anders dan de reeds aangehaalde tijdelijke opslag tenminste vijf jaar vergt, bent u dan niet van mening dat het terugbrengen van het zeer laag specifiek bezinksel in boorgaten tenminste moet worden overwogen voor die periode en wellicht ook daarna, juist omdat daarmee het risico van blootstelling aan straling van mens en milieu zo wordt geminimaliseerd? Zo ja, bent u bereid uw beleid hieraan aan te passen? </vraag>
      <noten afkomstig="vraag">
         <noot nummer="1" datum="2000-12-12" bron="Uitzending  van de VPRO" titel="Lopende Zaken">Uitzending «Lopende Zaken» van de VPRO, 12 december 2000</noot>
         <noot nummer="2" datum="1997-09-5" bron="Tractatenblad nr. 164, Jaargang 1999, Gezamenlijk Verdrag inzake de veiligheid van het beheer van bestraalde splijtstof en inzake de veiligheid van het beheer van radioactief afval, Wenen">Tractatenblad nr. 164, Jaargang 1999, Gezamenlijk Verdrag inzake de veiligheid van het beheer van bestraalde splijtstof en inzake de veiligheid van het beheer van radioactief afval, Wenen, 5 september 1997</noot>
         <noot nummer="3" titel="Vergelijkend onderzoek naar de radiologische risico’s van verschillende verwijderingsroutes van mijnbouwreststoffen uit de olie- en gasindustrie">Studie TNO-ECN «Vergelijkend onderzoek naar de radiologische risico’s van verschillende verwijderingsroutes van mijnbouwreststoffen uit de olie-en gasindustrie» september 1997</noot>
         <noot nummer="4" titel="Nucleair Science and Technology – Current practice of dealing with natural radioactivity from oil and gas production in EU Member States">«Nucleair Science and Technology – Current practice of dealing with natural radioactivity from oil and gas production in EU Member States», 1997 ( 17 621 EN)</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Feenstra, ingezonden 16 december 1999. </toelichting>
   <antwoorden aantal="11">
      <antwoord nummer="1">Er wordt inderdaad al langere tijd over de verwerking van laag radioactieve bezinksels ofwel sludges uit de olie- en gasindustrie gesproken zonder dat er een operationele verwerkingsroute beschikbaar is gekomen. Op aandringen van de overheid is onlangs daarover een studie naar bovengrondse verwijderingsopties gestart. De eerste resultaten van deze studie laten zien dat er een operationele verwerkingsroute beschikbaar is voor kwikhoudende sludges, die naar verwachting ook binnen een redelijke termijn geschikt kan worden gemaakt voor laag radioactieve sludge. </antwoord>
      <antwoord nummer="2" voetnoot="3 3 3 3 3">Overeenkomstig opgave van de industrie lag er aan het begin van het jaar 2000, gemeten naar het droge stofgehalte, 46 m <voetnoot nummer="3"/>op basis van de Kernenergiewetvergunningsplichtige radioactieve sludge opgeslagen. Jaarlijks wordt er circa 10 m <voetnoot nummer="3"/>van dergelijke sludge geproduceerd. Overeenkomstig dezelfde informatie wordt er jaarlijks in het totaal circa 200 m <voetnoot nummer="3"/>sludge (droge stof) geproduceerd. Naar verwachting zal onder het nieuwe Besluit stralingsbescherming ook weer circa 10 m <voetnoot nummer="3"/>vergunningsplichtig zijn en maximaal 160 m <voetnoot nummer="3"/>sludge meldingsplichtig worden. De precieze hoeveelheid meldingsplichtige sludge is niet op voorhand met zekerheid vast te stellen. </antwoord>
      <antwoord nummer="3">Niet de normstelling of de hoeveelheden sludge vormen de voornaamste oorzaak van het probleem, maar het gegeven dat er nog geen operationele verwerkingsmethodiek met de noodzakelijke Kernenergiewetvergunning beschikbaar is. In hoeverre de normstelling voor de van oorsprong natuurlijke radioactiviteit in de EU-lidstaten onderling zal gaan verschillen is nog niet duidelijk omdat Richtlijn 96/29 Euratom hiervoor geen eenduidige voorschriften geeft en de wijze van implementatie in de meeste staten nog in discussie is. </antwoord>
      <antwoord nummer="4">Overeenkomstig het «Gezamenlijk Verdrag inzake de veiligheid van het beheer van bestraalde splijtstof en inzake de veiligheid van het beheer van radioactief afval» (Tractatenblad 1999, 164) kunnen de verdragspartners zelf besluiten of dit soort van afval onder de werkingssfeer van het verdrag valt (artikel 3). </antwoord>
      <antwoord nummer="5" voetnoot="1">In de studie van ECN en TNO <voetnoot nummer="1"/>worden de stralingshygiënische gevolgen voor drie verwerkingsopties berekend. Het betreft het direct lozen op zee, de opslag in boorgaten en de verwerking en opslag bij COVRA. In de eindconclusies wordt aangegeven dat op de korte termijn de radiologische risico’s voor leden van de bevolking voor al deze drie opties zeer klein zijn en de radiologische risico’s voor werknemers niet wezenlijk verschillen. Ook voor de lange termijn wordt verwacht dat de radiologische consequenties van opslag in boorgaten en de eindberging van de COVRA niet wezenlijk zullen verschillen. </antwoord>
      <antwoord nummer="6">Op basis van de in vraag 5 aangegeven studie heeft de industrie dergelijke voorstellen gedaan. Zoals echter is aangegeven in de beantwoording van de vragen van het lid Feenstra (Aanhangsel Handelingen nr. 828, vergaderjaar 1999–2000) past deze wijze van opslag niet binnen de vigerende regelgeving en het Nederlandse beleid. In theorie kan in boorgaten opgeslagen sludge worden teruggewonnen in de periode dat het boorgat intakt blijft. Aan het terughalen van in afgesloten boorgaten opgeslagen radioactieve sludges zijn echter zeer hoge kosten verbonden en als de operator niet meer in Nederland actief is, zal de Nederlandse overheid deze kosten moeten dragen. Daarbij zal er op zee geen sprake zijn van monitoring zodat ook niet vastgesteld kan worden of terugwinning noodzakelijk is. </antwoord>
      <antwoord nummer="7">Voor de technische beoordeling van de opslag van sludge in boorgaten moeten naast de radiologische aspecten voor de mens ook de gevolgen voor het (zee)milieu en de overige milieurisico’s zoals die van bijvoorbeeld de zware metalen bekend zijn. Deze aspecten maakten geen deel uit van de studie van ECN en TNO. Daarbij past deze optie, zoals reeds in antwoord 6 is aangeven, niet binnen de vigerende regelgeving en het Nederlandse beleid. </antwoord>
      <antwoord nummer="8" voetnoot="2">Ja, de Europese Unie heeft een dergelijke inventarisatie <voetnoot nummer="2"/>laten maken. Uit deze studie blijkt dat de regelgeving, het beleid en de verwijderingsmethodieken in de EU-landen onderling sterk verschillen. </antwoord>
      <antwoord nummer="9">COVRA beschikt sinds 1 januari 1999 over een geldige vergunning voor de opslag en verwerking van vergunningsplichtige radioactieve restmaterialen uit de procesindustrie. COVRA beschikt echter (vooralsnog) niet over een toereikende verwerkingsmethodiek om de sludge geschikt te maken voor eindopslag. Zoals aangegeven in antwoord 1 lijkt er nu elders wel een verwerkingsmethodiek beschikbaar te komen zodat binnen een redelijke termijn verdere bewerking en opslag bij COVRA alsnog mogelijk zal worden. </antwoord>
      <antwoord nummer="10">Zoals aangegeven in antwoord 7 op de hiervoor genoemde vragen van lid Feenstra wordt de tijdelijke opslag van sludges op platforms als tussenoplossing voorlopig nog acceptabel geacht. Uit het antwoord op vraag 1 kan worden afgeleid dat er binnen een redelijke termijn een oplossing voor de verwerking van de sludges in zicht lijkt te komen. Het wordt dezerzijds thans dus niet noodzakelijk geacht om een grootschalige opslag te realiseren. </antwoord>
      <antwoord nummer="11">Overeenkomstig de antwoorden op uw andere vragen en op de hierboven genoemde vragen van lid Feenstra, zie ik hiertoe geen aanleiding. </antwoord>
      <noten afkomstig="antwoord">
         <noot nummer="1" titel="Vergelijkend onderzoek naar de radiologische risico’s van verschillende verwerkingsroutes van mijnbouwreststoffen uit de olie- en gasindustrie">Studie ECN-TNO «Vergelijkend onderzoek naar de radiologische risico’s van verschillende verwerkingsroutes van mijnbouwreststoffen uit de olie-en gasindustrie», september 1997</noot>
         <noot nummer="2" titel="Nuclear Science and Technology-current practices of dealing with natural radioactivity from oil and gas production in EU Member States">«Nuclear Science and Technology-current practices of dealing with natural radioactivity from oil and gas production in EU Member States» 1997 (E 17 621 EN)</noot>
      </noten>
   </antwoorden>
</kvr>
