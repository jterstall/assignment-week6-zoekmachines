<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib en Dijksma (beiden PvdA) aan de minister van Volksgezondheid, Welzijn en Sport over de ontwikkeling van dialysevormen in Nederland. (Ingezonden 3 november 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24409
</item>
         <item attribuut="Inhoud">Vragen over de terugloop van de instroom van peritoneale dialyse (PD) omdat de behandelcentra anders dan bij hemodialyse (HD) niet het financiële voordeel kunnen behalen door de huidige tariefstelling van PD.</item>
         <item attribuut="Rubriek">Gezondheidszorg (Geneeskunde) Gezondheidszorg (Ziekten en ziektepreventie)</item>
         <item attribuut="Trefwoorden">Geneeskunde Ziekten</item>
         <item attribuut="Vindplaats">Kamervragen met antwoord 2005-2006, nr. 445, Tweede Kamer</item>
         <item attribuut="Vraagnr_bij_indiening">2050602530</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
            <persoon partij="PvdA">Dijksma</persoon>
         </item>
         <item attribuut="Datum_reaktie">2005-11-28</item>
         <item attribuut="Datum_indiening">2005-11-03</item>
         <item attribuut="Document-id">KVR24409</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="953" allpagenumbers="953 954" vetnummer="2050602530" code="0506tkkvr445" lopendefooter="Tweede Kamer, vergaderjaar 2005–2006, Aanhangsel" filenaam="KVR24409" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="445" onderwerp="" indiendatum="2005-11-3">
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Dijksma</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-11-28">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Bent u bekend met de terugloop van de instroom van peritoneale dialyse (PD) omdat de behandelcentra, anders dan bij hemodialyse (HD), niet het financiële voordeel kunnen behalen door de huidige tariefstelling van PD? </vraag>
      <vraag nummer="2">Deelt u de mening dat een groot voordeel van PD ten opzichte van HD is dat de patiënten beter in staat zijn om sociaal en maatschappelijk te kunnen functioneren? </vraag>
      <vraag nummer="3">Wat vindt u ervan dat de maatschappelijke kosten bij een verhoging van het HD-aandeel zullen toenemen, aangezien het prijsverschil van PD ten opzichte van HD per patiënt rond de 20.000 euro bedraagt? </vraag>
      <vraag nummer="4">Realiseert u zich dat als het aantal PD-patiënten daalt naar 1000 dit neerkomt op een kostenverhoging van 10.000.000 euro per jaar? Wat is uw mening hierover? </vraag>
      <vraag nummer="5">Deelt u de mening dat naarmate de PD-expertise in de centra minder wordt de keuzemogelijkheden van de patiënten kleiner worden? </vraag>
      <vraag nummer="6">Deelt u tevens de mening dat door de economische aantrekkelijkheid van HD het gevaar bestaat dat het therapieadvies om de nierfunctie te vervangen beïnvloed kan worden? </vraag>
      <vraag nummer="7" voetnoot="1">Realiseert u zich dat de kwaliteit van de PD-zorg in gevaar kan komen omdat door de terugloop van de instroom de expertise zal afnemen in de dialysecentra? <voetnoot nummer="1"/>
      </vraag>
      <vraag nummer="8">Kunt u aangeven hoe u de keuzemogelijkheden voor nierinsufficiëntie ten volle wilt behouden? </vraag>
      <noten afkomstig="vraag">
         <noot nummer="1" titel="Survival differences between centres">Presentatie «Survival differences between centres», Dr. R. Huisman, congres Dialysis initiatives 2000, Dublin</noot>
      </noten>
   </vragen>
   <antwoorden aantal="7">
      <antwoord nummer="1">Neen. Het verschil in tariefstelling tussen de twee zorgvormen hangt samen met de ermee gemoeide kosten, zodat er niet gesproken kan worden van een financieel voordeel. Indien zich een (relatieve) afname van de instroom PD voordoet kan dit dus geen verklaring zijn. Ik heb wel signalen ontvangen dat sommige PD-patiënten kiezen voor de (nachtelijke) thuishemodialyse, waarbij patiënten zich thuis dialyseren terwijl ze slapen, met bewaking op afstand. Deze nieuwe toepassing van thuishemodialyse heb ik vanuit VWS gestimuleerd en dit is een succes gebleken. Dit zou wel een verklaring kunnen zijn voor een eventuele terugloop van PD. Overigens wordt bij PD gebruik gemaakt van het eigen buikvlies van de patiënt en na enkele jaren is er veelal sprake van terugval naar hemodialyse. </antwoord>
      <antwoord nummer="2">PD biedt het voordeel dat men een behoorlijke mate van vrijheid heeft en niet zo gebonden is aan het dialysecentrum als bij centrum hemodialyse. Niet elke patiënt is echter geschikt voor PD-dialyse. Patiënten bepalen in overleg met de zorgverleners voor welke behandeling gekozen wordt waarbij alle voor- en nadelen kunnen worden afgewogen. Het is aan de behandelende arts om bij de intake zodanige informatie te verstrekken over de behandelvormen dat de patiënt zelf een goede keus kan maken. </antwoord>
      <antwoord nummer="3 en 4">Zie ook mijn antwoord op vraag 1. De keuze van de behandelvormen is een zaak tussen de patiënt en behandelende arts. Wanneer de patiënt ook in aanmerking komt voor een PD-behandeling (of (nachtelijke) thuishemodialyse), dan verwacht ik dat de patiënt die keuze krijgt voorgelegd. VWS heeft in het verleden beleid gevoerd om juist die dialysevormen die zelfstandig door de patiënten kunnen worden uitgevoerd te stimuleren en die minder kostbaar zijn dan een hemodialysebehandeling in een centrum. Zowel de zorgverzekeraars als de patiënten hebben een eigen inbreng in deze. </antwoord>
      <antwoord nummer="5">De keuzemogelijkheden volgen uit de aanspraken in het kader van de Zorgverzekeringwet (voorheen Ziekenfondswet). Gelet op die aanspraak hebben zorgverzekeraars een zorgplicht in de richting van hun verzekerden. De keuzemogelijkheid blijft dus bestaan en er zijn voldoende centra waar een patiënt voor de opleiding en begeleiding van PD terecht kan. </antwoord>
      <antwoord nummer="6">Zie mijn antwoord op vraag 1. Ik neem dan ook afstand van het begrip «economische aantrekkelijkheid». </antwoord>
      <antwoord nummer="7">Ik beschik niet over signalen dat deze zorg tekort zal gaan schieten. Binnen de dialysesector is er veel aandacht voor kwaliteitsaspecten van de zorgverlening. Ik maak mij dan ook geen zorgen dat de kwaliteit niet geborgd zou kunnen worden. In de tekst waar u naar verwijst, blijkt dat het moeilijker wordt voor een centrum met minder dan 20 patiënten om goede kwaliteit te leveren. Ik verwacht dat zorgverleners daar aandacht aan besteden en dat verzekeraars bij het inkopen van zorg daar rekening mee houden. De betreffende instellingen kunnen er ook voor kiezen om samen te gaan werken met andere instellingen om toch de deskundigheid op peil te houden. </antwoord>
      <antwoord nummer="8">Zie mijn antwoord op vraag 5. </antwoord>
      <noten afkomstig="antwoord"/>
   </antwoorden>
</kvr>
