<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ross-van Dorp (CDA) aan de minister van Volksgezondheid, Welzijn en Sport over IVF-behandeling bij vrouwen die drager van het HIV-virus zijn. (Ingezonden 16 november 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10777
</item>
         <item attribuut="Inhoud">Vragen naar aanleiding van het televisieprogramma NOVA van 11 november 1999 over het feit dat sommige IVF-klinieken vrouwen testen op HIV en andere niet, en het feit dat sommige IVF-klinieken vrouwen die drager van het HIV-virus zijn wel een IVF-behandeling geven en andere niet.</item>
         <item attribuut="Rubriek">Gezondheidszorg (Medische ethiek) Gezondheidszorg (Ziekten en ziektepreventie) Gezondheidszorg (Geneeskunde)</item>
         <item attribuut="Trefwoorden">Infectieziekten Kunstmatige inseminatie Medische ethiek</item>
         <item attribuut="Vindplaats">Kamervragen met antwoord 1999-2000, nr. 463, Tweede Kamer</item>
         <item attribuut="Vraagnr_bij_indiening">2990002730</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Ross-van Dorp</persoon>
         </item>
         <item attribuut="Datum_reaktie">1999-12-15</item>
         <item attribuut="Datum_indiening">1999-11-16</item>
         <item attribuut="Document-id">KVR10777</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1051" allpagenumbers="1051 1052" vetnummer="2990002730" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10777" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="463" onderwerp="" indiendatum="1999-11-16">
         <vrager partij="CDA" oorsprong="parlement">Ross-van Dorp</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-12-15">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u op de hoogte van het feit dat sommige IVF-klinieken vrouwen testen op HIV en andere niet? <voetnoot nummer="1"/>
      </vraag>
      <vraag nummer="2">Wat vindt u van het feit dat sommige IVF-klinieken vrouwen die drager van het HIV-virus zijn wel een IVF-behandeling geven en andere IVF-klinieken dat niet doen? </vraag>
      <vraag nummer="3">Bent u van mening dat, zolang er onduidelijkheid bestaat over het overdrachtsrisico, IVF-behandeling bij vrouwen die drager van het HIV-virus zijn moet worden geweigerd? </vraag>
      <vraag nummer="4">Kunt u duidelijkheid geven over de overdrachtsrisico’s, ook die welke samenhangen met mogelijk nieuwe, resistente, virusstammen? </vraag>
      <vraag nummer="5">Kunt u duidelijkheid geven over de eventuele risico’s die de therapie die de HIV-draagster volgt kan meebrengen voor de vrucht? </vraag>
      <vraag nummer="6">Bent u van mening dat de overheid normstellend behoort te zijn daar waar het gaat om het al dan niet verlenen van een IVF-behandeling aan dragers van het HIV-virus of vindt u dat die normstelling bij artsen, klinieken of de wensmoeder hoort te berusten? </vraag>
      <vraag nummer="7">Bent u van mening dat bij de huidige stand van zaken het belang van het kind centraal staat? </vraag>
      <vraag nummer="8">Acht u de wens van de wensmoeder en drager van het HIV-virus bepalend voor het al dan niet verlenen van een IVF-behandeling? </vraag>
      <vraag nummer="9">Acht u de behandelend arts verantwoordelijk voor de eventuele risico’s die de behandeling voor de vrucht met zich mee kunnen brengen? </vraag>
      <noten afkomstig="vraag">
         <noot nummer="1" datum="1999-11-11" bron="NOVA">NOVA, 11 november 1999</noot>
      </noten>
   </vragen>
   <antwoorden aantal="8">
      <antwoord nummer="1">Ja. Op dit moment bepaalt het IVF-centrum zelf (op basis van een protocol dat in samenspraak met de lokale ethische commissie tot stand is gekomen) of tevoren screening op HIV plaats vindt na toestemming van het paar. In sommige centra wordt iedereen getest en in sommige centra wordt alleen op indicatie getest. Het testen vindt alleen plaats na verkregen toestemming. </antwoord>
      <antwoord nummer="2 en 3">Ik vind het niet wenselijk dat een IVF-behandeling wordt gestart bij HIV-positieve vrouwen, aangezien er niet kan worden uitgesloten dat de huidige medicamenten de ontwikkeling van een misgeboorte ten gevolge kunnen hebben. Uit de mij bekende informatie is in de bestaande IVF-klinieken tot nog toe geen IVF-behandeling bij HIV-positieve vrouwen toegepast. In verband met het risico op besmetting in geval van cryopreservatie van embryo’s heeft de Nederlandse Vereniging van Obstetrie en Gynaecologie (NVOG) reeds afgesproken dat altijd tevoren op HIV moet worden getest, en in geval van seropositiviteit van cryopreservatie moet worden afgezien. Dit is ook vastgelegd in de protocollen van de IVF-klinieken. Ik heb de door u gesignaleerde problematiek onder de aandacht van de Nederlandse Vereniging van Obstetrie en Gynaecologie (NVOG) gebracht. De NVOG zal het HIV-screeningsbeleid in de verschillende centra inventariseren en opnieuw aan de orde stellen en waar nodig de bestaande richtlijn voor de IVF-behandeling aanpassen. De NVOG heeft voldoende aandacht voor infectieziektes en de risico’s van besmetting. Waar nodig wordt de richtlijn voor de IVF-behandeling aangepast en ook in de protocollen van de IVF-instellingen neergelegd. </antwoord>
      <antwoord nummer="4">Er is op dit moment sprake van een transmissierisico van 1%. Ik vind dit een groot risico met betrekking tot het te verwekken kind. Het is overigens nog niet duidelijk hoe de behandeling van HIV er over enkele jaren uit zal zien. Het is denkbaar dat nieuwe resistente virusstammen ontstaan en het beleid van de IVF-centra zal ook daarop afgestemd moeten zijn. </antwoord>
      <antwoord nummer="5">Er kan niet worden uitgesloten dat de huidige medicamenten de ontwikkeling van een misgeboorte ten gevolge kunnen hebben. Daarom vind ik het starten van een IVF-behandeling bij vrouwen die HIV-positief zijn niet wenselijk. </antwoord>
      <antwoord nummer="6">De normstelling bij het al dan niet starten van een IVF-behandeling bij HIV-positieve vrouwen dient net als bij overige behandelvormen bij de beroepsgroep te liggen en in de vorm van protocollen c.q. richtlijnen te zijn vastgelegd. </antwoord>
      <antwoord nummer="7">Gezien de huidige stand van zaken, heb ik voldoende redenen om aan te nemen dat het belang van het kind centraal staat. </antwoord>
      <antwoord nummer="8">Neen. Het al dan niet verlenen van een IVF-behandeling dient op basis van protocollen c.q. richtlijnen te geschieden. </antwoord>
      <antwoord nummer="9">Bij de beantwoording van uw vraag maak ik onderscheid tussen verantwoordelijkheid voor de behandeling en het al dan niet informeren over eventuele risico’s van de behandeling. De behandelende arts is altijd verantwoordelijk voor de behandeling. Bij de beslissing om al dan niet te behandelen, wordt een eventueel risico voor de vrucht mee in overweging genomen. Indien de arts het risico voor de vrucht medisch gezien niet verantwoordelijk vindt, zal hij niet tot behandeling overgaan. De patiënt moet conform de WGBO uitvoerig worden geïnformeerd, ook over eventuele risico’s, op basis waarvan de patiënt beslist al dan niet toestemming te geven. De behandelend arts kan indien hij handelt in strijd met goed hulpverlenerschap (handelen met inachtneming van protocollen e.d.) in omstandigheden civiel- en tuchtrechtelijk worden aangesproken en soms zelfs strafrechtelijk. Onvoldoende informeren van de patiënt over eventuele risico’s voor de vrucht kan bijvoorbeeld een reden zijn voor een civiel- of tuchtrechtelijke klacht. Laat de arts na op HIV te testen indien dit aangewezen is, dan geldt hetzelfde. </antwoord>
      <noten afkomstig="antwoord"/>
   </antwoorden>
</kvr>
