<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Leers en Rietkerk (beiden CDA) aan de minister en staatssecretaris van Volkshuisvesting, Ruimtelijke Ordening en Milieubeheer over bouwplannen Groningen in Reitdiepgebied. (Ingezonden 29 november 1999); Antwoord</item>
         <item attribuut="Bestand">30Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10945
</item>
         <item attribuut="Inhoud">Vragen naar aanleiding van het bericht in Cobouw van 17 november 1999 waarin staat dat de gemeente Groningen van plan is op korte termijn een grote bouwlocatie van 1600 woningen te realiseren in de Reitdiepvallei.</item>
         <item attribuut="Rubriek">Bouw (Woningbouw) Natuur (Landelijke gebieden)</item>
         <item attribuut="Trefwoorden">Landelijke gebieden Woningbouw</item>
         <item attribuut="Vindplaats">Kamervragen met antwoord 1999-2000, nr. 607, Tweede Kamer</item>
         <item attribuut="Vraagnr_bij_indiening">2990003460</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="CDA">Leers</persoon>
            <persoon partij="CDA">Rietkerk</persoon>
         </item>
         <item attribuut="Datum_reaktie">2000-01-20</item>
         <item attribuut="Datum_indiening">1999-11-29</item>
         <item attribuut="Document-id">KVR10945</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1345" allpagenumbers="1345 1346" vetnummer="2990003460" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10945" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="607" onderwerp="" indiendatum="1999-11-29">
         <vrager partij="CDA" oorsprong="parlement">Leers</vrager>
         <vrager partij="CDA" oorsprong="parlement">Rietkerk</vrager>
         <vraagt-aan>de minister en staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-01-20">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Heeft u kennisgenomen van het bericht, dat de gemeente Groningen van plan is op korte termijn een grote bouwlocatie van 1600 woningen te realiseren in de Reitdiepvallei? <voetnoot nummer="1"/>
      </vraag>
      <vraag nummer="2" voetnoot="2">Is het u bekend dat het Reitdiepgebied op de voorlopige lijst van het Werelderfgoed van de UNESCO is geplaatst? Bevat de Nota Belvedère (die ingaat op de relatie tussen cultuurhistorie en ruimtelijke inrichting) de aanbeveling om het gehele gebied een beschermende status te geven? <voetnoot nummer="2"/>
      </vraag>
      <vraag nummer="3">Onderschrijft u de stelling dat er, tot de definitieve vaststelling van de Vijfde Nota Ruimtelijke Ordening, waarin naar verwachting vastgelegd zal worden welke gebieden met bijzondere cultuurhistorische waarden een «harde» planologische bescherming verdienen, geen grootschalige bouwplannen in de Reitdiepvallei gerealiseerd moeten worden? </vraag>
      <vraag nummer="4">Zo ja, bent u bereid om de gemeente Groningen te verzoeken de bouwplannen tot de definitieve vaststelling van de Vijfde Nota op te schorten? </vraag>
      <vraag nummer="5">Heeft de gemeente voorts onderzoek gedaan naar het effect van deze nieuwbouwlocatie op de bestaande wijken, dit in verband met het risico van leegstand in de bestaande woningvoorraad? </vraag>
      <vraag nummer="6">Hoe groot is momenteel de leegstand in de gemeente Groningen? </vraag>
      <vraag nummer="7">Onderschrijft u de stelling, dat grondig onderzoek naar het effect van voorgenomen nieuwbouw op de bestaande woningvoorraad een essentiële voorwaarde vormt voor de toekenning aan gemeenten van subsidies in het kader van het Integraal budget Stedelijke Vernieuwing (ISV)? </vraag>
      <vraag nummer="8">Zo ja, welke consequenties heeft dit voor de toekenning van ISV-subsidies aan de gemeente Groningen, indien blijkt dat deze gemeente bovengenoemd onderzoek niet heeft uitgevoerd? </vraag>
      <noten afkomstig="vraag">
         <noot nummer="1" datum="1999-11-17" bron="Zie Cobouw">Zie Cobouw, 17 november 1999</noot>
         <noot nummer="2" documenttype="Kamerstuk" kamerstuk-id="26 663" documentnummer="2">Kamerstuk 26 663, nr. 2</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Het is mij bekend dat het Reitdiepgebied op de voorlopige lijst van het werelderfgoed van de UNESCO is geplaatst. Het gebied waarvoor de gemeente Groningen bouwplannen in ontwikkeling heeft valt echter niet binnen de begrenzing van de voorlopige UNESCO-aanduiding. Ook in Belvédère heeft het Reitdiepgebied een beschermde status gekregen. De bouwlocatie ligt net aan de rand van de begrenzing van het Belvédère-gebied Fries en Gronings terpengebied, zij het dat deze begrenzing (nog) niet erg precies is. Volgens de nota Belvédère is een beschermde status voor dit gebied gewenst, doch per gebied dienen de randvoorwaarden nader te worden bepaald. Deze zijn thans niet nader aangegeven. Het betreft een open gebied aan de noordwestzijde van de stad Groningen, dat vanuit de stad bekeken is te beschouwen als het begin van het terpengebied van Groningen, dat zich verder noordwestwaarts uitstrekt. Als waardevolle elementen in dit gebied zijn aan te merken de weg Leegkerk/Slaperstil/Dorkwerd, samenhangend met het voorkomen van een oude rivierloop (die nog in de verkavelingsstructuur zichtbaar is) en daaraan gelegen kleine terpen, zoals Dorkwerd, Kleiwerd en Gravenburg. Verder wordt het gebied aan de oostzijde begrensd door het Reitdiep en zijn dijken. De bouwlocatie blijft op behoorlijke afstand (minimaal 500 meter) van de beschreven structuur Leegkerk/Slaperstil/Dorkwerd. </antwoord>
      <antwoord nummer="3">Van het aan de orde zijnde bouwplan Reitdiep/Reitdiephaven is in het licht van het antwoord op vraag 2. geen aantasting van het voorgenomen beleid te verwachten. Het bouwplan past overigens in het in 1996 vastgestelde Structuurplan Groningen. Noch in dit structuurplan, noch anderszins zijn bouwplannen van de gemeenten en provincie voorzien in de te beschermen delen van de Reitdiepvallei. </antwoord>
      <antwoord nummer="4">Gelet op het antwoord op de vragen 2. en 3. zie ik daarvoor geen aanleiding. </antwoord>
      <antwoord nummer="5">Ja. </antwoord>
      <antwoord nummer="6">Per 1 oktober 1999 bedroeg de leegstand in de gemeente Groningen in totaal ca. 3200 woningen, hetgeen ca. 4,5% van de voorraad is. Dit percentage is hoog, want het betreft veel woningen die in het kader van de herstructurering zullen worden geamoveerd. </antwoord>
      <antwoord nummer="7">Ja. </antwoord>
      <antwoord nummer="8">N.v.t. Het door de vragenstellers in vraag 7. bedoelde grondige onderzoek heeft plaatsgevonden in verband met de status van Groningen als «rechtstreekse gemeente» in het kader van het Investeringsbudget Stedelijke Vernieuwing (ISV). De resultaten zijn opgenomen in het «Ontwikkelingsprogramma Stedelijke Vernieuwing: De stad van straks, Groningen in 2010». </antwoord>
      <noten afkomstig="antwoord"/>
   </antwoorden>
</kvr>
