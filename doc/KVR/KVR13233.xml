<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Smits en Van der Hoek (beiden PvdA) aan de staatssecretaris van Volksgezondheid, Welzijn en Sport over dwangmaatregelen voor kinderen jonger dan 12 jaar. (Ingezonden 6 februari 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13233
</item>
         <item attribuut="Inhoud">Vragen over de behandeling van verstandelijk gehandicapte jongeren met gedragsproblemen. De kinderen worden soms in grote groepen behandeld, waarbij vooral de beheersbaarheid van de situatie in de instelling als uitgangspunt dient, in plaats van het belang van het kind.</item>
         <item attribuut="Rubriek">Gezondheidszorg (Geestelijke gezondheidszorg) Welzijn (Geestelijk gehandicapten) Welzijn (Jeugdigen)</item>
         <item attribuut="Trefwoorden">Geestelijk gehandicapten Jeugdigen Psychiatrische ziekenhuizen</item>
         <item attribuut="Vindplaats">Kamervragen met antwoord 2000-2001, nr. 788, Tweede Kamer</item>
         <item attribuut="Vraagnr_bij_indiening">2000105970</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Smits</persoon>
            <persoon partij="PvdA">Van der Hoek</persoon>
         </item>
         <item attribuut="Datum_reaktie">2001-03-05</item>
         <item attribuut="Datum_indiening">2001-02-06</item>
         <item attribuut="Document-id">KVR13233</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1633" allpagenumbers="1633 1634" vetnummer="2000105970" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13233" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="788" onderwerp="" indiendatum="2001-02-6">
         <vrager partij="PvdA" oorsprong="parlement">Smits</vrager>
         <vrager partij="PvdA" oorsprong="parlement">Van der Hoek</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-03-5">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de situatie van Wouter, een 10-jarige jongen die sinds 2,5 jaar verblijft in jeugdpsychiatrische instelling Van Krevelenhuis in Oestgeest en naar huis is gestuurd omdat de vaste behandelingsperiode voorbij is? <voetnoot nummer="1"/>
      </vraag>
      <vraag nummer="2">Acht u het verantwoord dat de jongen werd gesepareerd in de instelling, hoewel separatie voor kinderen jongeren dan 12 jaar niet is toegestaan, en het consulententeam en de moeder separatie niet in het belang van de jongen achtten? </vraag>
      <vraag nummer="3">Is de Inspectie voor de Volksgezondheid in kennis gesteld van de dwangmaatregel? Zo ja, wat is de reactie van de inspecteur? Worden op dit moment meer kinderen jonger dan 12 jaar met dwangmaatregelen geconfronteerd? </vraag>
      <vraag nummer="4">Acht u het verantwoord dat licht verstandelijk gehandicapte jongeren met gedragsproblemen die in instellingen verblijven zonder persoonlijke ondersteuning en begeleiding naar huis terugkeren voor weekendverlof, vakantie of langere periode omdat ze niet langer behandeld worden? </vraag>
      <vraag nummer="5">Deelt u de conclusie van het Consulententeam dat veel licht verstandelijk gehandicapte jongeren met gedragsproblemen geen kindeigen, adequate behandeling krijgen omdat ze in instellingen verblijven, waarbij langdurig separatie en medicatie wordt toegepast die niet in het belang van het individuele kind zijn, maar die zijn gericht op het beheersbaar houden van de situatie in de instelling? </vraag>
      <vraag nummer="6">Deelt u de conclusie van het consulententeam dat een kindeigen, adequate behandeling en ontwikkeling van deze kinderen niet is gediend met opvang in soms grote groepen (8 tot 12 kinderen) waar van noodzakelijk individuele begeleiding geen sprake kan zijn, en waar het kind zich noodgedwongen richt op overleven in de groep? </vraag>
      <vraag nummer="7">Bent u bereid na te gaan hoe in landen als Noorwegen, Canada Verenigd Koninkrijk, Nieuw-Zeeland en de Verenigde Staten, kinderen met een ernstige handicap of een ernstig gedragsprobleem in hun dagelijks leven intensief persoonlijk worden ondersteund, waardoor ze onderwijs kunnen blijven volgen, thuis kunnen blijven wonen en ernstige gedragsproblemen worden voorkomen of verminderd? </vraag>
      <vraag nummer="8">Bent u bereid op korte termijn een onderzoek te doen starten naar behandelmethoden en ondersteuning van licht verstandelijke gehandicapten met gedragsproblemen en van kinderen met autisme en aanverwante stoornissen en hun gezinnen? </vraag>
      <noten afkomstig="vraag">
         <noot nummer="1">Zie ANP-bericht 1 februari 2001, brief van de Stichting Consulententeam, brief ouders van Wouter</noot>
      </noten>
   </vragen>
   <antwoorden aantal="7">
      <antwoord nummer="1">De Inspectie en het departement zijn op de hoogte van de situatie die in de vragen beschreven staat. </antwoord>
      <antwoord nummer="2 en 3">Het kind in kwestie was vrijwillig opgenomen (toestemming van de ouders) en zodoende is er geen melding aan de Inspectie voor de Gezondheidszorg geweest. Vanuit de informatie die de Inspectie inmiddels heeft ingewonnen, blijkt dat er geen separatie in het kader van de Wet BOPZ heeft plaatsgevonden, maar dat het kind enkele keren afgezonderd is in zijn eigen kamer gedurende 10 minuten. Of in deze casus verantwoord is gehandeld, is zodoende niet getoetst. In algemene zin is de Inspectie voor de Gezondheidszorg van oordeel dat afzondering van kinderen slechts plaats kan vinden onder begeleiding. Dit standpunt is ook in de landelijke richtlijn hieromtrent opgenomen. Alle instellingen voor kinder- en jeugdpsychiatrie beschikken over deze richtlijn. Omdat terzake geen meldingsplicht bestaat is er geen zicht op het aantal kinderen jonger dan 12 jaar dat met afzondering, fixatie en separatie wordt geconfronteerd. In principe houden ouders altijd voldoende zicht op de behandeling van hun kind. </antwoord>
      <antwoord nummer="4">Of zulks verantwoord is, is afhankelijk van het individuele geval. In het algemeen wordt overigens zo niet gehandeld. Daar waar wel onverantwoord wordt gehandeld, wordt doorgaans geïntervenieerd door de Inspectie voor de Gezondheidszorg indien deze situaties gemeld worden. Maar er zijn ook andere mogelijkheden, zoals het indienen van een klacht door ouders en kinderen als ze het niet eens zijn met de zorg zoals deze door de instelling geleverd wordt (de Wet klachtrecht cliënten zorgsector). </antwoord>
      <antwoord nummer="5">Er zijn geen algemene conclusies te trekken op grond van casuïstiek zonder nadere analyse. De gegevens van de consulententeams (zie verslag Meldpunt LVG, «Melding», 3e jaargang, nr. 1, januari 2001), en ook de bevindingen van toezicht door de Inspectie voor de Gezondheidszorg, worden overigens wel gebruikt voor trendsignalering. Eventuele knelpunten vormen de basis voor verder onderzoek, beleidsontwikkeling en toezicht. Uit de informatie die bekend is in deze specifieke situatie, maar ook in vergelijkbare situaties, wordt duidelijk dat hier sprake is van «verkeerde bed problematiek». Het ontbreken van een adequate vervolgopname legt een grote druk op het kind, de ouders en de behandelaren. Klachten en communicatieproblemen zijn hier vaak op terug te voeren. Helaas komt «verkeerde bed problematiek» bij licht verstandelijke gehandicapte kinderen meer voor. Om deze kinderen toch hulp en zorg te geven wordt soms uitgeweken naar ingrijpende maatregelen om een plaatsing mogelijk te maken in een voorziening die hiervoor niet direct geschikt is. </antwoord>
      <antwoord nummer="6">De conclusies van het consulententeam worden in algemene zin gedeeld. Bij brief, 13 april 1999 (Tweede Kamer, vergaderjaar 1998–1999, 25 424, nr. 8) over Multifunctionele centra is melding gemaakt van een aantal onderwerpen die voor de verbetering van de hulpverlening op het raakvlak van gehandicaptenzorg en geestelijke gezondheidszorg verder uitgewerkt moeten worden. Over de voortgang van de projecten op dit raakvlak wordt u in het voorjaar separaat geïnformeerd. </antwoord>
      <antwoord nummer="7">Ik acht een dergelijk breed opgezette internationale oriëntatie niet opportuun, mede in het licht van de overheidsverantwoordelijkheid in dezen. Vorig jaar heeft er een werkbezoek plaatsgevonden naar Nieuw Zeeland. Tijdens dit werkbezoek is duidelijk geworden dat door een intensieve en adequate ondersteuning, ernstig probleemgedrag slechts in zeer beperkte mate voorkomt. In Nieuw-Zeeland wordt er naar gestreefd kinderen tot hun 18-de levensjaar, ongeacht de aard en ernst van de handicap, in een gezinssituatie op te laten groeien. Ik zal verkennen in hoeverre dit streven ook in Nederland geëffectueerd kan worden. </antwoord>
      <antwoord nummer="8">Het doen starten van onderzoek naar specifieke behandelmethoden en ondersteuning van gezinssituaties acht ik in beginsel een zaak voor de sector. Uiteraard kan de rijksoverheid voorliggende onderzoeksvoorstellen financieel faciliteren. Dergelijke voorstellen worden daarbij getoetst op maatschappelijke relevantie, wetenschappelijke kwaliteit, praktische uitvoerbaarheid en financiële haalbaarheid. </antwoord>
      <noten afkomstig="antwoord"/>
   </antwoorden>
</kvr>
