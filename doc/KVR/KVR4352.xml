<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koekkoek (CDA) over wettelijke beperkingen voor het invoeren van grondstoffen voor de vervaardiging van chemische drugs. (Ingezonden 21 januari 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4352
</item>
         <item attribuut="Rubriek">Criminaliteit en openbare orde (Drugsbestrijding)</item>
         <item attribuut="Trefwoorden">Drugsbestrijding</item>
         <item attribuut="Vindplaats">Kamervragen met antwoord 1996-1997, nr. 669, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Koekkoek</persoon>
         </item>
         <item attribuut="Datum_reaktie">1997-02-14</item>
         <item attribuut="Datum_indiening">1997-01-21</item>
         <item attribuut="Document-id">KVR4352</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1371" allpagenumbers="1371 1372" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="669" onderwerp="" indiendatum="1997-01-21">
         <vrager partij="CDA" oorsprong="parlement">Koekkoek</vrager>
         <vraagt-aan/>
      </vraagdata>
      <antwoorddata antwoorddatum="1997-02-14">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Volksgezondheid, Welzijn en Sport en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht getiteld «Lek in chemicaliëncontroles»? <voetnoot nummer="1"/>
      </vraag>
      <vraag nummer="2">Is het bericht waar, dat in de ons omringende landen nog geen wettelijke beperkingen gelden bij het invoeren van de grondstoffen voor de vervaardiging van chemische drugs? </vraag>
      <vraag nummer="3" voetnoot="2 3">Welke lidstaten van de Europese Unie hebben nog geen uitvoering gegeven aan richtlijn 92/109/EEG <voetnoot nummer="2"/>en aan verordening (EEG) nr. 3677/90? <voetnoot nummer="3"/>
      </vraag>
      <vraag nummer="4">Bent u bereid bij de lidstaten die nog geen uitvoering hebben gegeven aan de in de vorige vraag bedoelde richtlijn en de verordening aan te dringen op een spoedige implementatie? </vraag>
      <noten afkomstig="vraag">
         <noot nummer="1" datum="1997-01-13" bron="Rotterdams Dagblad,">Rotterdams Dagblad,, 13 januari 1997</noot>
         <noot nummer="2">Richtlijn van de raad van de Europese Gemeenschappen van 14 december 1992 inzake de vervaardiging en het in de handel brengen van bepaalde stoffen die worden gebruikt voor de illegale vervaardiging van verdovende middelen en psychotrope stoffen (PbEG L 370)</noot>
         <noot nummer="3">Verordening van de Raad van de Europese Gemeenschappen van 13 december 1990, houdende maatregelen om te voorkomen dat bepaalde stoffen worden misbruikt voor de illegale vervaardiging van verdovende middelen en psychotrope stoffen (PbEG L 357)</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">Nee. Ter uitvoering van artikel 12 van het Verdrag van de Verenigde Naties tegen sluikhandel in verdovende middelen en psychotrope stoffen van Wenen, 20 december 1988, is binnen de Europese Unie wet- en regelgeving tot stand gekomen die uitvoering geeft aan de doelstelling van genoemd verdrag. Het gaat hierbij om Verordening (EEG) nr. 3677/90 van de Raad van de Europese Gemeenschappen van 13 december 1990 houdende maatregelen om te voorkomen dat bepaalde stoffen worden misbruikt voor de illegale vervaardiging van verdovende middelen en psychotrope stoffen. Deze Verordening regelt het handelsverkeer tussen de Gemeenschap en derde landen. Daarnaast gaat het om Richtlijn 92/109/EEG van de Raad van de Europese Gemeenschappen van 14 december 1992, die betrekking heeft op de vervaardiging van en de handel in deze chemische stoffen binnen de Gemeenschap zelf. Ter uitvoering van voornoemde richtlijn zijn de Lid-Staten gehouden nationale wetgeving op te stellen. In Nederland is in verband hiermee de Wet voorkoming misbruik chemicaliën van 16 maart 1995 tot stand gekomen. Aan de hand van de ons thans ter beschikking staande informatie blijkt dat alleen in Frankrijk de nationale wetgeving op dit terrein nog niet geheel is afgerond. De Verordening werkt overigens rechtstreeks en behoeft niet te worden omgezet in nationale wetgeving. </antwoord>
      <antwoord nummer="4">Artikel 11 van genoemde Richtlijn geeft aan dat Lid-Staten de Commissie in kennis stellen van de inwerkingtreding van de nodige wettelijke en bestuursrechtelijke bepalingen. Gebruikelijk is dat de Commissie Lid-Staten die nog niet aan hun verplichtingen hebben voldaan, hierop aanspreekt. Dit zou kunnen in het kader van een door de Commissie tegen een Lid-Staat in te stellen infractieprocedure voor het Hof van Justitie op basis van artikel 169 EG-Verdrag. Alhoewel de Lid-Staten bevoegd zijn een klacht in te dienen bij de Commissie omdat een andere Lid-Staat zijn verplichtingen niet is nagekomen, wordt zelden of nooit van deze mogelijkheid gebruik gemaakt. Het is immers de taak van de Commissie, als hoeder van het EG-Verdrag, om er op toe te zien dat Lid-Staten hun verplichtingen nakomen. Overigens is de huidige praktische samenwerking met alle Lid-Staten op dit moment op dit terrein goed te noemen. </antwoord>
      <noten afkomstig="antwoord"/>
   </antwoorden>
</kvr>
