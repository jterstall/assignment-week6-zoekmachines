<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Meijer (CDA) over het klonen van dieren. (Ingezonden 9 maart 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6791
</item>
         <item attribuut="Inhoud">Deze vragen dienen ter aanvulling op die van de leden M.B. Vos en Stellingwerf (Aanhangsel nr. 961, 1997-1998).</item>
         <item attribuut="Rubriek">Gezondheidszorg (Genetische manipulatie) Veeteelt (Overig) Wetenschap en technologie (Toegepast onderzoek)</item>
         <item attribuut="Trefwoorden">Biotechnologie Medische ethiek</item>
         <item attribuut="Vindplaats">Kamervragen met antwoord 1997-1998, nr. 962, Tweede Kamer</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Meijer</persoon>
         </item>
         <item attribuut="Datum_reaktie">1998-03-23</item>
         <item attribuut="Datum_indiening">1998-03-09</item>
         <item attribuut="Document-id">KVR6791</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1975" allpagenumbers="1975 1976" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6791" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="962" onderwerp="" indiendatum="1998-03-9">
         <vrager partij="CDA" oorsprong="parlement">Meijer</vrager>
         <vraagt-aan/>
      </vraagdata>
      <antwoorddata antwoorddatum="1998-03-23">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u bekend met het feit dat het Leidse bedrijf Pharming haar kloononderzoek naar het buitenland wil verplaatsen? Welke EU-lidstaten staan dergelijk onderzoek wel toe? Welke niet? </vraag>
      <vraag nummer="2">Heeft het u verbaasd dat als gevolg van het onderzoek gekloonde kalfjes zijn geboren? Waarom wachtte u zo lang met reageren gelet op het feit dat de Commissie biotechnologie bij dieren reeds op 6 februari haar advies verstuurd had? Wat is de inhoud van dit advies? </vraag>
      <vraag nummer="3">Op basis van welk advies hebt u ontheffing aan Pharming verleend voor het experimenteren met klonen? Hoe vaak is aan Pharming ontheffing verleend? </vraag>
      <vraag nummer="4">Kunt u een overzicht geven van ontheffingen die in de afgelopen vier jaar zijn verleend voor kloononderzoek? </vraag>
      <vraag nummer="5">Welke afspraken zijn er op EU-niveau met betrekking tot kloononderzoek? </vraag>
      <vraag nummer="6">Bent u bereid zo spoedig mogelijk in EU-verband gezamenlijk beleid voor kloononderzoek en voor de toelating van kloonprodukten te bepleiten? </vraag>
      <vraag nummer="7">Bent u bereid alle informatie over het klonen van Holly en Belle aan de Kamer beschikbaar te stellen? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van de leden M.B. Vos en Stellingwerf, ingezonden 13 februari 1998. </toelichting>
   <antwoorden aantal="7">
      <antwoord nummer="1" voetnoot="1">Uit de nieuwsmedia heb ik vernomen dat het bedrijf voornemens zou zijn tot verplaatsing van het onderzoek. Of dergelijk onderzoek in andere lidstaten uitgevoerd mag worden, is afhankelijk van de beoordeling van het betreffende onderzoek aan de hand van de nationale regelgeving. Tevens zijn Europese Richtlijnen van toepassing, zoals aangegeven in mijn antwoorden, 13 mei 1997 op de vragen van de leden Meijer en Reitsma <voetnoot nummer="1"/>. Uit een globale inventarisatie in verscheidene lidstaten over het toestaan van onderzoek naar het kloneren van landbouwhuisdieren, blijkt dat het Deense parlement zich heeft uitgesproken tegen het kloneren van volwassen dieren. Voor dit soort onderzoek zal derhalve geen vergunning verleend worden. In Italië is er een totaal verbod op alle experimenten omtrent het kloneren van dieren. In Frankrijk zijn experimenten met het kloneren van dieren alleen toegestaan in laboratoria onder staatstoezicht en na vergunningverlening op advies van een ethische commissie. </antwoord>
      <antwoord nummer="2" voetnoot="2">Ik was op de hoogte van het feit dat Pharming bezig was met kerntransplantatieonderzoek, omdat Pharming voor dit onderzoek, dat op 1 april 1997 reeds was gestart, eind mei 1997 een vergunning had aangevraagd in het kader van de Tijdelijke vrijstellingsregeling biotechnologie bij dieren (TVR). De TVR bood de mogelijkheid voor reeds lopend onderzoek alsnog een vergunningaanvraag in te dienen. Hangende de aanvraagprocedure was het toegestaan het betreffende onderzoek voort te zetten. Rekening houdend met de vereiste zorgvuldigheid van besluitvorming heb ik zo spoedig mogelijk na ontvangst van het advies van de Commissie Biotechnologie bij Dieren op 9 februari 1998 op de betreffende vergunningaanvraag van Pharming beslist. Het betreffende advies is u bij mijn brief van 4 maart jl., in antwoord op de kamervragen van de leden M.B. Vos en Stellingwerf, toegezonden <voetnoot nummer="2"/>. </antwoord>
      <antwoord nummer="3">Voor biotechnologische handelingen die werden verricht in het kader van een onderzoek dat op 1 april 1997 reeds was gestart en waarvoor binnen acht weken na 1 april 1997 bij mij een vergunning was aangevraagd, werd op basis van de TVR automatisch een vrijstelling verleend totdat op de aanvraag zou zijn beslist. Pharming heeft in het kader van de TVR één aanvraag betreffende het kloneren van dieren ingediend en heeft op basis van de TVR de betreffende kloneringshandelingen voort mogen zetten. Aan deze tijdelijke vrijstelling is derhalve geen advies vooraf gegaan. </antwoord>
      <antwoord nummer="4">De vergunningplicht op basis van de Gezondheids- en welzijnswet voor dieren is op 1 april 1997 in werking getreden. Derhalve was voor 1 april 1997 geen ontheffing of vrijstelling benodigd voor het verrichten van dergelijk onderzoek. Na inwerkingtreding van het Besluit biotechnologie bij dieren kon op basis van de TVR een tijdelijke vrijstelling verkregen worden. Alleen Pharming heeft in het kader van de TVR een aanvraag voor het kloneren van dieren door middel van kerntransplantatie ingediend. Er is derhalve geen sprake geweest van andere tijdelijke vrijstellingen voor dergelijk onderzoek. </antwoord>
      <antwoord nummer="5" voetnoot="3 4">Voorzover bij kerntransplantatie onderzoek gebruik wordt gemaakt van genetische modificatie of genetisch gemodificeerde organismen als uitgangsorganisme, is in de Europese Unie op het verrichten van biotechnologische handelingen bij dieren regelgeving inzake de veiligheid van mens en milieu <voetnoot nummer="3"/>van toepassing. Daarnaast zijn er in Europa afspraken omtrent de bescherming van proefdieren <voetnoot nummer="4"/>. </antwoord>
      <antwoord nummer="6" voetnoot="5">Zoals ik bij mijn brieven van 2 september 1997 en 12 november 1997 aan uw Kamer heb toegezegd <voetnoot nummer="5"/>heb ik er bij de Europese Commissie op aangedrongen op Europees niveau een discussie te voeren over de instelling van een vergunningplicht voor het genetisch modificeren van dieren of het kloneren van dieren door middel van kerntransplantatie. Op 2 september 1997 heb ik Commissaris F. Fischler daartoe een brief gezonden. De toelating van producten afkomstig van dieren gekloneerd door middel van kerntransplantatie is in Europees verband reeds geharmoniseerd. Voorzover het producten betreft waaruit een nieuw organisme zou kunnen ontstaan, zoals eicellen, sperma of embryo’s, dient voor het op de markt brengen van deze producten een markttoelating op basis van de richtlijn 90/220/EEG (PbEG L 117) verkregen te zijn. Indien producten afkomstig van gekloneerde dieren als voedingsmiddel of als voedselingrediënt op de markt gebracht zouden worden, is de Novel Food Verordening (Verordening 258/97/EG) daar op van toepassing. </antwoord>
      <antwoord nummer="7" voetnoot="6">Onder weglating van de door Pharming vertrouwelijk verstrekte bedrijfs- en fabricage gegevens, heb ik de desbetreffende aanvraag van Pharming, het advies van de Commissie biotechnologie bij dieren en het besluit dat ik ten aanzien van het onderzoek op 25 februari 1998 heb genomen, op 4 maart jl. – in antwoord op de vragen van de leden M.B. Vos en Stellingwerf – aan u toegezonden <voetnoot nummer="6"/>. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1190" documentjaargang="1996-1997">Aanhangsel Handelingen, nr. 1190, vergaderjaar 1996–1997.</noot>
         <noot nummer="2" documenttype="Kamervragen">Aanhangsel Handelingen, 814, vergaderjaar 1997–1998.</noot>
         <noot nummer="3">Richtlijnen 90/219/EEG, en 90/220/EEG, PbEG L 117, inzake het ingeperkte gebruik van genetisch gemodificeerde organismen resp. inzake de introductie in het milieu van genetisch gemodificeerde organismen</noot>
         <noot nummer="4">Richtlijn 86/609/EEG, PbEG L 358: regelgeving inzake de onderlinge aanpassing van de wettelijke en bestuursrechtelijke bepalingen van de Lid-Staten betreffende de bescherming van dieren die voor experimentele en andere wetenschappelijke doeleinden worden gebruikt</noot>
         <noot nummer="5" documenttype="Kamervragen" documentnummer="265" documentjaargang="1997-1998">Aanhangsel Handelingen, nr. 265, vergaderjaar 1997–1998.</noot>
         <noot nummer="6" documenttype="Kamervragen" documentnummer="814" documentjaargang="1997-1998">Aanhangsel Handelingen, nr. 814, vergaderjaar 1997–1998.</noot>
      </noten>
   </antwoorden>
</kvr>
