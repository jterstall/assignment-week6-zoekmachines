<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gerven en Kant (SP) aan de minister van Volksgezondheid, Welzijn en Sport over werkomstandigheden in de zorg. (Ingezonden 9 augustus 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29578
</item>
         <item attribuut="Inhoud">Vragen naar aanleiding van rapporten van de Arbeidsinspectie inzake de werkomstandigheden in ziekenhuizen, verpleeg- en verzorgingshuizen: slechts 19% van de instellingen zou 'redelijk goed' zijn. De rapporten noemen onder meer operatieruimtes onvoldoende beschermd. Zijn de door de Arbeidsinspectie aangekondigde maatregelen afdoende? Indieners noemen ook de fusies van instellingen, bezuinigingen op en afslanking van personeel alsmede toegenomen werkdruk als negatieve factoren.</item>
         <item attribuut="Rubriek">Arbeid (Arbeidsomstandigheden) Gezondheidszorg (Algemeen)</item>
         <item attribuut="Trefwoorden">Arbeidsomstandigheden Gezondheidszorg Verpleeghuizen Verzorgingshuizen Ziekenhuizen</item>
         <item attribuut="Vindplaats">Kamervragen met antwoord 2007-2008, nr. 149, Tweede Kamer</item>
         <item attribuut="Vraagnr_bij_indiening">2060722790</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Van Gerven</persoon>
            <persoon partij="SP">Kant</persoon>
         </item>
         <item attribuut="Datum_reaktie">2007-10-03</item>
         <item attribuut="Datum_indiening">2007-08-09</item>
         <item attribuut="Document-id">KVR29578</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="319" allpagenumbers="319 320" vetnummer="2060722790" code="0708tkkvr149" lopendefooter="Tweede Kamer, vergaderjaar 2007–2008, Aanhangsel" filenaam="KVR29578" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="149" onderwerp="" indiendatum="2007-08-9">
         <vrager partij="SP" oorsprong="parlement">Van Gerven</vrager>
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="3 oktober 2007), zie ook Aanhangsel Handelingen nr. 2570, vergaderjaar 2006–2007">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder>de minister van Sociale Zaken en Werkgelegenheid en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Wat is uw reactie op rapporten van de Arbeidinspectie inzake de werkomstandigheden in ziekenhuizen, verpleeg- en verzorgingshuizen? <voetnoot nummer="1"/>
      </vraag>
      <vraag nummer="2">Is het percentage van 19% van de ziekenhuizen dat de Arbowetgeving «redelijk goed» naleeft niet veel te laag? Zo neen, waarom niet? </vraag>
      <vraag nummer="3">Is het waar dat het percentage nek- en rugklachten bij operatieassistentes hetzelfde is als bij betonvlechters? Welke rol speelt de toegenomen omzet in ziekenhuizen hierbij? Hoe kunt u dit klachtenpercentage terugbrengen? </vraag>
      <vraag nummer="4">Acht u het feit dat bij ruim de helft van de onderzochte operatieruimtes en chirurgieafdelingen de ventilatie gebrekkig is, en maskers en afzuigapparatuur niet worden gebruikt zodat werkers onvoldoende beschermd zijn tegen narcosegassen, een onaanvaardbaar hoog percentage? Wat gaat u hieraan doen? </vraag>
      <vraag nummer="5">Wat gaat u doen met de constatering dat veel schoonmaakmedewerkers niet weten hoe om te gaan met materiaal en of wasgoed dat met een kankerremmend medicijn (cytostaticum) is besmet? </vraag>
      <vraag nummer="6">Deelt u de mening dat fusies tussen instellingen niet mogen leiden tot een verminderde aandacht voor het naleven van de Arbowetgeving in de verpleging en verzorging? Hoe gaat u bevorderen dat fusies niet ten koste gaan van de veiligheid en arbeidsomstandigheden van werknemers van instellingen? </vraag>
      <vraag nummer="7">Wat vindt u van het gegeven dat in 40% van de verpleeg- en verzorgingshuizen veilige naaldsystemen ontbreken en in veel gevallen naaldcontainers ontbreken? </vraag>
      <vraag nummer="8">Hoe beoordeelt u het feit dat bij ruim 1/3 van de stagiaires in de verpleging en verzorging geen structurele afspraken worden gemaakt met betrekking tot vaccinaties tegen ziektes als Hepatitis B? </vraag>
      <vraag nummer="9">Wat is uw reactie op de door de Arbeidsinspectie aangekondigde maatregelen? Acht u dit voldoende? Zijn er meer mogelijkheden om een betere naleving van de Arbowetgeving te bewerkstelligen inzake alle boven vermelde punten? Zo ja, welke zijn deze? </vraag>
      <vraag nummer="10">Verdient het aanbeveling dat de Arbeidsinspectie ook onaangekondigde bezoeken aflegt, zeker bij instellingen die de Arbowetgeving onvoldoende naleven? Zo neen, waarom niet? </vraag>
      <vraag nummer="11" voetnoot="2">Is er een verband tussen de groeiende werkdruk en taakverzwaringen door bezuinigingen en afslankingen van het personeel in ziekenhuizen en de onvoldoende naleving van de Arbowetgeving? Zijn daar onderzoeksgegevens over bekend? Zo ja, wat zijn daarvan de conclusies? <voetnoot nummer="2"/>
      </vraag>
      <vraag nummer="12">Nemen met het groeien van de werkdruk waardoor steeds minder personeel zorg aan steeds meer patiënten moet verlenen, de risico’s op het maken van fouten door het personeel en op een daling van de kwaliteit van de zorg toe? Zo neen, waarom niet? </vraag>
      <noten afkomstig="vraag">
         <noot nummer="1">Projectverslag inspectieproject academische en algemene ziekenhuizen (A771) en verpleging en verzorging (A795), Arbeidsinspectie Arnhem</noot>
         <noot nummer="2" datum="2007-08-4" bron="De Limburger">De Limburger, 4 augustus 2007</noot>
      </noten>
   </vragen>
   <antwoorden aantal="11">
      <antwoord nummer="1">De rapporten laten zien dat arbeidsomstandigheden voortdurende aandacht nodig hebben, maar ook dat de zorgsector vorderingen maakt om de naleving te vergroten. </antwoord>
      <antwoord nummer="2">De Arbeidsinspectie heeft op grond van de afgelopen inspectieprojecten geconstateerd dat er sprake is van een voortschrijdende verhoging van de naleving van wettelijke bepalingen, zoals bij de toepassing van (til-)hulpmiddelen. Gerelateerd aan het aantal en aan de aard van de overtredingen kan gesteld worden dat ongeveer een kwart (26%) van de ziekenhuizen nog duidelijk te kort schiet in de naleving. De Arbeidsinspectie zal in de komende periode aan deze achterblijvers extra aandacht besteden. </antwoord>
      <antwoord nummer="3">Uit onderzoek dat op initiatief van sociale partners in 2004 is uitgevoerd in het kader van het Arbo-convenant Ziekenhuizen is gebleken dat het percentage rug- en nekklachten bij operatieassistenten vergelijkbaar is met bijvoorbeeld de klachtenpercetages van betonvlechters. Een causale relatie met de toegenomen omzet in ziekenhuizen is niet hard aangetoond. Er wordt inmiddels veel aandacht besteed aan de vermindering van de belasting van operatieassistentes, in samenwerking met de beroepsgroep van medisch specialisten. </antwoord>
      <antwoord nummer="4">Ik ben evenals mijn ambtgenoot van SZW van mening dat dit percentage nog te hoog is. De Inspectie voor de Gezondheidszorg zal aan dit onderwerp de nodige aandacht geven in het inspectiejaar 2008. </antwoord>
      <antwoord nummer="5">De betreffende informatie is in de ziekenhuizen aanwezig, maar moet nog beter gecommuniceerd worden tot op de werkvloer. De brancheorganisaties NVZ en de NFU zullen hiertoe door de Arbeidsinspectie en de Inspectie voor de Gezondheidszorg worden benaderd. </antwoord>
      <antwoord nummer="6">Fusies mogen niet relevant zijn voor aandacht voor naleving van Arbowetgeving of andere wettelijke eisen. Het is de verantwoordelijkheid van de fuserende organisaties om dat te bewaken. De Inspectie voor de Gezondheidszorg inspecteert de kwaliteit van zorg en de Arbeidsinspectie inspecteert op de naleving van de Arbowetgeving. </antwoord>
      <antwoord nummer="7">In de verpleeg- en verzorgingshuizen loopt men nog steeds achter met het gebruiken van veilige naaldsystemen en de inzet van voldoende naaldcontainers. Dat is verontrustend. De Arbeidsinspectie maar ook de Inspectie voor de Gezondheidszorg zullen naar aanleiding van dit project hier nadrukkelijk aandacht aan schenken, onder meer in gesprekken met de brancheorganisatie ActiZ en de vakorganisaties. </antwoord>
      <antwoord nummer="8">Het is de verantwoordelijkheid van de werkgever dat het personeel (dus ook stagiairs) is gevaccineerd tegen ziekten als Hepatitis B. In sommige regio’s pogen werkgevers hierover afspraken te maken met ROC’s. Ook deze problematiek zal door de IGZ en de AI in de gesprekken met sociale partners indringend aan de orde worden gesteld (zie ook vraag 7). </antwoord>
      <antwoord nummer="9">Het oordeel van de Arbeidsinspectie is hierbij naar mijn mening uitgangspunt. De conclusie van de Arbeidsinspectie is immers ook dat de werkomstandigheden in de zorginstellingen zijn verbeterd. Het is ook primair aan werkgevers in de zorg om in overleg met werknemers deze zaken adequaat aan te pakken. Zij zijn daarvoor zelf het best geëquipeerd en ervaren zelf direct daarvan de voordelen. Ik vertrouw er daarom met de Arbeidsinspectie op dat zorginstellingen de genoemde aanbevelingen opvolgen zodat de werkomstandigheden in de zorg verder zullen verbeteren. Mocht desondanks blijken dat de aandacht van de branche-organisaties en de betrokken instellingen voor het arbobeleid verslapt dan zal overwogen worden opnieuw inspecties uit te voeren. Daarnaast zijn in de afgelopen jaren in arboconvenanten met zorgsectoren, waaronder de (academische) ziekenhuizen, verschillende arbo-instrumenten ontwikkeld en arbomaatregelen uitgevoerd op het terrein van arbeidsrisico’s zoals fysieke belasting en agressie en geweld. </antwoord>
      <antwoord nummer="10">Uitgangspunt van het handhavingsbeleid van de Arbeidsinspecties is dat inspecties onaangekondigd worden uigevoerd. In grote complexe zorginstellingen is deze aanpak echter niet zinvol en effectief. De inspecteur moet in het kader van het onderzoek gesprekken voeren met diverse actoren (managers, arbocoordinator, afdelingshoofden, medewerkers, OR-leden e.d.). Leden van de medezeggenschap moeten ook in de gelegenheid gesteld worden om de inspecteur bij de inspectie te vergezellen. Dit staat op gespannen voet met het principe van onaangekondigd bezoek en zou ook tot een te grote verstoring van de werkorganisatie binnen de zorginstelling leiden. De inspecteur bepaalt overigens zelf welke werksituaties en afdelingen hij of zij binnen de instelling zal inspecteren. De ervaring leert dat hij op basis van dit uitgebreide onderzoek in staat is om zich een reëel beeld te vormen van de wijze waarop het arbeidsomstandighedenbeleid heeft vorm gekregen. </antwoord>
      <antwoord nummer="11 en 12">In de onderzoeken van de Arbeidsinspectie is uitsluitend ingegaan op de arborisico’s in de zorgsector en niet op een mogelijke relatie tussen slechte arbonaleving enerzijds en het maken van meer fouten en minder kwaliteit in de zorgverlening anderzijds. Uit onderzoeken (ook internationaal) is mij hierover ook niets bekend. Vooral bepalend voor een goede kwaliteitszorg is de organisatie van het werk op de weerkvloer. De verantwoordelijkheid hiervoor ligt primair bij de individuele zorginstellingen. </antwoord>
      <noten afkomstig="antwoord"/>
   </antwoorden>
</kvr>
