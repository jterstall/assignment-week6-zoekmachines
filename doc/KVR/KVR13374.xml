<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de staatssecretaris van Volkshuisvesting, Ruimtelijke Ordening en Milieubeheer over de huurcommissies. (Ingezonden 12 maart 2001); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13374
</item>
         <item attribuut="Inhoud">Aanvullende vragen over de conclusies en aanbevelingen van het jaarverslag van de huurcommissies in de provincie Friesland over het jaar 2000 (aanvulling op eerder vragen van zelfde Kamerlid, Aanhangsel Handelingen nr. 968, Vergaderjaar 1998-1999).</item>
         <item attribuut="Rubriek">Volkshuisvesting (Huurrecht) Volkshuisvesting (Woninghuren)</item>
         <item attribuut="Trefwoorden">Huurrecht Woninghuren</item>
         <item attribuut="Vindplaats">Kamervragen met antwoord 2000-2001, nr. 919, Tweede Kamer</item>
         <item attribuut="Vraagnr_bij_indiening">2000107780</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2001-03-26</item>
         <item attribuut="Datum_indiening">2001-03-12</item>
         <item attribuut="Document-id">KVR13374</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1909" allpagenumbers="1909 1910 1911" vetnummer="2000107780" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13374" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="919" onderwerp="" indiendatum="2001-03-12">
         <vrager partij="SP" oorsprong="parlement">Poppe</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-03-26">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennisgenomen van het jaarverslag van de huurcommissies in de provincie Friesland over het jaar 2000 en herinnert u zich mijn eerdere vragen over dit onderwerp? <voetnoot nummer="1"/>
      </vraag>
      <vraag nummer="2">Kunt u een reactie geven op de belangrijkste conclusies en aanbevelingen van het Friese jaarverslag: – de wijziging van de Huurprijzenwet woonruimte heeft de positie van de huurders materieel eerder verzwakt dan versterkt; – huurders durven niet snel verhuurders schriftelijk in gebreke te stellen, zij zouden bij ernstige onderhoudsgebreken zich rechtstreeks tot de huurcommissie moeten kunnen wenden; – door de reorganisatie en de onrust die hiervan het gevolg was is een leegloop opgetreden van medewerkers, waardoor de huurcommissies met name in de tweede helft van het jaar, haar werkzaamheden niet meer hebben kunnen uitoefenen op de wijze die zij zelf noodzakelijk achten en dat met name de termijnen van afhandeling onaanvaardbaar lang zijn geworden; – de centralisatie van het secretariaat op één plaats (Den Haag) zal leiden tot bureaucratisering; – de centralisatie van benoemingen van de leden van de commissies bij het ministerie van VROM heeft ertoe geleid dat in drie van de vier Friese ressorten de huurcommissie alleen nog maar uit een voorzitter bestaat, omdat het ministerie maar niet tot benoemingen weet te komen? </vraag>
      <vraag nummer="3" voetnoot="2">Hoe verhouden deze noodkreten zich tot uw eerdere geruststellende antwoord op mijn schriftelijke vraag (nr. 99) bij de begroting VROM 2001? <voetnoot nummer="2"/>
      </vraag>
      <vraag nummer="4">Heeft u het voornemen om – in lijn met de suggestie van de Friese huurcommissies – de Huursubsidiewet en/of daarvan afgeleide regelingen aan te vullen, zodat de rechtszekerheid van huurders van woonzorgvoorzieningen verbeterd wordt? </vraag>
      <vraag nummer="5">Hoeveel medewerkers (absoluut en procentueel) van de huurcommissies zijn in het jaar 2001 opgestapt en hoeveel openstaande vacatures waren er per 1 januari 2001? </vraag>
      <vraag nummer="6">Hoe groot was het aantal vacatures bij (benoemde leden van) huurcommissies per 1 januari 2000 respectievelijk 1 januari 2001? </vraag>
      <vraag nummer="7" voetnoot="3">Zijn de voorzitters van de huurcommissies door u in de gelegenheid gesteld om hun ideeën over hun takenpakket naar voren te brengen tijdens de totstandkoming van de Nota Wonen, zoals u eerder heeft toegezegd? <voetnoot nummer="3"/>Zo ja: welke suggesties zijn gedaan? </vraag>
      <vraag nummer="8" voetnoot="4">Wanneer is er voor het laatst overleg gevoerd met de voorzitters van de huurcommissies over het landelijk geconsolideerd jaarverslag van de huurcommissies? <voetnoot nummer="4"/>
      </vraag>
      <vraag nummer="9">Bent u bereid de Kamer inzage te geven in de geconsolideerde jaarverslagen? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="968" documentjaargang="1998-1999">Aanhangsel Handelingen, nr. 968, vergaderjaar 1998–1999.</noot>
         <noot nummer="2" documenttype="Kamerstuk" kamerstuk-id="27 400 XI" documentnummer="5" documentpagina="32">Kamerstuk 27 400 XI, nr. 5, blz. 32</noot>
         <noot nummer="3" documenttype="Kamervragen" documentnummer="968" documentjaargang="1998-1999">Aanhangsel Handelingen, nr. 968, vergaderjaar 1998–1999, zie antwoord op vraag 2.</noot>
         <noot nummer="4" documenttype="Kamervragen" documentnummer="968" documentjaargang="1998-1999">Aanhangsel Handelingen, nr. 968, vergaderjaar 1998–1999, zie antwoord op vraag 3.</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">De conclusie in het Friese jaarverslag dat de wijziging van de Huurprijzenwet woonruimte van 30 november 1999 de positie van huurders materieel eerder verzwakt dan versterkt wordt door mij nadrukkelijk niet gedeeld. Met de wijziging is onder meer geregeld dat de huurder gedurende het gehele jaar zijn bezwaren tegen gebrekkig onderhoud aan de orde kan stellen. Voorheen was dat alleen mogelijk in het kader van een bezwaar tegen de jaarlijkse huurverhoging. Ook zijn met bedoelde wijziging de sancties verscherpt. Ook organisaties van huurders hebben destijds aangegeven deze wetswijziging te zien als een versterking van de positie van de huurder. – De suggestie in het jaarverslag om huurders de mogelijkheid te bieden bezwaren direct bij de huurcommissie naar voren te brengen zonder dat de verhuurder in gebreke is gesteld wordt door mij niet gedeeld. Ik vind het noodzakelijk dat de verhuurder op de hoogte wordt gesteld van eventuele gebreken en de gelegenheid heeft gebreken te herstellen. Dit biedt de mogelijkheid geschillen op te lossen zonder «juridische procedures». Een dergelijke ingebrekestelling is overigens volstrekt gebruikelijk in het overeenkomstenrecht. Een vergelijkbare procedure geldt nu overigens ook voor bezwaren tegen de huurverhoging. Ook deze bewaren moet de huurder eerst kenbaar maken aan de verhuurder. Ik vermag niet direct in te zien hoe de relatie tussen huurders en verhuurders minder zou worden belast als zij, zonder elkaar een redelijke kans op herstel van een gebrek te bieden, direct naar de huurcommissie stappen. Het omgekeerde is naar mijn mening eerder het geval. – Een reorganisatie als die waarin het Secretariaat van de huurcommissie momenteel verkeert, leidt bijna onvermijdelijk tot een aantal problemen in de dienstverlening. De uitstroom van ervaren personeel van het Secretariaat heeft geleid tot een verlies van capaciteit, kennis en vaardigheden. Eveneens is als gevolg hiervan een zekere onrust merkbaar geworden. Problemen zijn echter beperkt gebleven omdat naast de uitstroom van medewerkers tegelijkertijd een forse afname van de werklast heeft plaatsgevonden. – De huidige reorganisatie van de Secretariaten van de huurcommissies heeft onder meer als doel de bereikbaarheid van de huurcommissies te verbeteren, de termijn van de afhandeling van geschillen te bekorten, de transparantie van de processen naar de klant toe te vergroten, de voorlichting te professionaliseren en de normerende werking van het instituut binnen de sector te vergroten. Hiertoe worden werkprocessen vereenvoudigd en geautomatiseerd. Daarnaast wordt een call-centre ingericht dat ook buiten kantooruren bereikbaar is, wordt de informatievoorziening richting de sector verder gestroomlijnd en heb ik besloten klantcontactpunten in de regio te positioneren. Mijns inziens leidt dit alles juist tot een meer professionele organisatie die haar klanten goed bedient en bovendien een hoger maatschappelijk rendement realiseert. – Vanaf 1 januari 2000 is het benoemen van huurcommissieleden een verantwoordelijkheid van de minister van VROM en niet meer van Gedeputeerde Staten. De overdracht van informatie van de provincies naar het departement is niet optimaal verlopen waardoor het enige tijd heeft gekost om het ledenbestand up-to-date te krijgen. Daarnaast heb ik besloten het benoemingenbeleid aan te passen in die zin dat het bestand van huurcommissieleden aanzienlijk wordt gereduceerd van circa 380 naar 250 leden. Dit heeft namelijk tot gevolg dat commissieleden meer zittingen bijwonen hetgeen de kennis en kunde van deze groep bevordert. Gedurende deze periode van herziening van het beleid zijn benoemingen tijdelijk bevroren. Dit heeft in bepaalde gevallen geleid tot vacatures die niet direct vervuld werden, zoals in de door u genoemde Friese ressorten. Gezien de zeer geringe werklast in deze ressorten en de mogelijkheid om leden van de ene ressort tijdelijk in een ander ressort in te zetten, heb ik deze tijdelijke situatie geaccepteerd. Inmiddels is de nieuwe beleidslijn geëffectueerd en zijn diverse commissieleden (her)benoemd. </antwoord>
      <antwoord nummer="3">Uit de beantwoording van de eerdere vragen mag blijken dat de problemen beperkt en beheersbaar zijn. Bovendien zijn maatregelen genomen om deze problemen op te lossen. </antwoord>
      <antwoord nummer="4">Nee. Er is geen sprake van rechtsonzekerheid voor huurders van woonzorgvoorzieningen. Zo lang er sprake is van een afzonderlijke huurovereenkomst voor het gebruik van de woning kan de huurder een beroep doen op de Huursubsidiewet. Ingeval de huurder een onzelfstandige woonruimte bewoont in een begeleid wonen project dat daartoe is aangewezen, kan eveneens een beroep op huursubsidie worden gedaan. Indien een bewoner in een AWBZ-gefinancierde woonzorgvoorziening verblijft waar geen scheiding van wonen en zorg bestaat en daardoor ook geen huur wordt betaald, is de Huursubsidiewet niet van toepassing. </antwoord>
      <antwoord nummer="5">Het Secretariaat van de huurcommissies verkeert momenteel in een overgangssituatie. In mijn antwoord op uw vraag wil ik ter verduidelijking daarom een tweedeling aanbrengen in de situatie voor en na de reorganisatie van het Secretariaat van de huurcommissies. Deze reorganisatie wordt medio 2001 formeel voltooid. Tot dat moment mag het secretariaat maximaal 252 medewerkers in volledige dienst hebben. Absoluut kan het om meer medewerkers gaan die parttime werkzaam zijn. Op 1 januari 2001 functioneerde het secretariaat met een bezetting van 169 medewerkers in vaste dienst. De 83 vacatures waren deels ingevuld door 45 tijdelijke en uitzendkrachten. Uiteindelijk resulteerden daarmee per 1 januari jl. 38 vacatures binnen de oude situatie. Gezien de afgenomen werklast en de naderende reorganisatie zijn deze vacatures niet opengesteld. De nieuwe organisatie die medio 2001 van start gaat heeft een formatie van 127 medewerkers. Op enkele functies na zijn deze functies vervuld. </antwoord>
      <antwoord nummer="6">Het aantal vacatures van (benoemde) leden van de huurcommissies was per 1 januari 2000 circa 20, en per 1 januari 2001 circa 50. Zoals hiervoor aangegeven zal een aantal van deze 50 vacatures niet worden vervuld. </antwoord>
      <antwoord nummer="7">In mijn contacten met de voorzitters van de huurcommissies heb ik in woord en geschrift kennisgenomen van hun ideeën over het takenpakket. Deze ideeën zijn meegenomen in de overwegingen bij de totstandkoming van de Nota Mensen, Wensen, Wonen. Mede door hun toedoen wordt medio 2001 gestart met een pilot mediation. </antwoord>
      <antwoord nummer="8">De afgelopen jaren is steeds overleg geweest met de voorzitters aan de hand van de geconsolideerde jaarverslagen. Het laatst heeft dit overleg plaatsgevonden over het productiejaar 1999. Het eerstvolgende overleg vindt plaats op 28 maart 2001. </antwoord>
      <antwoord nummer="9">Ja. Ik ben bereid de geconsolideerde jaarverslagen aan de Tweede Kamer aan te bieden. Ik heb de Kamer op 19 oktober jl. bij de behandeling van de begroting 2001 toegezegd dat verantwoording over de prestaties van de huurcommissies zal worden afgelegd aan de hand van de jaarverslagen. Thans worden nadere administratieve procedures en kengetallen ontwikkeld die in de bedrijfsprocessen van de huurcommissies worden opgenomen. </antwoord>
      <noten afkomstig="antwoord"/>
   </antwoorden>
</kvr>
