<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over de zaak Lancée. (Ingezonden 2 maart 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8940
</item>
         <item attribuut="Inhoud">Vragen over het krante-artikel 'Justitietop beschadigde minister' over het niet doorgeven van informatie over onjuiste concept-beantwoording van kamervragen vanuit ministerie aan de minister, alsmede over het uitblijven van het uitkeren van schadevergoeding aan politieman Lancée.</item>
         <item attribuut="Rubriek">Criminaliteit en openbare orde (Politie) Staats- en bestuursrecht (Ministeries)</item>
         <item attribuut="Trefwoorden">Justitie (ministerie) Politie Schadevergoeding</item>
         <item attribuut="Vindplaats">Kamervragen met antwoord 1998-1999, nr. 989, Tweede Kamer</item>
         <item attribuut="Vraagnr_bij_indiening">2989908620</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">1999-03-18</item>
         <item attribuut="Datum_indiening">1999-03-02</item>
         <item attribuut="Document-id">KVR8940</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2025" allpagenumbers="2025 2026" vetnummer="2989908620" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8940" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="989" onderwerp="" indiendatum="1999-03-2">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="1999-03-18">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kent u het artikel «Justitietop beschadigde minister»? Wat is uw reactie daarop? <voetnoot nummer="1"/>
      </vraag>
      <vraag nummer="2">Bent u bereid door een onafhankelijke derde te laten onderzoeken of het waar is dat secretaris-generaal Borghouts informatie kreeg vanuit het ministerie van Justitie zelf dat de concept-beantwoording van kamervragen over de zaak Lancée op onderdelen onjuist was, maar dat de secretaris-generaal dat niet aan de toenmalige minister van Justitie heeft gemeld als gevolg waarvan de minister door verkeerde informatie in politieke problemen is gekomen? Zo neen, waarom niet? </vraag>
      <vraag nummer="3">Waarom is er nog steeds geen redelijke schadevergoeding aan de heer Lancée uitgekeerd? Bent u het ermee eens dat het tijd wordt dat er een streep onder de zaak wordt gezet in het belang van alle betrokkenen? </vraag>
      <noten afkomstig="vraag">
         <noot nummer="1" datum="1999-02-25" bron="Drentse Courant">Drentse Courant, 25 februari 1999</noot>
      </noten>
   </vragen>
   <antwoorden aantal="3">
      <antwoord nummer="1">Het artikel is mij bekend. In het artikel wordt gesteld dat de secretaris-generaal van mijn ministerie mijn ambtsvoorgangster in 1997 belangrijke informatie in de zaak-Lancée zou hebben onthouden. Al in een vroeg stadium, waarin het departement bij deze zaak betrokken werd, was het duidelijk dat een bijzondere zorgvuldigheid vereist was bij de beoordeling van de zaak zelf maar ook van de verschillende berichten die daarover aan het departement werden voorgelegd. Blijkens het departementale Lancée-dossier was zowel de politieke als de ambtelijke leiding van het ministerie zich daarvan terdege bewust. Destijds heeft het departement een zeer kritische houding ten aanzien van alle binnenkomende (ambts-)berichten en overige signalen over de zaak Lancée aangenomen. Hoewel ik niet heb kunnen vaststellen of informatie met betrekking tot het telefoongesprek dat de heer Lancée met de Secretaris-generaal van mijn ministerie heeft gevoerd mijn ambtsvoorgangster bereikt heeft, heb ik geen reden om aan te nemen, gelet op de hierboven genoemde kritische houding van het departement, dat belangwekkende informatie is achtergehouden. Helaas is naderhand gebleken dat aan de beantwoording van 24 maart 1997 gebreken kleefden. Op grond van naderhand binnengekomen informatie zijn de tekortkomingen bij verschillende gelegenheden hersteld. </antwoord>
      <antwoord nummer="2">Neen, daartoe ben ik niet bereid. Voor een nadere motivering verwijs ik u naar mijn antwoord op vraag 1. </antwoord>
      <antwoord nummer="3">Met de vragensteller ben ik het eens dat het in het belang van alle betrokkenen is, dat een streep wordt gezet onder de zaak. De Landsadvocaat heeft begin juni 1998 namens de toenmalige minister van Justitie en het Regiokorps Friesland aan de raadsman van de heer Lancée een financieel aanbod gedaan, onder andere terzake van schadevergoeding. De toenmalige minister heeft hiervan mededeling gedaan tijdens het algemeen overleg op 9 juni 1998. Daarbij heeft zij tevens medegedeeld te willen weten wat het onderzoek naar aanleiding van de aangiften van het gezin Lancée, onder meer terzake van valsheid in geschrifte, zou opleveren. De raadsman van de heer Lancée heeft hierop aangegeven met een reactie op het gedane aanbod te willen wachten tot na de afronding van de lopende onderzoeken. De raadsman heeft ook in een later stadium nog laten weten te willen blijven wachten op de afloop van de onderzoeken, omdat zijn cliënt eraan hechtte om al de zaken ineens te kunnen afdoen en niet in een situatie te belanden dat hij civielrechtelijk zou hebben afgewikkeld en vervolgens nog in zaken betrokken zou zijn die niet afgewikkeld waren en mogelijk weer de nodige publicitaire reacties zouden losmaken. Het openbaar ministerie zal binnenkort op grond van het onderzoek naar aanleiding van de gedane aangiften beslissen omtrent eventuele vervolging. </antwoord>
      <noten afkomstig="antwoord"/>
   </antwoorden>
</kvr>
