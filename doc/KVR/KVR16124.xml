<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister en staatssecretaris van Binnenlandse Zaken en Koninkrijksrelaties over het stoppen van werven van politie-agenten in Amsterdam-Amstelland. (Ingezonden 23 juli 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16124
</item>
         <item attribuut="Inhoud">Vragen naar aanleiding van verkiezingsbeloftes van CDA, VVD en LPF tot aanstellen vele extra politie-agenten, hoewel in het regeerakkoord van die partijen geen concrete uitbreiding van het aantal agenten voorkomt. Verder worden vragen gesteld over de 'ontmoedigingsbrief' van het politiekorps Amsterdam-Amstelland aan sollicitanten, verwijzend naar de onduidelijkheid over meer agenten.</item>
         <item attribuut="Rubriek">Criminaliteit en openbare orde (Politie) Inkomen en rechtspositie (Werving en selectie) Staats- en bestuursrecht (Privacy) Staats- en bestuursrecht (Regering)</item>
         <item attribuut="Trefwoorden">Politie Politiek Regeringsbeleid Werving en selectie</item>
         <item attribuut="Vindplaats">Kamervragen met antwoord 2001-2002, nr. 1540, Tweede Kamer</item>
         <item attribuut="Vraagnr_bij_indiening">2010212990</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2002-08-22</item>
         <item attribuut="Datum_indiening">2002-07-23</item>
         <item attribuut="Document-id">KVR16124</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3269" allpagenumbers="3269 3270" vetnummer="2010212990" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16124" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1540" onderwerp="" indiendatum="2002-07-23">
         <vrager partij="D66" oorsprong="parlement">Dittrich</vrager>
         <vraagt-aan>de minister en staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2002-08-22">
         <antwoorder functie="staatssecretaris" ministerie="Binnenlandse Zaken en Koninkrijksrelaties">Hessing</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het waar dat de verkiezingsprogramma’s van CDA, LPF en VVD elk duizenden extra politie-agenten in het vooruitzicht stellen om de veiligheid in Nederland te vergroten? </vraag>
      <vraag nummer="2">Hoe verhoudt zich die verkiezingsbelofte met de passage in het regeerakkoord, waaruit blijkt dat de veiligheid in Nederland vergroot moet worden, maar waarin geen concrete uitbreiding van het aantal politie-agenten wordt genoemd? </vraag>
      <vraag nummer="3" voetnoot="1">Hoe reageert u op de bekendmaking van het politiekorps Amsterdam-Amstelland dat het vierhonderd sollicitanten voor politie-agent een brief heeft geschreven, waarin hen bericht wordt dat zij er rekening mee moeten houden dat ze niet zullen worden aangenomen, omdat het onduidelijk is of de regering extra agenten zal willen aantrekken? <voetnoot nummer="1"/>
      </vraag>
      <vraag nummer="4">Welke gevolgen zal het schrijven van deze brief hebben voor het animo van de sollicitanten om nog bij de politie te willen werken? Wordt de onzekerheid bij het politiekorps en bij de sollicitanten niet in de hand gewerkt door het breken van de verkiezingsbelofte over het aantrekken van extra politie-agenten? </vraag>
      <vraag nummer="5">Bent u bereid geld uit te trekken om ervoor te zorgen dat de vierhonderd sollicitanten kunnen worden aangenomen, indien zij door de sollicitatieprocedure komen? </vraag>
      <vraag nummer="6">Kunt u aangeven hoeveel financiële ruimte het kabinet zal scheppen om extra politie-agenten aan te trekken en met ingang van welke datum zij hun opleiding kunnen beginnen? </vraag>
      <vraag nummer="7">Mocht het kabinet geen financiële ruimte scheppen om extra politie-agenten aan te trekken, wat betekent dit dan voor de veiligheid in Nederland? </vraag>
      <noten afkomstig="vraag">
         <noot nummer="1" datum="2002-07-20" bron="Het Parool,">Het Parool,, 20 juli 2002</noot>
      </noten>
   </vragen>
   <antwoorden aantal="6">
      <antwoord nummer="1">In de verkiezingsprogramma’s van CDA en VVD zijn uitbreidingen van politiesterkte met enkele duizenden politieagenten opgenomen. </antwoord>
      <antwoord nummer="2 en 6">In het strategisch akkoord zijn extra middelen voor de sector veiligheid opgenomen. Op dit moment wordt gewerkt aan de uitwerking van het akkoord en de verdeling van deze extra middelen over de verschillende onderdelen van de keten, waaronder politie. Deze uitwerking zal aan uw Kamer worden voorgelegd. Voor het vergroten van de veiligheid is versterking in de gehele keten van belang. Dit vraagt om een zorgvuldige afweging. Meer politieagenten voor onder meer de opsporing, zonder versterking van de capaciteit voor vervolging en voldoende celcapaciteit leidt tenslotte niet tot betere resultaten op het terrein van de criminaliteitsbestrijding en rechtshandhaving. Waar het de uitbreiding van de politiesterkte betreft is voor 2003 al rekening gehouden met de ingezette groei van de politiesterkte met 1000 aspiranten. Hiervoor is 60 miljoen euro vrijgemaakt in 2003. Er is gestart met de instroom van deze aspiranten. In het verlengde van het strategisch akkoord zal ook door verbetering van doelmatigheid en doeltreffendheid in de keten meer bereikt moeten worden. </antwoord>
      <antwoord nummer="3">Gegeven de mogelijk gemaakte uitbreiding van de landelijke politiesterkte met 1000 aspiranten en de noodzakelijke vervanging van de uitstroom in de komende vier jaar (de opleiding van aspiranten is afhankelijk van het niveau uitgebreid naar anderhalf tot vier jaar), lijkt er geen reden om, vooruitlopend op de uitwerking van het strategisch akkoord, op dit moment pas op de plaats te maken en de lopende instroom die gebaseerd is op de hierboven genoemde groei en noodzakelijke vervanging te stoppen. Bij de overwegingen in Amsterdam-Amstelland heeft echter ook een verandering van de benodigde vervanging op basis van een gewijzigde inschatting van uitstroom en doorstroom naar andere korpsen meegespeeld. </antwoord>
      <antwoord nummer="4">De brief die door het politiekorps Amsterdam-Amstelland is verzonden aan vierhonderd sollicitanten zou een negatief effect kunnen hebben op het animo van deze sollicitanten. Dit betreuren wij. De werving van aspiranten is, zeker de afgelopen twee jaar, zeer voorspoedig verlopen. De bij het antwoord op vraag 2 genoemde mogelijkheid tot uitbreiding van de politiesterkte met 1000 aspiranten is bewust geboden om de goed lopende instroom van aspiranten niet te hoeven onderbreken in afwachting van de invulling en uitwerking van het regeerakkoord 2002–2006. Wij betreuren het dat de omvang van de werving in het politiekorps Amsterdam-Amstelland zodanig is dat desondanks een situatie is ontstaan die de korpsbeheerder ertoe heeft gebracht de bovengenoemde brieven naar sollicitanten te sturen. Dit neemt echter niet weg dat bewust ruimte is geboden voor het aantrekken van extra politieagenten en dat daarvoor ook in 2003 middelen beschikbaar zullen zijn. Wanneer politiekorpsen, bijvoorbeeld met het oog op een op termijn grote uitstroom, tijdelijk «boven de sterkte» werven, dan dienen de korpsen de financiële risico’s daarvan zorgvuldig af te wegen. De op dat moment geldende budgettaire kaders zijn daarbij leidend. Er bestaan vanzelfsprekend mogelijkheden voor de betreffende sollicitanten om bij de andere korpsen te solliciteren. </antwoord>
      <antwoord nummer="5">Wij zijn hiertoe niet bereid. Er zijn middelen beschikbaar voor een groei van de landelijke sterkte met 1000 aspiranten. Er is een regulier systeem van bekostiging (het bekostigingsstelsel politie, BSP) waarmee het beschikbare budget aan de hand van objectieve criteria over de regionale politiekorpsen wordt verdeeld. De basis voor deze verdeling zijn verschillende, objectief vast te stellen CBS-gegevens op het niveau van gemeenten, die samenhang vertonen met de benodigde politiezorg. Ook de uitbreiding van het budget voor 1000 extra aspiranten is via deze systematiek verdeeld. Het kan niet zo zijn dat de omvang van de werving in een politiekorps deze systematiek doorbreekt en de omvang van het politiebudget en de verdeling van dit budget over de korpsen bepaald. Wel zal ook het politiekorps Amsterdam-Amstelland invulling geven aan haar aandeel in de genoemde uitbreiding met 1000 aspiranten en zal het korps zorg dragen voor de noodzakelijke vervanging van de uitstroom. Wij hebben op dit moment geen signalen die ons reden geven om anders te veronderstellen. Verder kan voor het politiekorps Amsterdam-Amstelland extra budget vrijkomen vanuit de uitwerking van het strategisch akkoord en de verdeling van de extra middelen voor de sector veiligheid. </antwoord>
      <antwoord nummer="7">Het kabinet schept, vooruitlopend op de nadere uitwerking van het strategisch akkoord, wel degelijk financiële ruimte voor het aantrekken van extra politie-agenten. Op dit moment 1000 extra aspiranten waarvoor in 2003 budget beschikbaar gesteld zal worden. Over de uitwerking van het strategisch akkoord en de verdeling van extra middelen voor de sector veiligheid (tot 700 miljoen euro in 2006) wordt uw Kamer nader geïnformeerd. </antwoord>
      <noten afkomstig="antwoord"/>
   </antwoorden>
</kvr>
