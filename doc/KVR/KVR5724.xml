<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over modificatiekosten voor vliegtuigmotoren. (Ingezonden 11 september 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5724
</item>
         <item attribuut="Inhoud">Vragen betreffen het beschikbaar stellen van gelden uit het fonds ter bevordering van milieumaatregelen aan Nederlandse luchtvaartmaatschappijen (KLM, Martiniair, Air Holland en Transavia) voor aanpassingen aan vliegtuimotoren.</item>
         <item attribuut="Rubriek">Bedrijfsleven en industrie (Investeringen) Milieu (Geluidhinder)</item>
         <item attribuut="Trefwoorden">Geluidhinder Milieutechnologie Subsidies Vliegtuigindustrie</item>
         <item attribuut="Vindplaats">Kamervragen met antwoord 1997-1998, nr. 51, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1997-09-29</item>
         <item attribuut="Datum_indiening">1997-09-11</item>
         <item attribuut="Document-id">KVR5724</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="103" allpagenumbers="103 104" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5724" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="51" onderwerp="" indiendatum="1997-09-11">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="1997-09-29">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u de luchtvaartmaatschappijen KLM, Martinair, Air Holland en Transavia toegezegd dat de aanpassingen aan de motoren van hun Boeings 737 betaald kunnen worden uit het fonds ter bevordering van milieumaatregelen? <voetnoot nummer="1"/>
      </vraag>
      <vraag nummer="2">Om welk fonds gaat het en onder welke voorwaarden hebt u financiering uit dit fonds toegezegd? Komen de totale modificatiekosten voor financiering uit het fonds in aanmerking of een deel? </vraag>
      <vraag nummer="3">Hebt u ingestemd hebt met de eis van de luchtvaartmaatschappijen dat de middelen in dit fonds met voorrang zullen worden ingezet voor de modificatiekosten? Zo ja, op welke gronden hebt u deze voorrangsbehandeling toegezegd? Komen ook andere dan genoemde maatschappijen voor een vergelijkbare bijdrage in aanmerking indien zij geluidbeperkende modificaties aan hun toestellen willen uitvoeren? </vraag>
      <vraag nummer="4">Waarom bent u van mening dat deze modificatiekosten niet door de luchtvaartmaatschappijen zelf betaald dienen te worden? Waarom wordt in dezen afgeweken van het principe «de vervuiler betaalt»? </vraag>
      <vraag nummer="5">Ten koste van welke andere projecten gaat deze «voorrangsfinanciering»? </vraag>
      <vraag nummer="6">Is het waar dat als gevolg van de modificaties aan de Boeings 737 van genoemde maatschappijen grofweg een derde van de starts en landingen niet langer meetelt in de geluidsberekeningen op een afstand van meer dan 13 kilometer van Schiphol als gevolg van de «afkap» bij 65 db (A)? </vraag>
      <vraag nummer="7">Is de consequentie hiervan dat de huidige geluidcontourberekening en geluidgrenzen feitelijk geen enkele begrenzing van het aantal vluchten meer betekent voor sommige woongebieden zoals bijvoorbeeld De Bijlmer? Zo ja, is dit gegeven voor u aanleiding om de huidige berekeningssytematiek met afkap bij 65 db (A) te heroverwegen? Zo neen, waarom niet? </vraag>
      <noten afkomstig="vraag">
         <noot nummer="1" datum="1997-09-6" bron="Trouw">Trouw, 6 september 1997</noot>
      </noten>
   </vragen>
   <antwoorden aantal="7">
      <antwoord nummer="1">Uit het fonds ter bevordering van milieumaatregelen in het kader van de nota Milieu en Economie kunnen aan luchtvaartmaatschappijen, bijvoorbeeld voor modificaties van de motoren van de Boeings 737 (B 737), indien zij aan de voorwaarden voldoen, bijdragen worden toegekend. </antwoord>
      <antwoord nummer="2">Het gaat om het budget dat door het Kabinet in het kader van de nota Milieu en Economie beschikbaar is gesteld. In dit budget is tien miljoen gulden gereserveerd voor technologiebeleid in de luchtvaart. Het doel hiervan is de Nederlandse luchtvaartsector te stimuleren in het doorvoeren van technologische aanpassingen. Voorwaarde voor financiering uit dit fonds is dat er een win-win-situatie ontstaat, waarbij zowel de druk op het milieu door de luchtvaart afneemt als ook de bedrijvigheid en kennisinfrastructuur wordt bevorderd. De kosten van de modificatie komen voor een deel in aanmerking voor dit fonds. </antwoord>
      <antwoord nummer="3">Het antwoord op het eerste en tweede deel van deze vraag is nee. Met Transavia is afgesproken dat, indien zij aan de voorwaarden voldoet, zij in aanmerking kan komen voor een bijdrage in de directe kosten die worden gemaakt voor de modificaties van de B 737 motoren. Door de KLM zijn de modificaties aan de B 737 nagenoeg uitgevoerd. Bovendien heeft de KLM in een eerder stadium aangegeven geen belangstelling te hebben voor een bijdrage uit een beschikbaar fonds ten behoeve van deze modificaties. Martinair en Air Holland hebben tot nu toe niet aangegeven een beroep te willen doen op het fonds voor dit specifieke doel. Dit fonds is alleen voor Nederlandse luchtvaartmaatschappijen. </antwoord>
      <antwoord nummer="4">De maatschappijen zijn niet verplicht dergelijke modificaties door te voeren. Desalniettemin zijn de luchtvaartmaatschappijen bereid deze modificaties te plegen, indien zij daarvoor in aanmerking komen kunnen zij van de betreffende technologie faciliteit een bijdrage vragen (zie ook antwoord 2 en 3). </antwoord>
      <antwoord nummer="5">Ik zou niet willen spreken van «ten koste van» maar dit initiatief voegt juist iets toe. Andere voorbeelden zijn onderzoek en ontwikkeling van productie van milieuvriendelijke technieken in de luchtvaart en het aanbrengen van technische verbeteringen op luchthavenplatforms. </antwoord>
      <antwoord nummer="6">Door het stiller maken van een vliegtuig, zal dit vliegtuig op meer punten onder de 65 dB(A) komen, dan een vliegtuig zonder modificaties, waardoor het dus een kleinere bijdrage aan de geluidsbelasting levert. Voor de huidige (niet gemodificeerde) Boeing 737-300 ligt het punt waarop de 65 db(A) in de start bereikt wordt (voor het zwaarste type) op ongeveer 19,2 km. na het einde van de startbaan, dus buiten de geluidszone. Voor een gemodificeerde B 737 zal dit punt eerder bereikt worden en zal het vliegtuig na dat punt geen bijdrage meer leveren aan de Ke-geluidsbelasting. Bij de naderingen ligt dit anders. Omdat de vliegtuigen overdag op een hoogte van 2000 ft. (610 meter) vliegen alvorens de landing uit te voeren, wordt het punt waar het geluidsniveau boven de 65 dB(A) komt bepaald door het punt waar het vliegtuig van grotere hoogte daalt naar de hoogte van 2000 ft. Dit punt ligt (in rustige periodes) minimaal 15 km. voor de landingsbaan maar kan (in drukke periodes) veel verder van de luchthaven liggen. Het effect van de afkapwaarde van 65 dB(A) is dat op punten waar een vliegtuigpassage een geluidsniveau van minder dan 65 dB(A) veroorzaakt dit vliegtuig daar niet meegeteld wordt. Da afkoopwaarde is bepaald op 65 dB(A) omdat over het algemeen de betrouwbaarheid van de geluidsgegevens van vliegtuigen sterk afneemt beneden de 65 dB(A), praktijkmeetsystemen vaak een drempelwaarde van 60–65 dB hebben en in het kader van de zonering rond luchtvaart-terreinen (bescherming in de woonsituatie) piekniveaus buiten van minder dan 65 dB(A) (ofwel ca. 50 dB(A) binnenshuis) niet relevant werden geacht. Het gegeven dat vliegtuigen door modificaties stiller worden doet hier niets aan af. Op andere punten (over het algemeen dichter bij de luchthaven of dichter bij het vliegpad van het vliegtuig), zal het vliegtuig wel geluidsniveaus boven de 65 dB(A) scoren, waardoor het vliegtuig in die punten wel een bijdrage aan de Ke-geluidsbelasting levert. </antwoord>
      <antwoord nummer="7">De hier aangegeven consequentie is niet juist. De begrenzing van het aantal vluchten boven de Bijlmer is niet afkomstig van een op die plaats berekende of vastgestelde geluidsbelastingscontour, maar indirect van de vastgestelde geluidszone van Schiphol. Het klopt dat de geluidsniveaus van het gemodificeerde vliegtuig lager zijn dan die van het niet-gemodificeerde vliegtuig, waardoor er in de gebieden waar de afkap nog niet meespeelt (dit vindt echter plaats dicht bij de luchthaven waar de vliegtuigen meer dan 65 dB(A) scoren) meer ruimte in de geluidsbelastingscontouren ontstaat. De geluidsniveaus lager dan 65 dB(A) worden in het algemeen buiten de (35 Ke) geluidszone bereikt, waardoor het effect van de afkapwaarde ter plaatse van de zonegrens beperkt is. Omdat een vlucht begint of eindigt op de luchthaven, zal het vliegtuig daar altijd hogere geluidsniveaus dan de 65 dB(A) scoren en meetellen in de geluidsbelasting. Hierdoor blijven de geluidszones een begrenzing geven van het maximaal te produceren geluid en indirect het maximum aantal vluchten rondom de luchthaven. Deze begrenzing werkt door in de gebieden buiten de geluidszones. De afkapwaardeproblematiek komt aan de orde in de evaluatie van de handhaving. </antwoord>
      <noten afkomstig="antwoord"/>
   </antwoorden>
</kvr>
