<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dijken en Smits (beiden PvdA) aan de staatssecretaris van Volksgezondheid, Welzijn en Sport over aanvraag- en bezwaarprocedure hoog persoonlijk kilometerbudget Valys. (Ingezonden 16 september 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21288
</item>
         <item attribuut="Inhoud">Vragen naar aanleiding van een bericht in de Gooi- en Eemlander van 6 september 2004 over de lange wachttijden en verwerkingstijd van aanvragen van een hoog persoonlijk kilometerbudget in de Valysregeling en problemen met de regels rondom het vervoer van gehandicapten.</item>
         <item attribuut="Rubriek">Verkeer, vervoer en waterstaat (Personenvervoer) Welzijn (Lichamelijk gehandicapten)</item>
         <item attribuut="Trefwoorden">Lichamelijk gehandicapten Personenvervoer</item>
         <item attribuut="Vindplaats">Kamervragen met antwoord 2004-2005, nr. 91, Tweede Kamer</item>
         <item attribuut="Vraagnr_bij_indiening">2030421460</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Van Dijken</persoon>
            <persoon partij="PvdA">Smits</persoon>
         </item>
         <item attribuut="Datum_reaktie">2004-10-11</item>
         <item attribuut="Datum_indiening">2004-09-16</item>
         <item attribuut="Document-id">KVR21288</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="197" allpagenumbers="197 198" vetnummer="2030421460" code="0405tkkvr91" lopendefooter="Tweede Kamer, vergaderjaar 2004–2005, Aanhangsel" filenaam="KVR21288" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="91" onderwerp="" indiendatum="2004-09-16">
         <vrager partij="PvdA" oorsprong="parlement">Van Dijken</vrager>
         <vrager partij="PvdA" oorsprong="parlement">Smits</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-10-11">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het recente bericht <voetnoot nummer="1"/>over de lange wachttijden en verwerkingstijd van aanvragen van een hoog persoonlijk kilometerbudget (hoog-pkb) in de Valysregeling en problemen met de regels rondom het vervoer van gehandicapten? </vraag>
      <vraag nummer="2">Hoe groot is de verwerkingsachterstand voor de aanvragen van een hoog-pkb? </vraag>
      <vraag nummer="3">Welke acties gaat u en welke acties gaat Argonaut ondernemen om de verwerkingsachterstanden te minimaliseren? </vraag>
      <vraag nummer="4">Waarom ontvangen personen die voor of in de doorlooptijd van de aanvraag al door hun standaard-pkb heen zijn na toekenning van een hoog-pkb geen compensatie voor de gereisde kilometers tegen hoog tarief ( € 1,25 per km)? </vraag>
      <vraag nummer="5">Vindt u het redelijk dat reizigers die bezwaar aantekenen tegen de afwijzing van een hoog-pkb worden opgeroepen voor een hoorzitting op een locatie buiten de eigen regio, waardoor ze bij Valys dure kilometers moeten gebruiken, en zij daardoor de facto de hoorzitting niet kunnen bijwonen? </vraag>
      <noten afkomstig="vraag">
         <noot nummer="1" datum="2004-09-6" bron="Gooi- en Eemlander">Gooi-en Eemlander, 6 september 2004</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Op dit moment heeft Argonaut Advies ca 11.000 aanvragen ontvangen voor een hoog pkb. Argonaut verwacht eind september ca 7500 aanvragen te hebben afgehandeld en eind oktober 8500 aanvragen. Bij de resterende aanvragen zijn er problemen rond betalingen of zijn nadere medische gegevens gevraagd en nog niet ontvangen. Met betrekking tot nieuwe aanvragen geldt dat, als deze aanvragen compleet zijn en de betaling is ontvangen, de indicatiebehandeling binnen 15 werkdagen is afgerond. </antwoord>
      <antwoord nummer="3">De achterstand is te wijten geweest aan enerzijds de administratieve capaciteit en anderzijds het ontbreken van de noodzakelijk geachte medische gegevens bij veel aanvragen. De organisatie van Argonaut was er op ingericht gemiddeld 1000 aanvragen per maand direct te kunnen verwerken en in een piekperiode zelfs 1500 aanvragen per maand. Direct toen bleek dat het aantal aanvragen zelfs deze capaciteit overschreed heeft overleg tussen Argonaut en VWS plaatsgehad hetgeen heeft geresulteerd in uitbreiding van de administratieve eenheid met 12 formatieplaatsen, extra werkstations en ict-apparatuur en uitbreiding van de werktijden tot in de weekends. Dit heeft plaatsgevonden gedurende de maanden juli en augustus. Daarnaast werd geconstateerd dat veel aanvragen niet de noodzakelijk geachte medische gegevens bevatten om op basis van dossiers te kunnen beoordelen of iemand in aanmerking komt voor het hoge pkb. Omdat bleek dat voor vele mensen het lastig was om hun dossier te completeren is met Argonaut afgesproken om op locaties in het land mensen op te roepen om toch indicaties te kunnen stellen. Hiervoor zijn op regionale vestigingen van Argonaut extra indicatieadviseurs ingezet met extra administratieve ondersteuning. Om dit mogelijk te maken is eind juni begonnen met het opleiden van 30 extra indicatieadviseurs. Dankzij deze extra inzet wordt sinds enkele weken aan aanvragers de gelegenheid geboden om persoonlijk op een spreekuur te verschijnen bij één van de regiokantoren van Argonaut. </antwoord>
      <antwoord nummer="4">Naar aanleiding van de doorlooptijden van de hoge pkb-aanvragen is met Transvision afgesproken dat Valys-pashouders die in 2004 voor het kilometertarief van € 1,25 hebben gereisd en later dit kalenderjaar een hoog pkb krijgen, na de jaarwisseling het verschil in geld terugkrijgen voorzover zij nog ongebruikte Valyskilometers over 2004 over hebben. </antwoord>
      <antwoord nummer="5">Van Argonaut is begrepen dat second opinions ook op de regionale vestigingen kunnen plaatsvinden. Daarover zal nader overleg worden gevoerd. </antwoord>
      <noten afkomstig="antwoord"/>
   </antwoorden>
</kvr>
