<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Lith (CDA) aan de minister van Landbouw, Natuur en Voedselkwaliteit over revitalisering van de Nieuwe Hollandse Waterlinie. (Ingezonden 25 oktober 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24342
</item>
         <item attribuut="Inhoud">Vragen over de financiering, planning en coördinatie van het revitaliseringsproject Nieuwe Hollandse Waterlinie.</item>
         <item attribuut="Rubriek">Cultuur en taal (Monumenten) Natuur (Landelijke gebieden) Natuur (Natuurmonumenten)</item>
         <item attribuut="Trefwoorden">Landelijke gebieden Monumenten Natuurbescherming</item>
         <item attribuut="Vindplaats">Kamervragen met antwoord 2005-2006, nr. 382, Tweede Kamer</item>
         <item attribuut="Vraagnr_bij_indiening">2050602030</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Van Lith</persoon>
         </item>
         <item attribuut="Datum_reaktie">2005-11-17</item>
         <item attribuut="Datum_indiening">2005-10-25</item>
         <item attribuut="Document-id">KVR24342</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="823" allpagenumbers="823 824" vetnummer="2050602030" code="0506tkkvr382" lopendefooter="Tweede Kamer, vergaderjaar 2005–2006, Aanhangsel" filenaam="KVR24342" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="382" onderwerp="" indiendatum="2005-10-25">
         <vrager partij="CDA" oorsprong="parlement">Van Lith</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="17 november 2005) Inleidend Ik wil u er op attent maken dat ik de Kamer op korte termijn informatie zal sturen over de voortgang van het nationale project Nieuwe Hollandse Waterlinie. Hierbij zal ik onder meer ingaan op de samenwerking tussen de overheden en andere partijen en de voorspoedige start van de uitwerking van de NHW onder het motto «Behoud door ontwikkeling».">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Welke afspraken zijn er met provincies gemaakt om tot een gebiedsgerichte aanpak van de revitalisering van de Nieuwe Hollandse Waterlinie te komen? </vraag>
      <vraag nummer="2">Met welke middelen wordt de revitalisering van de Nieuwe Hollandse Waterlinie gefinancierd? Om hoeveel geld gaat het en waar wordt het voor gebruikt? Wat is het aandeel van het Fonds Landelijk Gebied? </vraag>
      <vraag nummer="3">Waarom participeren vijf ministeries in diverse gremia van de Nieuwe Hollandse Waterlinie, nu het aankomt op gebiedsgerichte uitvoering? </vraag>
      <vraag nummer="4">Worden afspraken over financiering van fort Altena alsnog nagekomen? Is de Regeling restauratie monumenten daarvoor mogelijk van toepassing? </vraag>
      <vraag nummer="5">Wanneer wordt de revitalisering van de Nieuwe Hollandse Waterlinie als afgerond beschouwd, is dat in 2020? Is er een uitvoeringsprogramma? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Op 1 september jl. is de Bestuursovereenkomst Nieuwe Hollandse Waterlinie (NHW) ondertekend door het Rijk en de vijf betrokken provincies. Hierin zijn afspraken vastgelegd over de te bereiken doelen, de samenwerking en uitvoering van de NHW. Doel is de voormalige verdedigingslinie te ontwikkelen tot een herkenbare ruimtelijke eenheid met toevoeging van eigentijdse functies. Daarom hebben de partijen procedurele afspraken gemaakt over een gebiedsgerichte aanpak. Via uitvoeringsplannen, opgesteld door zogenaamde enveloppencommissies en onder regie van de provincies, vindt de feitelijke uitwerking van het Panorama Krayenhoff (het door het kabinet in 2004 vastgestelde ruimtelijk plan voor de NHW) plaats binnen zeven deelgebieden. </antwoord>
      <antwoord nummer="2">De revitalisering van de NHW vindt plaats met de volgende middelen: – Het Rijk heeft vanuit het Belvedèrebudget (OCW, VROM en LNV) tot en met 2009 een bedrag van € 1,361 mln. per jaar beschikbaar gesteld. Hiermee worden onder meer het Projectbureau NHW gefinancierd (met inbegrip van de ondersteuning van de enveloppencommissies) en projecten die van belang zijn voor de totale NHW (zoals het nationaal informatiecentrum NHW); – Aandeel uit het rijksbudget voor Nationale Landschappen (NL): de NL-middelen (met een cofinanciering van 50% van het Rijk) zijn via het Uitvoeringscontract 2005/2006 (als voorloper van het Investeringsbudget Landelijk Gebied (ILG)) over de provincies verdeeld. De desbetreffende provincie bepaalt zelf hoeveel NL-gelden naar de NHW gaan. De intentie van de provincies is om deze gelden vooral aan te wenden voor projecten in de deelgebieden, te beginnen met de projecten die klaar voor uitvoering zijn, een groot draagvlak hebben én urgent zijn; – Middelen behorende bij sectorale rijksdoelen waarmee via «werk met werk-maken» een relatie gelegd wordt met de uitvoering van de NHW-projecten. Voorbeelden hiervan zijn de realisatie van de Ecologische Hoofdstructuur, recreatie, instandhouding van cultureel erfgoed, aanleg van infrastructuur; – Naast het Rijk hebben ook de andere NHW-partijen de verplichting op zich genomen (nieuwe) budgetten te benutten voor realisatie van het NHW-gedachtegoed; – Ontwikkelingsopgave Publiek Private Samenwerking (PPS): afgesproken is dat bij de bestuursovereenkomst de betrokken partijen via een ontwikkelingsplanologische benadering zowel ruimtelijke kwaliteit als extra financiële middelen realiseren ten behoeve van de Waterlinie via samenwerking met private partijen. Vanaf 2007 zullen de (rijks)middelen voor de Nieuwe Hollandse Waterlinie grotendeels ingezet worden via het ILG. </antwoord>
      <antwoord nummer="3">Het project NHW is een nationaal Belvedère-project én Nationaal Landschap. Tevens maakt het project deel uit van de nationale ruimtelijke hoofdstructuur (zoals uiteengezet in de Nota Ruimte). Met de ondertekening van de nota Belvedère (beleidsnota over de relatie cultuurhistorie en ruimtelijke inrichting van OCW, VROM, V&amp;W en LNV) heeft het Rijk in 1999 onder verantwoordelijkheid van de toenmalige staatssecretaris van LNV een specifieke verantwoordelijkheid genomen voor het nationaal project NHW. De uitwerking van het ruimtelijk plan voor de NHW is een gezamenlijke verantwoordelijkheid van de leden van de liniecommissie. In deze commissie hebben vertegenwoordigers van zowel de vijf betrokken departementen als de vijf provincies zitting. De samenhang van de zeven deelgebiedplannen wordt bewaakt door de liniecommissie die daarbij geadviseerd wordt door een kwaliteitsteam onder voorzitterschap van de rijksadviseur voor het Landschap. De feitelijke gebiedsgerichte uitvoering vindt plaats in enveloppencommissies onder regie van de provincies; hierin participeert het Rijk niet. </antwoord>
      <antwoord nummer="4">Recentelijk zijn solide afspraken gemaakt tussen het Brabants Landschap (eigenaar fort Altena) en de provincie Noord-Brabant over de eerste tranche ten aanzien van de financiering van het herstel van de historische structuur van fort Altena (exclusief het gebouw). Het gaat hierbij om een bedrag van € 500.000 (provincie Noord-Brabant € 235.000; subsidie Plattelands Ontwikkelings Programma (POP europees geld) € 250.000 en € 15.000 Brabants Landschap). Met de vervolgfase (de eigenlijke restauratie en inrichting van het fort zelf) is een bedrag gemoeid van ca. € 4 mln. De onderhandelingen over de randvoorwaarden van een restauratie- en exploitatieplan en financiering vinden momenteel plaats tussen het Brabants Landschap, de provincie Noord-Brabant en het Monumentenfonds Brabant. In het kader van het vigerende subsidiebesluit voor restauratie van rijksmonumenten, het Besluit rijkssubsidiëring restauratie monumenten (Brrm 1997), is het zeer onwaarschijnlijk dat een subsidieaanvraag voor fort Altena nog gehonoreerd kan worden. De hiervoor beschikbare budgetten bij de provincie Noord-Brabant zijn vrijwel uitgeput. Naar verwachting treedt in januari 2006 een nieuw subsidiebesluit voor rijksmonumenten in werking, te weten het Besluit rijkssubsidiëring instandhouding monumenten (Brim). Op grond van dat besluit kan ook subsidie worden verleend voor restauratie van rijksmonumenten die nog een flinke restauratie-achterstand kennen, zoals fort Altena. </antwoord>
      <antwoord nummer="5">In de Bestuursovereenkomst NHW zijn partijen overeengekomen dat het Linieperspectief in 2020 is gerealiseerd. Voor de zeven deelgebieden worden nu uitvoeringsprogramma’s opgesteld (zie ook het antwoord op vraag 1). </antwoord>
      <noten afkomstig="antwoord"/>
   </antwoorden>
</kvr>
