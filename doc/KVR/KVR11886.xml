<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Vries (VVD) aan de staatssecretaris van Financiën over bemiddeling bij gastouderopvang. (Ingezonden 26 mei 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11886
</item>
         <item attribuut="Inhoud">Vragen over het standpunt van de belastinginspecteur dat bemiddeling bij gastouderopvang niet kan delen in de wettelijke vrijstelling van omzetbelasting.</item>
         <item attribuut="Rubriek">Belastingen (Belastingontheffing, -teruggave, -vermindering, -vrijstelling) Belastingen (Omzetbelasting) Welzijn (Kinderopvang)</item>
         <item attribuut="Trefwoorden">Belastingvrijstellingen Kinderopvang Omzetbelasting</item>
         <item attribuut="Vindplaats">Kamervragen met antwoord 1999-2000, nr. 1433, Tweede Kamer</item>
         <item attribuut="Vraagnr_bij_indiening">2990011530</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">De Vries</persoon>
         </item>
         <item attribuut="Datum_reaktie">2000-06-21</item>
         <item attribuut="Datum_indiening">2000-05-26</item>
         <item attribuut="Document-id">KVR11886</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3277" allpagenumbers="3277 3278" vetnummer="2990011530" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11886" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1433" onderwerp="" indiendatum="2000-05-26">
         <vrager partij="VVD" oorsprong="parlement">De Vries</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2000-06-21">
         <antwoorder functie="staatssecretaris" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u bekend met de procedure bij het hof Arnhem nr. 99/1897, vermeld in infobulletin 2000/32? </vraag>
      <vraag nummer="2">Heeft met betrekking tot deze procedure de integrale afweging en afstemming volgens het Besluit van 21 juli 1995 (nadien gewijzigd), BNB 1998/90 plaatsgevonden, waar er hier sprake is van nog niet eerder door de rechter beantwoorde rechtsvragen? </vraag>
      <vraag nummer="3">Zo neen, waarom is dit niet gebeurd? </vraag>
      <vraag nummer="4">Onderschrijft u het standpunt van de inspecteur dat bemiddeling bij gastouderopvang niet kan delen in de wettelijke vrijstelling van omzetbelasting? </vraag>
      <vraag nummer="5">Zo ja, hoe valt dat te rijmen met het beleid om kinderopvang fiscaal te stimuleren? </vraag>
      <vraag nummer="6">Bent u bereid om de wetgeving of het beleid zo nodig aan te passen, dat de vrijstelling wel kan worden verleend? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2, 3 en 4">Bij besluit van 16 februari 1995 is goedgekeurd dat de vrijstelling voor kinderopvang met ingang van het kalenderjaar 1995 ook wordt toegepast op daadwerkelijke kinderopvang door ondernemers die winst beogen. Het besluit vormt de uitwerking van de toezegging op dit punt in de brief van 4 januari 1995, (TK 1994–1995, Aanhangsel nr. 332), ter beantwoording van vragen van de Leden van de Tweede Kamer der Staten-Generaal Van der Ploeg, De Vries en Giskes. Tot 1995 gold de vrijstelling ingevolge artikel 11, eerste lid, onderdeel f, van de Wet op de omzetbelasting 1968 en artikel 7 van het Uitvoeringsbesluit omzetbelasting 1968 alsmede de bij dit besluit behorende bijlage B, uitsluitend voor kinderopvang zonder winstoogmerk. In het besluit wordt aangegeven dat het om daadwerkelijke kinderopvang moet gaan en niet om andere prestaties die, hoewel op enigerlei wijze dienstbaar aan kinderopvang, niet als daadwerkelijke kinderopvang kunnen worden gekwalificeerd. Als voorbeeld van een niet onder de vrijstelling vallende activiteit wordt onder meer genoemd het bemiddelen bij totstandkoming van een overeenkomst tot daadwerkelijke kinderopvang. Dit standpunt is ook toegelicht in het antwoord aan de Vaste Commissie voor Financiën uit de Tweede Kamer der Staten-Generaal van 21 augustus 1997, naar aanleiding van een verzoek om toepassing van de vrijstelling op bemiddelingsdiensten van gastouderbureau’s. In dit verband zij verder nog verwezen naar de antwoorden op vragen van Leden van de Tweede Kamer der Staten-Generaal Van Vliet en Giskes van 7 oktober 1996, (TK 1996–1997, Aanhangsel nr. 86), waarin de BTW-heffing van bemiddelingsbureaus voor gastouderopvang eveneens aan de orde is gesteld. In het besluit van 21 juli 1995, nr. AFZ94/4519M, zoals gewijzigd bij besluit van 26 januari 1998, nr. AFZ97/4609M (BNB 1998/90), wordt opgemerkt dat geschillen over rechtsvragen waarvoor in de jurisprudentie of in het uitvoeringsbeleid geen duidelijke antwoorden zijn te vinden, een integrale afweging en afstemming verdienen. Wanneer het een geschil betreft over een rechtsvraag waarvoor in het uitvoeringsbeleid een duidelijk antwoord is te vinden, dient de inspecteur een standpunt in te nemen conform dit beleid. In de nu bij het Gerechtshof te Arnhem aanhangige procedure inzake bemiddelingsdiensten bij gastouderopvang is, gelet op hetgeen hiervoor is beschreven, sprake van laatstbedoelde situatie. Naar mijn oordeel heeft de inspecteur juist gehandeld door de vrijstelling neergelegd in artikel 11, eerste lid, onderdeel f, van de Wet op de omzetbelasting 1968 en in het besluit van 16 februari 1995 niet toe te passen ten aanzien van dergelijke bemiddelingsdiensten. </antwoord>
      <antwoord nummer="5 en 6">Aanpassing van de BTW-vrijstelling voor kinderopvang is op dit moment in voorbereiding. Deze aanpassing is er, conform de toezegging van mijn ambtsvoorganger, op gericht om in het belang van een goed kinderopvangbeleid de wettelijke bepalingen inzake de BTW zodanig aan te passen dat in de lijn van de bestaande goedkeuringsregeling alle vormen van daadwerkelijke kinderopvang vrijgesteld kunnen zijn van BTW-heffing. Uitgangspunt blijft dat alleen daadwerkelijke kinderopvang zal worden vrijgesteld. Een uitbreiding van de vrijstelling tot activiteiten die met kinderopvang samenhangen, zoals de bemiddeling door bureaus voor gastouderopvang, is niet voorzien, en zou ook niet stroken met de communautaire BTW-regelgeving. </antwoord>
      <noten afkomstig="antwoord"/>
   </antwoorden>
</kvr>
