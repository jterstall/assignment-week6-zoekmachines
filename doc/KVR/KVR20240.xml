<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Heemskerk (PvdA) aan de minister van Financiën over verkoop van risicovolle financiële producten aan zwakbegaafden. (Ingezonden 9 april 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20240
</item>
         <item attribuut="Inhoud">Het adviesbureau Spaar Select zou risicovolle financiële producten hebben verkocht aan zwakbegaafden.</item>
         <item attribuut="Rubriek">Bedrijfsleven en industrie (Bank- en verzekeringswezen) Geld- en kapitaalmarkt (Beleggingen) Welzijn (Geestelijk gehandicapten)</item>
         <item attribuut="Trefwoorden">Beleggingen Verstandelijk gehandicapten</item>
         <item attribuut="Vindplaats">Kamervragen met antwoord 2003-2004, nr. 1504, Tweede Kamer</item>
         <item attribuut="Vraagnr_bij_indiening">2030412560</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Heemskerk</persoon>
         </item>
         <item attribuut="Datum_reaktie">2004-05-06</item>
         <item attribuut="Datum_indiening">2004-04-09</item>
         <item attribuut="Document-id">KVR20240</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3181" allpagenumbers="3181 3182" vetnummer="2030412560" code="0304tkkvr1504" lopendefooter="Tweede Kamer, vergaderjaar 2003–2004, Aanhangsel" filenaam="KVR20240" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1504" onderwerp="" indiendatum="9april 2004">
         <vrager partij="PvdA" oorsprong="parlement">Heemskerk</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2004-05-6">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de berichtgeving rondom de verkoop van risicovolle financiële producten aan zwakbegaafden door het adviesbureau Spaar Select? <voetnoot nummer="1"/>
      </vraag>
      <vraag nummer="2">Is naar uw oordeel de zorgplicht nagekomen? Zijn naar uw oordeel de gesloten overeenkomsten nietig of vernietigbaar? </vraag>
      <vraag nummer="3">Hoe heeft de AFM ingegrepen in op bovengenoemde situaties? </vraag>
      <vraag nummer="4">Kan bovengenoemd handelen namens Spaar Select gezien worden als integer handelen? Heeft dit gevolgen voor een integriteitstoets van de bestuurders van deze instelling door de AFM? Zo neen, gaat dit alsnog gebeuren? </vraag>
      <vraag nummer="5">Heeft de faillissementsgolf onder de vestigingen van Spaar Select invloed op de mogelijke compensatie van bovengenoemde overeenkomsten? </vraag>
      <noten afkomstig="vraag">
         <noot nummer="2"/>
         <noot nummer="1" datum="2004-04-5" bron="De Volkskrant">De Volkskrant, 5 april 2004</noot>
         <noot nummer="2" datum="2004-02-12" bron="BN/DeStem">BN/DeStem, 12 februari 2004</noot>
      </noten>
   </vragen>
   <antwoorden aantal="5">
      <antwoord nummer="1">Ja, ik heb kennisgenomen van de berichten over dit onderwerp in de Volkskrant van 5 april 2004 en in BN/De Stem van 6 april 2004 en van het persbericht van Spaar Select van 5 april 2004 met als onderwerp het artikel in De Volkskrant van 5 april 2004. </antwoord>
      <antwoord nummer="2">In algemene bewoordingen kan de zorg die een financiële dienstverlener in acht heeft te nemen jegens de afnemers van zijn diensten als volgt worden beschreven. Een professionele financiële dienstverlener heeft zich te gedragen zoals van een redelijk bekwaam en redelijk handelend financiële dienstverlener mag worden verwacht. Hij dient ervoor te zorgen dat zijn afnemers adequaat worden geïnformeerd over de aard, de kenmerken en de risico’s van het financiële product of de financiële producten waarop zijn diensten betrekking hebben. In beginsel is de afnemer, mits adequaat geïnformeerd, zelf verantwoordelijk voor zijn keuze om een financieel product al dan niet aan te schaffen en draagt de afnemer in beginsel tevens de schade die eventueel voortkomt uit deze aanschaf. De afnemer mag echter ook wat verwachten van de professionele en deskundige dienstverlener via welke hij zijn financiële producten aanschaft. Voor effecteninstellingen (effectenbemiddelaars of vermogensbeheerders) is dit geconcretiseerd in artikel 28 van de Nadere Regeling Wet toezicht effectenverkeer 1999. Deze bepaling verplicht de effecteninstelling tot het, in het belang van de cliënt, opvragen van informatie betreffende zijn financiële positie, zijn ervaring met beleggingen in financiële instrumenten en zijn beleggingsdoelstellingen, voorzover dat redelijkerwijs relevant is voor de uitvoering van de door de effecteninstelling te verrichten diensten, en om bij zijn advies rekening te houden met deze informatie. In het wetsontwerp Wet financiële dienstverlening (Wfd) is een gelijksoortige verplichting opgenomen voor de dienstverlener die zijn afnemer adviseert over de aanschaf van een specifiek financieel product dat onder de reikwijdte van dit wetsvoorstel is gebracht. Zodra de Wfd in werking getreden zal zijn, zal deze specifieke invulling van de zorgplicht verplicht zijn voor álle professionele dienstverleners in álle financiële sectoren, voor zover zij hun cliënten adviseren. De Autoriteit Financiële Markten (AFM) zal op de naleving hiervan toezien. In civielrechtelijke geschillen wordt de omvang van de op de dienstverlener rustende zorgplicht telkens bepaald door hetgeen de eisen van redelijkheid en billijkheid, naar de aard van de contractuele en feitelijke verhoudingen tussen de financiële dienstverlener en zijn afnemer meebrengen. Hoe in een individuele casus aan de zorgplicht moet worden voldaan kan slechts aan de hand van alle beschikbare gegevens worden beoordeeld. Een dergelijke beoordeling is voorbehouden aan de burgerlijke rechter of een alternatieve geschilbeslechtende instantie. De minister van Financiën dient zich te onthouden van een dergelijk oordeel. In algemene zin kan echter worden opgemerkt dat, wanneer professionele financiële dienstverleners (risicovolle) financiële producten verkopen aan kennelijk zwakbegaafden, niet snel zal kunnen worden aangenomen dat de betreffende financiële dienstverleners zich er voldoende van hebben vergewist dat de betreffende financiële producten aansluiten bij de situatie en de mogelijkheden van de afnemer. Het is immers niet waarschijnlijk dat een zwakbegaafde afnemer in staat zal zijn om zijn financiële behoeften in kaart te brengen, te formuleren, te waarderen en deze over te brengen aan een financiële dienstverlener. Evenmin is het waarschijnlijk dat deze afnemer een professioneel advies over de eventuele aankoop van (ingewikkelde en risicovolle) financiële producten op waarde zal kunnen schatten of dat deze van een zodanig inzicht in deze financiële producten laat blijken dat de dienstverlener zou kunnen concluderen dat deze zelfstandig in staat is om zich in dergelijke financiële transacties te begeven. Het antwoord op de vraag, of de geschetste situatie zal kunnen leiden tot nietigheid of vernietigbaarheid van de overeenkomst inzake het financiële product, kan worden gevonden in het Burgerlijk Wetboek. Welke privaatrechtelijke gevolgen mogelijk aan de orde zijn hangt af van de rechtsgrond op basis waarvan de geldigheid van de overeenkomst wordt betwist of kan worden betwist. Een geslaagd beroep op schending van de zorgplicht die de financiële dienstverlener jegens zijn wederpartij in acht moet nemen, een beroep op de handelingsonbekwaamheid van een zwakbegaafde die onder curatele staat, een beroep op een niet met zijn verklaring overeenstemmende wil bij de afnemer vanwege een (permanente) verstoring van diens geestesvermogens of op misbruik van omstandigheden door de dienstverlener vanwege het geestelijke vermogen of de onervarenheid van de afnemer, zullen alle kunnen leiden tot vernietiging van de overeenkomst. In het artikel in de Volkskrant van 5 april 2004 wordt overigens melding gemaakt van een «regeling» tussen Spaar Select en één of meerdere zwakbegaafden. Het persbericht van Spaar Select van 5 april stelt dat het gaat om één situatie, die zich in augustus 2001 heeft voorgedaan, waarbij sprake is geweest van bemiddeling voor een zwakbegaafde. Het betrof volgens Spaar Select een bemiddeling door een franchisenemer van Spaar Select ten behoeve van een lijfrenteovereenkomst. Deze lijfrenteovereenkomst zou reeds voor de ingangsdatum kosteloos zijn geannuleerd. </antwoord>
      <antwoord nummer="3">De AFM is bekend met de genoemde berichten. De AFM heeft hierover contact met Spaar Select, zoals Spaar Select zelf aan de media heeft bericht. Voor het overige staat de wettelijke geheimhoudingsplicht van de AFM eraan in de weg dat er nadere mededelingen worden gedaan over eventuele activiteiten van de AFM met betrekking tot deze kwestie. </antwoord>
      <antwoord nummer="4">Onder integer handelen wordt volgens artikel 1 van de Beleidsregel betrouwbaarheidstoetsing van (kandidaat) (mede)beleidsbepalers en houders van gekwalificeerde deelnemingen in onder toezicht staande instellingen van de toezichthouders AFM, DNB en PVK verstaan «het zich onthouden van één of meer gedragingen die naar het oordeel van de toezichthouder in de weg staan aan het vervullen van de functie van (mede)beleidsbepaler dan wel het houden van een gekwalificeerde deelneming. Tot deze gedragingen worden in ieder geval gerekend gedragingen die blijk geven van het niet hebben van eigenschappen als waarheidslievendheid, verantwoordelijkheidszin, wetsgetrouwheid, openheid, oprechtheid, prudentie, punctualiteit, onkreukbaarheid, discretie en rechtschapenheid». Het is aan de toezichthouder om te beoordelen of deze norm zich direct richt tot de betrokkene die een risicovol financieel product zou hebben verkocht aan een zwakbegaafde afnemer (dat wil zeggen of deze persoon de functie van (mede) beleidsbepaler vervult dan wel een gekwalificeerde deelneming houdt) en of deze inderdaad blijk heeft gegeven van zodanige gedragingen dat daardoor naar haar oordeel diens betrouwbaarheid niet (meer) buiten twijfel staat. Spaar Select heeft in de media doen berichten dat deze persoon franchisenemer was van de organisatie en dat Spaar Select de samenwerking met deze persoon inmiddels heeft beëindigd. Dit laatste neemt niet weg dat de toezichthouder de bestuurders van Spaar Select om opheldering kan vragen over deze kwestie. </antwoord>
      <antwoord nummer="5">Het persbericht van Spaar Select van 5 april stelt dat het gaat om een bemiddeling door een franchisenemer van Spaar Select ten behoeve van een lijfrenteovereenkomst. Deze lijfrenteovereenkomst zou reeds voor de ingangsdatum kosteloos zijn geannuleerd. Als dat inderdaad het geval is, lijkt het mij niet waarschijnlijk dat de bemiddeling tot financiële schade heeft geleid of nog zal leiden voor de betrokken zwakbegaafde. </antwoord>
      <noten afkomstig="antwoord"/>
   </antwoorden>
</kvr>
