<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Bijleveld-Schouten (CDA) aan de staatssecretaris van Volksgezondheid, Welzijn en Sport over de kwaliteit van kinderopvang. (Ingezonden 9 maart 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11384
</item>
         <item attribuut="Inhoud">Vragen naar aanleiding van het radioprogramma Argos, 3 maart 2000, over de misstanden in de kinderopvang in Den Haag.</item>
         <item attribuut="Rubriek">Welzijn (Kinderopvang)</item>
         <item attribuut="Trefwoorden">Kinderopvang</item>
         <item attribuut="Vindplaats">Kamervragen met antwoord 1999-2000, nr. 996, Tweede Kamer</item>
         <item attribuut="Vraagnr_bij_indiening">2990008010</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Bijleveld-Schouten</persoon>
         </item>
         <item attribuut="Datum_reaktie">2000-03-29</item>
         <item attribuut="Datum_indiening">2000-03-09</item>
         <item attribuut="Document-id">KVR11384</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2165" allpagenumbers="2165 2166" vetnummer="2990008010" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11384" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="996" onderwerp="" indiendatum="2000-03-9">
         <vrager partij="CDA" oorsprong="parlement">Bijleveld-Schouten</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-03-29">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte van het onderzoek van de GGD in Den Haag naar de kwaliteit van de kinderopvang? </vraag>
      <vraag nummer="2" voetnoot="1">Hoe beoordeelt u «het luiden van de noodklok» door mevrouw Monnée hoofdinspecteur kinderopvang bij de GGD in Den Haag in het VPRO-radioprogramma Argos over de misstanden in de kinderopvang? <voetnoot nummer="1"/>
      </vraag>
      <vraag nummer="3">Onderschrijft u de geconstateerde problemen en de ernst hiervan als niet wordt voldaan aan eisen op het gebied van de groepsgroottenorm, gekwalificeerde en voldoende leiding, grootte van de accommodatie en de pedagogische situatie? </vraag>
      <vraag nummer="4">Spelen deze problemen ook in andere gemeenten? Zo ja, in welke? </vraag>
      <vraag nummer="5">Bent u van mening dat op korte termijn maatregelen nodig zijn om aan de geconstateerde misstanden een einde te maken en dat dit niet kan wachten tot de nieuwe basiswet op de kinderopvang? Zo ja, aan welke maatregelen denkt u dan? </vraag>
      <vraag nummer="6">Deelt u de opvatting van mevrouw Monnée dat gemeenten verkeerde prioriteiten stellen? Zo ja, denkt u dat de instelling van een landelijke inspectie voor de kinderopvang kan bijdragen aan een verbetering van de kwaliteit van de kinderopvang en bent u bereid daar voorstellen voor te ontwikkelen? Zo neen, waarom niet? </vraag>
      <noten afkomstig="vraag">
         <noot nummer="1" datum="2000-03-3" bron="VPRO-radioprogramma Argos,">VPRO-radioprogramma Argos,, 3 maart 2000, radio 1</noot>
      </noten>
   </vragen>
   <antwoorden aantal="6">
      <antwoord nummer="1">Ja. Overigens was er niet één bepaald onderzoek. Mevr. Monnée baseerde zich op de ervaringen van de Haagse GGD-inspecteurs opgedaan tijdens de normale periodieke controle van de kindercentra. </antwoord>
      <antwoord nummer="2">De Haagse GGD heeft de indruk dat de afgelopen jaren de kwaliteit van de kinderopvang is toegenomen en dat de instellingen steeds professioneler zijn gaan werken. Mevr. Monnée maakt zich echter zorgen voor de toekomst en met name of er voldoende leidsters en voldoende ruimte beschikbaar zijn om de voorgenomen groei waar te kunnen maken; op dergelijke sleutelfactoren voor de kwaliteit mag volgens de GGD niet worden beknibbeld. Ik onderschrijf dat van harte. In die zin heeft betrokkene een signaal af willen geven. Daarnaast gaf zij aan dat de Haagse GGD zo’n drie maal per jaar ernstige overtredingen constateert en daartegen optreedt. Overheidsregels en overheidsinspectie kunnen veel, maar niet alles voorkómen; regels en inspectie blijven nodig juist omdat wij weten dat misstanden kunnen optreden. </antwoord>
      <antwoord nummer="3">Ik vind het inderdaad ernstig wanneer niet wordt voldaan aan de eisen op het gebied van de groepsgrootte, voldoende en gekwalificeerde leiding, etc. Kindercentra moeten voldoen aan dergelijke eisen om een vergunning van de gemeente te kunnen krijgen. De inspectie, onder verantwoordelijkheid van de gemeente dient daarop toe te zien en waar nodig op te treden. In de praktijk worden overtredingen snel gecorrigeerd, zoals de wethouder van Den Haag ook in de pers heeft aangegeven. </antwoord>
      <antwoord nummer="4">Deze problemen kunnen natuurlijk ook buiten Den Haag voorkomen. Van belang is dat overal in Nederland goed toezicht plaatsvindt. Ik heb daar in 1998 onderzoek naar laten doen en daaruit bleek dat de meeste gemeenten regelmatig toezicht laten uitvoeren; veelal door de GGD. Gemeenten die op het moment van onderzoek niet leken te voldoen, heb ik daarop aangesproken. </antwoord>
      <antwoord nummer="5">Tegen de geconstateerde misstanden wordt ook nu al opgetreden op basis van het Tijdelijk besluit kwaliteitsregels kinderopvang en de daarop gebaseerde gemeentelijke verordeningen. Om te voorkomen dat er een gat zou vallen tussen het aflopen van dat Tijdelijk besluit en het in werking treden van de nieuwe Wet basisvoorziening kinderopvang, heb ik onlangs al besloten het Tijdelijk besluit te verlengen tot inwerkingtreding van de nieuwe wet. </antwoord>
      <antwoord nummer="6">Ik vind in het algemeen niet dat gemeenten verkeerde prioriteiten stellen. Het aangehaalde onderzoek laat zien dat gemeenten hun toezichtstaak serieus nemen. Er kan echter een spanning optreden tussen de wens snel capaciteitsuitbreiding te realiseren en het handhaven van tenminste de minimum kwaliteitsregels, zoals vastgelegd in het Tijdelijk besluit en de gemeentelijke verordeningen. De minimum eisen voor de kwaliteit dienen altijd in acht te worden genomen. Kindercentra zijn daaraan gehouden en gemeenten dienen daarop toe te zien. De inspectie op de kinderopvang draagt bij aan de kwaliteit van de voorzieningen, of die inspectie nu landelijk of decentraal is georganiseerd. Bepalend voor de kwaliteit is mijns inziens veeleer dat de inspectie voldoende deskundig is en voldoende is toegerust; dat de inspectie voldoende bevoegdheden heeft, onafhankelijk is en transparant optreedt. Vooralsnog ga ik uit van decentrale uitvoering van de inspectie en ben ik bezig de kwaliteit en de toerusting daarvan te verbeteren en de uniformiteit te bevorderen. Daarnaast onderzoek ik de mogelijkheid van een zeker landelijk toezicht op het toezicht, onder meer als waarborg voor goede kwaliteit van de inspectie en om een overkoepelend landelijk overzicht te behouden. In de kaderstellende notitie voor de nieuwe wet, die ik uw Kamer voor de zomer wil toesturen, zal ik dit nader uitwerken. </antwoord>
      <noten afkomstig="antwoord"/>
   </antwoorden>
</kvr>
