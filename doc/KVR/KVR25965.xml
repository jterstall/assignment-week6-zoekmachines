<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Visser (VVD) aan de ministers voor Vreemdelingenzaken en Integratie en van Buitenlandse Zaken over latente Nederlanders. (Ingezonden 22 mei 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25965
</item>
         <item attribuut="Inhoud">Voor kinderen die voor 1 januari 1985 zijn geboren uit een Nederlandse moeder en een buitenlandse vader heeft slechts een beperkte optieregeling gegolden, waardoor aan de discriminatie op basis van geslacht in het nationaliteitsrecht geen volledig einde is gekomen. Een groeiend aantal landen heeft de overdracht van de nationaliteit door de vrouw aan het kind alsnog met terugwerkende kracht geregeld. Is dit voor Nederland ook mogelijk?</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Nationaliteitsrecht</item>
         <item attribuut="Vindplaats">Kamervragen met antwoord 2005-2006, nr. 1790, Tweede Kamer</item>
         <item attribuut="Vraagnr_bij_indiening">2050613720</item>
         <item attribuut="Afkomstig_van">Vreemdelingenzaken en Integratie (VI) Buitenlandse Zaken (BUZA)</item>
         <item attribuut="Indiener">
            <persoon partij="VVD">Visser</persoon>
         </item>
         <item attribuut="Datum_reaktie">2006-07-06</item>
         <item attribuut="Datum_indiening">2006-05-22</item>
         <item attribuut="Document-id">KVR25965</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3813" allpagenumbers="3813 3814" vetnummer="2050613720" code="0506tkkvr1790" lopendefooter="Tweede Kamer, vergaderjaar 2005–2006, Aanhangsel" filenaam="KVR25965" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1790" onderwerp="" indiendatum="2006-05-22">
         <vrager partij="VVD" oorsprong="parlement">Visser</vrager>
         <vraagt-aan>de ministers voor Vreemdelingenzaken en Integratie en van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-07-6">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van het artikel «Latente Nederlanders: discriminatie van kinderen van Nederlandse moeders in het nationaliteitsrecht»? <voetnoot nummer="1"/>
      </vraag>
      <vraag nummer="2">Hoe beoordeelt u de daarin opgenomen conclusie, dat voor kinderen die vóór 1 januari 1985 zijn geboren uit een Nederlandse moeder en een buitenlandse vader slechts een beperkte optieregeling heeft gegolden en dientengevolge aan de discriminatie op basis van geslacht in het nationaliteitsrecht geen volledig einde is gekomen? </vraag>
      <vraag nummer="3" voetnoot="1">Is achteraf bezien <voetnoot nummer="1"/>de wijze waarop bekendheid aan de optieregeling is gegeven, zorgvuldig geweest? </vraag>
      <vraag nummer="4" voetnoot="1">Hoe beoordeelt u de constatering <voetnoot nummer="1"/>dat een groeiend aantal landen in Europa en daarbuiten de overdracht van de nationaliteit door de vrouw aan het kind in recente jaren alsnog met terugwerkende kracht heeft geregeld? </vraag>
      <vraag nummer="5">Kan worden aangegeven of vanuit landen, waar een persoonlijke kennisgeving aan de betrokken Nederlanders is gedaan, sprake was van aantoonbaar meer gebruik van de optieregeling dan vanuit landen waar dit niet het geval was? </vraag>
      <vraag nummer="6">Geeft het onderhavige artikel u aanleiding om voor de bedoelde groep personen een regeling te treffen, opdat zij alsnog het Nederlanderschap kunnen verwerven? Welke overwegingen spelen daarbij een rol? </vraag>
      <vraag nummer="7">Hoe beoordeelt u de in het artikel genoemde opties om de betrokken personen alsnog de mogelijkheid te geven het Nederlanderschap te verwerven? </vraag>
      <noten afkomstig="vraag">
         <noot nummer="1" datum="2006-04-28" bron="NJB">NJB, 28 april 2006</noot>
      </noten>
   </vragen>
   <antwoorden aantal="5">
      <antwoord nummer="1 en 2">Ja, van het artikel heb ik kennis genomen. Ik deel niet de getrokken conclusie. Het tot 1 januari 1985 bestaande onderscheid tussen een gehuwde Nederlandse vader en een gehuwde Nederlandse moeder om de Nederlandse nationaliteit te kunnen doorgeven is met ingang van die datum volledig opgeheven voor alle kinderen die zijn geboren op of na 1 maart 1964 uit een huwelijk van een vrouw met de Nederlandse nationaliteit en een man van vreemde nationaliteit. Voor kinderen geboren na de wetswijziging van 1 januari 1985 is verkrijging van het Nederlanderschap van rechtswege bij de geboorte in de wet opgenomen. Voor (alle) kinderen geboren tussen 1 maart 1964 en 1 januari 1985 is een optieregeling gemaakt. Op deze wijze is het tot 1 januari 1985 bestaande onderscheid in de mogelijkheid tot doorgifte van de nationaliteit volledig opgeheven. Volledigheidshalve voeg ik toe dat bij een huwelijk met een man van vreemde nationaliteit vóór 1 maart 1964 een Nederlandse vrouw de Nederlandse nationaliteit verloor, behalve indien staatloosheid zou optreden. Een kind uit een voor 1 maart 1964 gesloten huwelijk is in de regel dan ook niet geboren uit een gehuwde vrouw van Nederlandse nationaliteit, gehuwd met een man van vreemde nationaliteit. Opmerking verdient daarnaast nog dat het hier bedoelde optierecht openstond aan «het niet-Nederlandse kind van een vrouw die Nederlander is», d.w.z. de moeder diende op het moment van de optie (nog) Nederlandse te zijn; dat hoefde zij niet noodzakelijkerwijs ook (al) te zijn geweest bij de geboorte van het kind of op de dag van de wetswijziging in 1985. </antwoord>
      <antwoord nummer="3">Zowel landelijk (door publicaties in de pers) als op gemeentelijk niveau en bij de ambassades is ruimschoots voorlichting gegeven over de optiemogelijkheid. De mate van zorgvuldigheid waarmee dit is gebeurd, is door zowel rechter als Nationale ombudsman voldoende geacht (ABRS 10.07.1998, JV 1998, 142 en No-rapporten 1997/103 en 1998/085). </antwoord>
      <antwoord nummer="4">Onjuist is de zienswijze dat in de Nederlandse regelgeving geen terugwerkende kracht zou hebben gezeten. De Nederlandse regelgeving werkt terug tot geboorten vanaf 1964, waarbij wel als voorwaarde gold dat de moeder tussen 1 januari 1985 en 1 januari 1988 de Nederlandse nationaliteit bezat. Het gaat hier om een drie-jarige overgangsregeling naar het nieuwe stelsel. Degenen bij wie in die periode de wens bestond te kiezen voor het Nederlanderschap konden gebruikmaken van deze overgangsregeling. Kenmerkend voor een overgangsregeling is dat het een tijdelijke maatregel is. Het Nederlanderschap is verkregen op het moment dat de optie werd afgelegd. De verkrijging zelf heeft geen terugwerkende kracht. </antwoord>
      <antwoord nummer="5">Dit kan niet worden aangegeven. Er is geen registratie bijgehouden van het aantal afgelegde optieverklaringen per land. </antwoord>
      <antwoord nummer="6 en 7">Nu de constatering is, dat geen sprake is van onvoldoende en/of onbehoorlijke informatieverstrekking inzake de optiemogelijkheid ontbreekt naar mijn inzicht aanleiding om een aanvullende regeling te treffen. Velen hebben tijdig geopteerd, ruim 47 000 opties zijn uitgebracht. Een verdere overweging is dat er een vaste handelwijze bestaat bij een beroep op onwetendheid over de mogelijkheid tot opteren. Incidenteel is en wordt een beroep gedaan op onbekendheid met de optiemogelijkheid. Daar wordt als volgt mee omgegaan. Indien van 1 januari 1985 tot en met 31 december 1987 zich aantoonbaar een omstandigheid heeft voorgedaan, waaruit een bij de moeder aanwezige wil om haar (dan minderjarig) kind de Nederlandse nationaliteit te doen verkrijgen, kan worden afgeleid, wordt ervan uitgegaan dat de moeder een optieverklaring ten behoeve van het kind heeft afgelegd. Daarvan kan sprake zijn indien bijvoorbeeld de moeder aantoonbaar in die periode op een Nederlandse vertegenwoordiging in het buitenland (of, indien woonachtig in Nederland, bij de gemeente) voor het kind een Nederlands reisdocument heeft aangevraagd, of verzocht heeft het kind bij te schrijven in haar Nederlandse paspoort. Heeft de moeder aantoonbaar in de referteperiode een Nederlands reisdocument voor zichzelf gevraagd, dan wordt aan de hand van de omstandigheden van het geval beoordeeld of daarbij sprake kan zijn geweest van een (op dat moment door de Nederlandse autoriteiten niet onderkende) optieverklaring voor het kind. Vanzelfsprekend geldt hierbij dat iedere zaak op de eigen merites moet worden beoordeeld. De auteurs melden deze praktijk van de «verklaring van administratief verzuim» in hun artikel ook. </antwoord>
      <noten afkomstig="antwoord"/>
   </antwoorden>
</kvr>
