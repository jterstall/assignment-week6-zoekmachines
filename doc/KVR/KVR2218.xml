<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van den Doel (VVD) en Van Gelder (PvdA) over het nieuwe geweer van de krijgsmacht, de Canadese Diemaco C-7. (Ingezonden 16 november 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2218
</item>
         <item attribuut="Inhoud">Vragen betreffende mankementen bij het afvuren.</item>
         <item attribuut="Rubriek">Veiligheidsbeleid en defensie (Militair materieel)</item>
         <item attribuut="Trefwoorden">Handwapens Krijgsmacht</item>
         <item attribuut="Vindplaats">Kamervragen met antwoord 1995-1996, nr. 290, Tweede Kamer</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="VVD">Van den Doel</persoon>
            <persoon partij="PvdA">Van Gelder</persoon>
         </item>
         <item attribuut="Datum_reaktie">1995-11-29</item>
         <item attribuut="Datum_indiening">1995-11-16</item>
         <item attribuut="Document-id">KVR2218</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="591" allpagenumbers="591 592" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="290" onderwerp="" indiendatum="1995-11-16">
         <vrager partij="VVD" oorsprong="parlement">Van den Doel</vrager>
         <vrager partij="PvdA" oorsprong="parlement">Van Gelder</vrager>
         <vraagt-aan/>
      </vraagdata>
      <antwoorddata antwoorddatum="1995-11-29">
         <antwoorder functie="staatssecretaris" ministerie="Defensie">Gmelich Meijling</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Vertoont het nieuwe geweer van de krijgsmacht, de Canadese Diemaco C-7, ernstige mankementen bij het afvuren? <voetnoot nummer="1"/>
      </vraag>
      <vraag nummer="2">Heeft het gebruik van dit wapen in andere landen tot soortgelijke of andere mankementen geleid? </vraag>
      <vraag nummer="3">Is het gebruik van dit wapen bij alle krijgsmachtdelen gelijk? Zo ja, traden de mankementen bij de Koninklijke Marine niet op en bij de Koninklijke Landmacht wel? </vraag>
      <vraag nummer="4">Kunnen de aangetoonde mankementen leiden tot een latere instroming van het wapen? </vraag>
      <vraag nummer="5">Zo ja, wat zijn hiervan de operationele gevolgen? </vraag>
      <vraag nummer="6">Zijn er in het contract met de fabrikant boete-clausules opgenomen? Zo ja, waarop zijn deze boete-clausules gericht? </vraag>
      <noten afkomstig="vraag">
         <noot nummer="1" datum="1995-11-14" bron="Algemeen Dagblad">Algemeen Dagblad, 14 november 1995</noot>
      </noten>
   </vragen>
   <antwoorden aantal="4">
      <antwoord nummer="1">De wapens vertonen geen ernstige mankementen bij het afvuren, wel is sprake van een relatief groot aantal storingen bij de aanvoer van de laatste twee patronen uit het magazijn en het uitwerpen van de hulzen bij een beperkt aantal wapens die zeer intensief zijn gebruikt. Om de aanvoerstoringen op te heffen, heeft de leverancier een oplossing aangeboden, waarvan de bruikbaarheid thans wordt getoetst. Het ziet er naar uit dat de aanvoerproblemen op korte termijn zullen zijn opgelost. De storingen bij het uitwerpen van de hulzen blijken bij nader onderzoek het gevolg te zijn van normale slijtage, wat door onbekendheid met het nieuwe wapen niet in voldoende mate is onderkend. Daardoor werd het onderhoud aan een beperkt aantal wapens niet op tijd uitgevoerd. Dit probleem is inmiddels opgelost. </antwoord>
      <antwoord nummer="2 en 3">Het Diemaco C7 wapen is aangeschaft door Canada, Denemarken en Nederland. De Canadese wapens zijn uitgerust met een aluminium patroonhouder, terwijl de Nederlandse en Deense wapens met een kunststof patroonhouder zijn uitgerust. Hiervoor is gekozen omdat tijdens de uitvoerige beproevingen was gebleken dat kunststof patroonhouders beter voldeden dan de aluminium patroonhouders, die eerder door Canada zijn aangeschaft. Tijdens de beproevingen zijn geen aanvoerstoringen opgetreden. In Denemarken zijn de eerste wapens pas in oktober 1995 afgeleverd. Daarom zijn er nog geen gegevens over storingen in Denemarken bekend. De storingen bij de aanvoer van munitie deden zich in gelijke mate voor bij eenheden van de Koninklijke landmacht en het Korps Mariniers. De wijze van gebruik is bij alle krijgsmachtdelen gelijk. De intensiteit van gebruik verschilt echter per eenheid. Bij een beperkt aantal wapens die op het Opleidingscentrum Infanterie zeer intensief worden gebruikt voor de initie¨le schiettraining zijn ook problemen bij het uitwerpen van de huls geconstateerd. Dergelijke problemen worden veroorzaakt door de onbekendheid en geringe ervaring met nieuw materieel en zijn bij het invoeren van nieuwe wapensystemen moeilijk te voorkomen. Ook in Canada hebben zich in de beginfase van het gebruik een aantal vergelijkbare problemen voorgedaan. </antwoord>
      <antwoord nummer="4 en 5">Het gezamenlijk Canadees/Nederlands onderzoek naar de problemen is op 17 december jl. afgerond. De problemen bij de aanvoer van de laatste twee patronen zijn waarschijnlijk met een geringe aanpassing van de patroonhouder te verhelpen. Deze oplossing wordt momenteel door de Koninklijke landmacht beproefd. De eerste beproevingen zijn goed verlopen. Eind november zullen de beproevingen geheel zijn afgerond. De gebleken mankementen hadden geen gevolgen voor de veiligheid van de schutter. Zij zijn van dien aard dat ze niet hebben geleid tot opschorting van leveranties en hebben geen invloed op de operationele inzetbaarheid. Wel zijn ze als vervelend ervaren. Er is slechts sprake geweest van het tijdelijk opschorten van de schietopleiding van e´e´n opleidingsklas van 20 toekomstige instructeurs, bij het Opleidingscentrum Infanterie in de Harskamp. De opleiding is op 22 november weer hervat. </antwoord>
      <antwoord nummer="6">De Nederlandse overheid heeft geen contract gesloten met de fabrikant maar met de Canadese overheid, in dezen vertegenwoordigd door de Canadian Commercial Corporation (CCC). In het contract is een boeteclausule opgenomen die de mogelijkheid biedt een onmiddellijk opeisbare boete te heffen, indien de wederpartij zijn verplichting tot levering van wapens die aan de overeenkomst beantwoorden niet tijdig nakomt. Daarnaast zijn in het contract nog clausules opgenomen die zekerstellen dat de (meer)kosten die verbonden zijn aan het opheffen van de geconstateerde aanvoerstoringen niet voor rekening van de Nederlandse overheid komen. </antwoord>
      <noten afkomstig="antwoord"/>
   </antwoorden>
</kvr>
