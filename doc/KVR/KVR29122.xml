<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Roemer (SP) aan de minister van Verkeer en Waterstaat over overbelastte bruggen. (Ingezonden 12 juli 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29122
</item>
         <item attribuut="Inhoud">In hoeverre waren de problemen met de Rijnbrug in de A50 te voorzien. Ook vragen over (achterstallig) onderhoud van de bruggen en het versterken van de bruggen om de hogere verkeersintensiteit aan te kunnen.</item>
         <item attribuut="Rubriek">Verkeer, vervoer en waterstaat (Bruggen en tunnels)</item>
         <item attribuut="Trefwoorden">Bruggen Verkeer</item>
         <item attribuut="Vindplaats">Kamervragen met antwoord 2006-2007, nr. 2448, Tweede Kamer</item>
         <item attribuut="Vraagnr_bij_indiening">2060720820</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Roemer</persoon>
         </item>
         <item attribuut="Datum_reaktie">2007-08-22</item>
         <item attribuut="Datum_indiening">2007-07-12</item>
         <item attribuut="Document-id">KVR29122</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5179" allpagenumbers="5179 5180" vetnummer="2060720820" code="0607tkkvr2448" lopendefooter="Tweede Kamer, vergaderjaar 2006–2007, Aanhangsel" filenaam="KVR29122" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2448" onderwerp="" indiendatum="2007-07-12">
         <vrager partij="SP" oorsprong="parlement">Roemer</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-08-22">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw mening over de ontstane situatie van de Rijnbrug in de A50 bij Heteren waar plotseling het verkeer aangepast moet worden omdat er scheuren in de betonconstructie zitten? <voetnoot nummer="1"/>
      </vraag>
      <vraag nummer="2">Kunt u aangeven of deze verkeersaanpassingen voorkomen hadden kunnen worden? Zo neen, waarom kon dit niet? Zo ja, hoe kon dit? </vraag>
      <vraag nummer="3">Klopt het dat de eerste tekenen van scheurvorming al twee jaar geleden werden ontdekt? Wat is er sindsdien gebeurd? En waarom kon u dit de Kamer niet mededelen toen u hier onlangs tijdens het mondeling vragenuur naar gevraagd werd? </vraag>
      <vraag nummer="4">Kunt u aangeven bij welke bruggen er problemen in de betonconstructie gesignaleerd zijn? Worden deze bruggen ook extra gecontroleerd? </vraag>
      <vraag nummer="5">Kunt u aangeven wat de oorzaak is van het achterstallige onderhoud van deze bruggen? Zijn de onderhoudsprogramma’s hier ondertussen op aangepast? Zo neen, waarom niet? Zo ja, wat voor gevolgen heeft dit voor andere uitgaven? </vraag>
      <vraag nummer="6">Ben u bereid te komen met een plan van aanpak om de bruggen te versterken die dit nodig hebben? Zo neen, waarom niet? Zo ja, wat voor maatregelen gaat u nemen? </vraag>
      <vraag nummer="7">Kunt u aangeven welke nieuwe bruggen er momenteel aangelegd of voorbereid worden? Wordt hierbij wel rekening gehouden met een hogere verkeersintensiteit? Kunt u uw antwoord toelichten? </vraag>
      <noten afkomstig="vraag">
         <noot nummer="1" datum="2007-07-11" bron="de Gelderlander">de Gelderlander, 11 juli 2007</noot>
      </noten>
   </vragen>
   <antwoorden aantal="7">
      <antwoord nummer="1">De herstelwerkzaamheden aan de betonconstructie en, daaraan voorafgaand, de tijdelijke ondersteuning van de brug van de Rijnbrug in de A50 bij Heteren zijn noodzakelijk. De getroffen tijdelijke verkeersmaatregelen zijn hiervan een onvermijdelijk gevolg om verdere schade aan de brug uit te sluiten. </antwoord>
      <antwoord nummer="2">Die verkeersmaatregelen hadden niet kunnen worden voorkomen. Het besluit om de verkeersbelasting door bijzondere transporten, dus alléén het allerzwaarste vrachtverkeer, te beperken is zekerheidshalve zonder uitstel genomen. Doordat het plaatsen van de tijdelijke extra ondersteuningsconstructie voortvarend is aangepakt heeft deze beperking en de afsluiting van de weefstrook niet lang geduurd, namelijk tot 31 juli 2007. Het inhaalverbod voor vrachtauto’s blijft nog wel van kracht. </antwoord>
      <antwoord nummer="3">Ja, dit klopt. In 2001 zijn scheuren geconstateerd en herkend als scheurvorming die gebruikelijk is bij zwaar belaste betonconstructies. Daarna is de brug sneller achteruit gegaan dan mocht worden verwacht. In 2005 is een herberekening gemaakt en vastgesteld dat de brug dient te worden versterkt. Inspecties in juni en juli 2007 duidden er op dat de brug, vooruitlopend op de versterkingsmaatregelen, tijdelijk extra moet worden ondersteund. Tijdens het vragenuurtje van 15 mei 2007 was ik dus nog niet op de hoogte. </antwoord>
      <antwoord nummer="4">Dit betreft naast de brug bij Heteren ook de Hollandse brug in de A6. Beide bruggen worden nu hersteld en de Hollandse brug wordt ook verbreed. Tijdens het herstel gaat de verscherpte observatie door. Naast de betonnen bruggen zijn er stalen bruggen, waarvan de stalen rijdekken vermoeiingscheuren vertonen, zoals bij de Moerdijkbrug. Van de 100 stalen bruggen worden er 25 al langere tijd extra gecontroleerd. </antwoord>
      <antwoord nummer="5">Bij deze betonnen bruggen en viaducten gaat het niet om achterstallig onderhoud maar om versnelde achteruitgang ten opzichte van de normale levensduur. Naar de (resterende) levensduur van betonnen kunstwerken van voor 1975 laat ik nu een groot onderzoek uitvoeren. Ik zal de Kamer binnenkort nader informeren over de voorlopige stand van zaken. Ik verwacht dit onderzoek eind 2007 af te ronden. Pas nadat ik de resultaten van het onderzoek heb, kan ik een inschatting gaan maken van de kosten en effecten op de programmering Voor het inhalen van onderhoudsachterstanden bij spoorwegen, wegen en vaarwegen, waaronder de stalen bruggen, zijn de onderhoudsprogramma’s en -budgetten aangepast. Uw Kamer is over de resultaten en prognoses ingelicht met de Midterm Review bij de V&amp;W Begroting 2007. </antwoord>
      <antwoord nummer="6">Ja. Zodra het hiervoor genoemde onderzoek gereed is, zal een begin gemaakt worden met een plan van aanpak van de betonnen bruggen en viaducten. Voor die kunstwerken waar maatregelen noodzakelijk zijn kunnen deze uiteenlopen van extra inspecties, verkeersbeperkingen, constructieve versterking tot nieuwbouw. </antwoord>
      <antwoord nummer="7">Bij nieuwe bruggen, zoals bij Ewijk over de Waal (2009–2012), bij Beesd over de Linge (gereed 2010), bij ’s-Hertogenbosch over de toekomstige omlegging in de Zuid-Willemsvaart (ook 2010) wordt volledig rekening gehouden met alle van kracht zijnde eisen op het gebied van constructie, draagkracht, etc. en met de laatste verkeersprognoses. Die kunstwerken zullen dus voldoende robuust zijn. </antwoord>
      <noten afkomstig="antwoord"/>
   </antwoorden>
</kvr>
