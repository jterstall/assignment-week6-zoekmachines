<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="13">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib (PvdA), Kant (SP) en Tonkens (GroenLinks) aan de minister van Volksgezondheid, Welzijn en Sport over het samenwerkingsverband dat de Arbo-diensten van ABN Amro en KLM hebben met VU MC Amsterdam. (Ingezonden 8 november 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21913
</item>
         <item attribuut="Inhoud">Vragen over het samenwerkingsverband dat de Arbo-diensten van ABN Amro en KLM hebben afgesloten met het VU medisch centrum in Amsterdam, dat ongewenste neveneffecten zou kunnen hebben, zoals voorkeursbehandeling van werknemers van ABN Amro en KLM ten opzichte van ziekenfondsverzekerden.</item>
         <item attribuut="Rubriek">Arbeid (Werknemers) Gezondheidszorg (Algemeen) Gezondheidszorg (Zorgverzekeringen)</item>
         <item attribuut="Trefwoorden">Gezondheidszorg Werknemers Ziekenfondsen</item>
         <item attribuut="Vindplaats">Kamervragen met antwoord 2004-2005, nr. 647, Tweede Kamer</item>
         <item attribuut="Vraagnr_bij_indiening">2040502920</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
            <persoon partij="SP">Kant</persoon>
            <persoon partij="GroenLinks">Tonkens</persoon>
         </item>
         <item attribuut="Datum_reaktie">2004-12-24</item>
         <item attribuut="Datum_indiening">2004-11-08</item>
         <item attribuut="Document-id">KVR21913</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1363" allpagenumbers="1363 1364 1365" vetnummer="2040502920" code="0405tkkvr647" lopendefooter="Tweede Kamer, vergaderjaar 2004–2005, Aanhangsel" filenaam="KVR21913" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="647" onderwerp="" indiendatum="2004-11-8">
         <vrager partij="PvdA" oorsprong="parlement">Arib</vrager>
         <vrager partij="SP" oorsprong="parlement">Kant</vrager>
         <vrager partij="GroenLinks" oorsprong="parlement">Tonkens</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="24 december 2004), zie ook Aanhangsel Handelingen nr. 522, vergaderjaar 2004–2005">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Bent u op de hoogte van het samenwerkingsverband dat de Arbo-diensten van ABN Amro en KLM hebben afgesloten met het VU medisch centrum in Amsterdam? <voetnoot nummer="1"/>
      </vraag>
      <vraag nummer="2">Wat houdt dit samenwerkingsverband in? Om welke vorm van zorg gaat het? Klopt het dat deze patiënten voor diagnose en behandeling rechtstreeks naar het VU medisch centrum in Amsterdam kunnen? Welke gevolgen heeft dit initiatief voor de wachtlijsten of het ontstaan daarvan? </vraag>
      <vraag nummer="3">In hoeverre en op welke wijze maakt het VU medisch centrum onderscheid tussen de diagnose en de behandeling van de werknemers van ABN Amro en KLM en die van ziekenfondsverzekerden? </vraag>
      <vraag nummer="4" voetnoot="2">Klopt het dat de werknemers van ABN Amro en KLM vanaf 1 november 2004, dan wel na een proef van een half jaar, sneller kunnen worden geholpen? Deelt u de mening dat alle patiënten sneller dienen te worden geholpen en dat deze samenwerkingsovereenkomst tot ongewenste neveneffecten kan leiden, zoals voorkeursbehandeling, en dat hier sprake kan zijn van voorrangszorg? <voetnoot nummer="2"/>
      </vraag>
      <vraag nummer="5">Deelt u de mening dat alleen medische criteria dienen te bepalen wie het eerst wordt geholpen? </vraag>
      <vraag nummer="6" voetnoot="3">Vindt u het acceptabel dat, indien een werkgever extra geld bijlegt, zijn werknemers eerder worden geholpen dan iemand zonder werk, bijvoorbeeld een bijstandsgerechtigde, een AOW-er of een kind? <voetnoot nummer="3"/>
      </vraag>
      <vraag nummer="7">Deelt u de stelling dat er genoeg capaciteit is of komt om iedereen snel en adequaat te helpen, zodat dit initiatief niet nodig is, of dat dit niet het geval is, en dus er toe leidt dat werknemers van deze bedrijven sneller worden geholpen? </vraag>
      <vraag nummer="8">Hoeveel kosten ten aanzien van ziekteverzuim en arbeidsongeschiktheid denken de samenwerkingspartners te besparen? Om hoeveel mensen gaat het daarbij? </vraag>
      <vraag nummer="9">Erkent u dat arbo-artsen ook de belangen van het bedrijf dienen, en daarom bedrijfsbelangen ook mee kunnen wegen bij doorverwijzing? Erkent u dat dit kan botsen met het belang van patiënten bij een onafhankelijke afweging voor doorverwijzing? Wat is uw mening hierover? </vraag>
      <vraag nummer="10">Klopt het dat door dit samenwerkingsverband het VU medisch centrum ook ’s avonds en in de weekeinden zorg gaat leveren en operaties gaat verrichten? Op welke wijze vindt financiering van dit initiatief plaats? Om hoeveel geld gaat het? Heeft u zicht op welke zorg met privaatgeld en welke met premiegeld wordt gefinancierd? </vraag>
      <vraag nummer="11">Hoe vaak verwijzen bedrijfsartsen in het algemeen sinds begin dit jaar direct door naar de specialist? </vraag>
      <vraag nummer="12">Denken de partners bij diagnose en behandeling in eerste instantie aan arbeidsgerelateerde of aan algemene, niet arbeidsgerelateerde klachten? </vraag>
      <vraag nummer="13">Heeft u inzicht in de aard en omvang van vergelijkbare initiatieven waarbij werkgevers contracten hebben afgesloten met ziekenhuizen? Zo ja, wilt u de Kamer daarover informeren? Zo neen, bent u bereid dit te inventariseren? </vraag>
      <noten afkomstig="vraag">
         <noot nummer="1" datum="2004-10-30" bron="ANP-bericht">ANP-bericht, 30 oktober 2004</noot>
         <noot nummer="2">Radioprogramma Cappuccino&amp;Casa Luna</noot>
         <noot nummer="3" datum="2004-10-30" bron="Financieel Dagblad">Financieel Dagblad, 30 oktober 2004</noot>
      </noten>
   </vragen>
   <antwoorden aantal="13">
      <antwoord nummer="1">Ja. </antwoord>
      <antwoord nummer="2">Het samenwerkingsverband tussen de arbodiensten van ABN Amro en KLM en het VU Medisch Centrum Amsterdam geeft invulling aan de verwijzing naar de tweedelijnszorg door de geregistreerde bedrijfsarts die per 1 januari 2004 mogelijk is geworden. Het project is gericht op het zo snel en efficiënt mogelijk kunnen behandelen van zieke werknemers om het ziekteverzuim terug te dringen en op het vragen van aandacht voor de factor arbeid bij de behandelaars in de curatieve zorg. Het gaat om een pilot van voorlopig zes maanden om de haalbaarheid van een dergelijke samenwerking en het volume en de inhoud van de gevraagde zorg te onderzoeken. Het gaat daarbij om reguliere zorg; de acute zorg valt buiten de pilot. Het klopt dat de geregistreerde bedrijfsartsen binnen de respectieve arbodiensten zieke werknemers nu ook voor diagnose en behandeling binnen de reguliere zorg rechtstreeks naar het VU Medisch Centrum in Amsterdam kunnen verwijzen. Dit initiatief heeft geen gevolgen voor bestaande wachtlijsten en naar verwachting ook niet voor het ontstaan ervan gezien de geringe aantallen patiënten die anders door de huisarts zouden zijn verwezen. Het project is gericht op het leveren van extra productie met de bestaande middelen. Indien de zorgvraag op termijn toch groter wordt, dan kan dit mogelijk opgevangen worden door nieuwe productieafspraken met de zorgverzekeraars. De beoordeling welke patiënt het eerst wordt geholpen en welke behandeling noodzakelijk is, vindt uitsluitend plaats op medisch-inhoudelijke criteria (zie ook de antwoorden op vraag 5 en 7). </antwoord>
      <antwoord nummer="3">De werknemers van ABN Amro, KLM en andere aangesloten bedrijven zijn ziekenfondsverzekerd of hebben een particuliere ziektekostenverzekering. Het VU Medisch Centrum maakt geen onderscheid tussen de diagnose en behandeling van werknemers en die van andere (ziekenfonds)verzekerden. Het project is gericht op regulier zorgaanbod waar alle patiënten niet discriminatoir gebruik van kunnen maken. </antwoord>
      <antwoord nummer="4">Ja. Het klopt inderdaad dat werknemers van ABN Amro, KLM en andere bedrijven die zijn aangesloten bij KLM en ABN Amro Arbo Services vanaf 1 november 2004 sneller en efficiënter geholpen kunnen worden. Dit vloeit voort uit het feit dat de geregistreerde bedrijfsartsen bij de betreffende arbodiensten nu direct kunnen verwijzen naar het VUMC zonder dat nog tussenkomst nodig is van de huisarts. Ik ben het niet eens met de stelling dat deze samenwerkingsovereenkomst kan leiden tot ongewenste neveneffecten, zoals voorkeursbehandeling en voorrangszorg. Dit project leidt niet tot langere wachttijden voor de overige patiënten, omdat het gaat om extra productieafspraken (zie ook de antwoorden op vraag 2 en 10). </antwoord>
      <antwoord nummer="5">Ja. Het VU Medisch Centrum hanteert uitsluitend medische criteria om te bepalen welke patiënt het eerst wordt geholpen, rekening houdende met de beschikbare capaciteit. Op basis van de verwijzing en het contact met de patiënt in het eerste polikliniekbezoek zal de medisch specialist zoals te doen gebruikelijk beoordelen wat de urgentie is van eventueel verdere behandeling. </antwoord>
      <antwoord nummer="6">Het is de verantwoordelijkheid van de overheid om te waarborgen dat de reguliere gezondheidszorg van verantwoorde kwaliteit, doelmatig en voor iedereen toegankelijk is. Het staat werkgevers uiteraard vrij om initiatieven te ondernemen waarmee zij ziekteverzuim effectiever en efficiënter denken te kunnen aanpakken door bijvoorbeeld reïntegratiebedrijven in te schakelen. De werkgevers hebben als cofinancier van de sociale verzekeringspremies belang bij een snelle en efficiënte reguliere gezondheidszorg. </antwoord>
      <antwoord nummer="7">De achtergrond van dit initiatief is niet een tekort aan capaciteit, maar het invulling geven aan een snelle en adequate verwijzing naar de reguliere zorg door de bedrijfsarts. Het VUMC geeft op onderdelen aan genoeg capaciteit te hebben om iedereen snel en adequaat te kunnen helpen. Indien het volume van de gevraagde zorg toeneemt, zal het VUMC daarvoor nieuwe productieafspraken moeten maken (zie ook de antwoorden op vraag 2, 4 en 10). De initiatieven die het VUMC onderneemt in het kader van het Programma Sneller Beter, gericht op een snellere, betere curatieve zorg voor de patiënten, dragen er ook aan bij om de patiënten snel en adequaat te kunnen helpen (zie ook de website www.snellerbeter.nl en de Voortgangsrapportage aan de Tweede Kamer met acties om de kwaliteit in de zorg te verbeteren, Kamerstuk 28 439, nr. 7). </antwoord>
      <antwoord nummer="8">De samenwerkingspartners kunnen nog geen uitspraak doen over de kosten die ten aanzien van ziekteverzuim en arbeidsongeschiktheid bespaard kunnen worden. De pilotfase is juist bedoeld om inzicht te krijgen in volume en inhoud van de zorgvraag en het zorgaanbod dat hiervoor nodig is. Het is moeilijk om te bepalen om hoeveel mensen het zal gaan. Ook is nog onduidelijk of het aanbod van het VUMC aansluit op de gevraagde zorg. </antwoord>
      <antwoord nummer="9">Ik ben het hier niet mee eens. De onafhankelijkheid van de oordelen en adviezen van de bedrijfsarts komen voort uit zijn of haar professionaliteit en deskundigheid. Daarin staat de bescherming van de gezondheid van de werknemer voorop. Dit betekent dat de bedrijfsarts bedrijfsbelangen niet mag meewegen bij de diagnosestelling. Alleen geregistreerde bedrijfsartsen mogen patiënten verwijzen naar de tweedelijnszorg. De (geregistreerde) bedrijfsartsen dienen te voldoen aan de voorwaarden in de Wet op de beroepen in de individuele gezondheidszorg (Wet BIG). Op de tweede plaats wordt de onafhankelijkheid van de bedrijfsarts gewaarborgd door de Arbowet, de Regeling Certificatie Arbodiensten, de Beroepscode van bedrijfsartsen van de NVABen het Professioneel Statuut dat de NVABheeft afgesloten met de Branche Organisatie van Arbodiensten (BOA); het statuut biedt de bedrijfsarts bescherming door de arbodienst indien de werkgever onoirbare druk uitoefent. De NVAB heeft in afstemming met de andere betrokken beroepsgroepen een Leidraad Verwijzen opgesteld die de bedrijfsartsen een instrument biedt ter ondersteuning van de verwijzing naar de tweedelijnszorg of de arbozorg. De loondienstverhouding van de bedrijfsarts tot de arbodienst leidt dus geenszins tot een gebrek aan onafhankelijkheid. De samenwerkingspartners beamen dit en benadrukken dat de bedrijfsarts altijd verwijst conform de door de NVABopgestelde Leidraad Verwijzen. Tenslotte zijn er voorzieningen getroffen voor werkgevers of werknemers die het niet eens zijn met een oordeel of advies van de bedrijfsarts. Zij kunnen binnen de arbodienst een tweede arts raadplegen, een deskundigenoordeel vragen bij het UWV, of gebruik maken van de civielrechtelijke geschillenregelingen. </antwoord>
      <antwoord nummer="10">Nee. De bedrijvenpoli is ’s avonds ’s nachts en in de weekeinden dicht, omdat deze slechts niet-acute zorg aanbiedt. De zorgverzekeraars financieren dit initiatief. Het gaat dus om premiemiddelen. Zoals reeds is aangeven in het antwoord op vraag 8 kunnen nog geen bedragen worden genoemd. Het zorgvolume als gevolg van dit project is nog onbekend. Op macroniveau neemt het zorgvolume niet toe, omdat de huisarts anders deze mensen zou verwijzen. In het algemeen heb ik geen zicht op welke zorg met private middelen wordt gefinancierd. </antwoord>
      <antwoord nummer="11">Per 1 januari 2004 kunnen geregistreerde bedrijfsartsen werknemers ook verwijzen voor diagnose en/of behandeling in de curatieve zorg en geestelijke gezondheidszorg en kunnen de kosten van deze zorg ten laste komen van de wettelijke ziektekostenverzekeringen. Het College voor zorgverzekeringen (CVZ) monitort en evalueert de invoering van de verwijsfunctie van de bedrijfsarts. In deze fase zijn er nog geen harde cijfers van het aantal verwijzingen door bedrijfsartsen. Uit de tussenevaluatie van de verwijsfunctie van de bedrijfsarts die het CVZ op 28 oktober 2004 aan mij heeft uitgebracht blijkt dat de bedrijfsarts nog niet veel verwijst, maar dat arbodiensten en bedrijfsartsen de verwijsfunctie beginnen te ontdekken. Medio 2005 zal het CVZ de eindevaluatie verwijsfunctie bedrijfsarts uitbrengen, waarover ik de Kamer zal informeren. </antwoord>
      <antwoord nummer="12">De samenwerkingspartners denken bij verwijzing, diagnose en behandeling in eerste instantie aan arbeidsrelevante aandoeningen/klachten. Het project is gericht op werknemers. </antwoord>
      <antwoord nummer="13">Ik heb geen inzicht in de aard en omvang van alle initiatieven waarbij arbodiensten afspraken hebben gemaakt met ziekenhuizen. Het afsluiten van individuele overeenkomsten behoort tot de verantwoordelijkheid van arbodiensten, zorgverzekeraars en zorgaanbieders (zie ook antwoord op vraag 11). </antwoord>
      <noten afkomstig="antwoord"/>
   </antwoorden>
</kvr>
