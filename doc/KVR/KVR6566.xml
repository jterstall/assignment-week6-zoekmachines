<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Soutendijk-van Appeldoorn en Dankers (beiden CDA) over sexueel misbruik binnen inrichtingen voor geestelijk gehandicapten. (Ingezonden 27 januari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6566
</item>
         <item attribuut="Inhoud">Vragen over verbetering van de bestrijding van seksueel misbruik binnen inrichtingen voor geestelijk gehandicapten.</item>
         <item attribuut="Rubriek">Gezondheidszorg (Geestelijke gezondheidszorg) Gezondheidszorg (Zorginstellingen) Strafrecht en strafprocesrecht (Overig) Welzijn (Geestelijk gehandicapten)</item>
         <item attribuut="Trefwoorden">Geestelijk gehandicapten Patiënten Psychiatrische ziekenhuizen Zedendelicten Zwakzinnigeninrichtingen</item>
         <item attribuut="Vindplaats">Kamervragen met antwoord 1997-1998, nr. 761, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Soutendijk-van Appeldoorn</persoon>
            <persoon partij="CDA">Dankers</persoon>
         </item>
         <item attribuut="Datum_reaktie">1998-02-24</item>
         <item attribuut="Datum_indiening">1998-01-27</item>
         <item attribuut="Document-id">KVR6566</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1553" allpagenumbers="1553 1554" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6566" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="761" onderwerp="" indiendatum="1998-01-27">
         <vrager partij="CDA" oorsprong="parlement">Soutendijk-van Appeldoorn</vrager>
         <vrager partij="CDA" oorsprong="parlement">Dankers</vrager>
         <vraagt-aan/>
      </vraagdata>
      <antwoorddata antwoorddatum="1998-02-24">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Heeft de politie, na de verdwijning van het specialisme jeugd- en zedenpolitie in veel regio’s, voldoende kennis en mankracht in huis om aangiften van sexueel misbruik binnen inrichtingen voor geestelijk gehandicapten door inrichtingsmedewerkers op te nemen, zodat deze als bewijs kunnen gelden? </vraag>
      <vraag nummer="2">Bent u bereid de deskundigheid bij de inrichtingen te bevorderen om de slachtoffers van sexueel misbruik te begeleiden? </vraag>
      <vraag nummer="3">Zijn de vereisten waaraan aangiften van sexueel misbruik van gehandicapten door inrichtingsmedewerkers moeten voldoen, voldoende bekend bij de inrichtingen? </vraag>
      <vraag nummer="4">Zo neen, bent u dan bereid de instellingen hierover voor te lichten? </vraag>
      <vraag nummer="5">Acht u de bestaande verjaringstermijnen voor zedendelicten voldoende toegesneden op de specifieke problematiek om gevallen van sexueel misbruik in inrichtingen voor geestelijk gehandicapten aan het licht te krijgen? </vraag>
      <vraag nummer="6">Bent u bereid te onderzoeken of een verlenging van de verjaringstermijn als bedoeld in de vorige vraag wenselijk is? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">De politie heeft voldoende deskundigheid en mankracht in huis om aangiften van seksueel misbruik binnen inrichtingen door inrichtingsmedewerkers op te nemen. Op dit moment wordt het zedenspecialisme bij de politieregio’s uitgebreid onderzocht door de inspectie van politie. Zoals toegezegd, tijdens het algemeen overleg aangaande de evaluatie Politiewet,, 9 juni 1997 en het algemeen overleg seksueel geweld en misbruik,, 23 oktober 1997, kan ik u hierover in april 1998 berichten. Naast de zedenrechercheurs, zijn zes in de zorg voor verstandelijk gehandicapten werkzame, deskundigen opgeleid om verstandelijk gehandicapten, bij wie dat mogelijk is, te horen. Zij staan de politie op dit gebied bij, na verkregen toestemming van de Officier van Justitie. De verstandelijk gehandicapte wordt in die gevallen in een speciale politiestudio gehoord door de desbetreffende deskundige. Het spreekt voor zich dat binnen de categorie personen met een ernstig verstandelijke handicap een dergelijk verhoor veelal niet mogelijk is. </antwoord>
      <antwoord nummer="2">Zoals ook in het «Actieplan Preventie sexueel misbruik mensen met een handicap», een overzicht stand van zaken na twee jaar, Augustus 1997, vermeld staat, vindt de bevordering van de deskundigheid in instellingen reeds plaats. Doorgaans geschiedt dit door middel van opleiding en bijscholing. Zo heeft de FvO een uitgebreid overzicht van mogelijkheden tot deskundigheidsbevordering samengesteld. De VGN vermeldt in het Model-Beleidsplan «Doen en laten» hoe de bevordering van de deskundigheid binnen de instelling kan worden opgezet. Ook is in het plan een checklist deskundigen opgenomen. Daarnaast bieden zowel SOMMA als de VGN, NOSW, Kerngroep ZML en de FvO hun achterban/leden cursussen aan c.q. laat men cursussen ontwikkelen t.b.v. haar achterban/leden. Ook de Rutgerstichting biedt een training voor groepsleiding hoe om te gaan met bewoners op het gebied van seksualiteit. In het overleg met mijn collega van OC&amp;W zal ik er nogmaals op aandringen dat bestrijding van seksueel geweld een prominente plaats krijgt in de eindtermen van het curriculum van relevante opleidingstypen in verschillende sectoren. </antwoord>
      <antwoord nummer="3 en 4">Wat betreft aangifte van seksueel misbruik van gehandicapten is in het Model-beleidsplan «Doen en laten» van de VGN, dat alle instellingen bezitten, een stappenplan inzake melding, aangifte en vervolging opgenomen. Ook het Model-protocol voor de SPD-en zijn richtlijnen voor melding een aangifte opgenomen. Tevens is door de FvO aan de Rutgersstichting gevraagd om in samenwerking met andere organisaties, waaronder VGN en TransAct, een brochure «Misbruik, wat te doen?» te ontwerpen. Met subsidie van VWS zal deze in het voorjaar gereed komen. In deze brochure wordt beschreven hoe ouders/begeleiders het beste kunnen handelen bij vermoedens van seksueel misbruik. Tevens wordt aangegeven wat misbruik (in wettelijke zin) is en hoe men aangifte kan doen. De specifieke vereisten waaraan een aangifte moet voldoen zijn bekend bij de politie. </antwoord>
      <antwoord nummer="5 en 6">Vervolging van seksueel misbruik van meerderjarige personen met een verstandelijke handicap waarbij geen geweld wordt gebruikt, vindt plaats op basis van artikel 243 (seksueel binnendringen) of artikel 247 (ontuchtige handelingen) van het Wetboek van Strafrecht. De verjaringstermijn voor deze delicten bedraagt twaalf jaren en gaat in op de dag na die waarop het feit is gepleegd. Bij vervolging op basis van artikel 242 Sr. (verkrachting) bedraagt deze termijn vijftien jaren. Wanneer het seksueel misbruik een minderjarige (verstandelijk gehandicapte) betreft, gaat de verjaringstermijn pas in op het tijdstip waarop deze persoon achttien jaren is geworden. Ik ben van oordeel dat dit verjaringsregime in voldoende mate is toegesneden om ook gevallen van seksueel misbruik van verstandelijk gehandicapten aan het licht te krijgen. Mij hebben geen signalen bereikt die erop wijzen dat dit regime een effectieve bestrijding van deze vormen van seksueel misbruik in de weg zou staan. Ik acht daarom nader onderzoek hieromtrent vooralsnog niet nodig. </antwoord>
      <noten afkomstig="antwoord"/>
   </antwoorden>
</kvr>
