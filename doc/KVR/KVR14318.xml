<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Hoeven (CDA) aan de minister van Onderwijs, Cultuur en Wetenschappen over de instroom op Pabo's en lerarenopleidingen. (Ingezonden 3 september 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14318
</item>
         <item attribuut="Inhoud">Vragen over de achterblijvende instroom van studenten op Pabo's en lerarenopleidingen.</item>
         <item attribuut="Rubriek">Hoger onderwijs (Studierichtingen)</item>
         <item attribuut="Trefwoorden">Hoger pedagogisch onderwijs Lerarenopleidingen</item>
         <item attribuut="Vindplaats">Kamervragen met antwoord 2001-2002, nr. 11, Tweede Kamer</item>
         <item attribuut="Vraagnr_bij_indiening">2000114970</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Van der Hoeven</persoon>
         </item>
         <item attribuut="Datum_reaktie">2001-09-20</item>
         <item attribuut="Datum_indiening">2001-09-03</item>
         <item attribuut="Document-id">KVR14318</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="21" allpagenumbers="21 22" vetnummer="2000114970" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14318" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="11" onderwerp="" indiendatum="2001-09-3">
         <vrager partij="CDA" oorsprong="parlement">Van der Hoeven</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2001-09-20">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat de instroom op Pabo’s en lerarenopleidingen achter blijft vergeleken met vorig jaar, ook als gecorrigeerd wordt naar de totale aantallen HBO-ers? <voetnoot nummer="1"/>Kunt u de Kamer cijfers toesturen over de feitelijke instroom in absolute aantallen en in procentuele cijfers, vergeleken met vorig jaar en vergeleken voor het totale HBO en WO? </vraag>
      <vraag nummer="2">Kunt u aangeven wat de reden is van deze teruggang? Zo neen, bent u van plan hier op korte termijn onderzoek naar te doen en op welke wijze? </vraag>
      <vraag nummer="3">Op welke instroom zijn de cijfers over het lerarentekort op de middellange en lange termijn gebaseerd? Moeten deze cijfers daardoor worden bijgesteld? </vraag>
      <vraag nummer="4">Wat gaat u doen om deze teruggang te stoppen, naast de maatregelen die u eerder in gang hebt gezet of in de Kamer hebt besproken? </vraag>
      <vraag nummer="5">Zijn hiervoor financiële middelen nodig en kunt u hierover beschikken? Zo ja, op welke wijze? </vraag>
      <vraag nummer="6">Wat vindt u van het idee PABO’s, voortgezet onderwijs en basisscholen actief te betrekken bij de beroepskeuzevoorlichting op de scholen voor voortgezet onderwijs, via stages, werkweken, meelooptrajecten, scouting en actieve werving en dergelijke, zoals dit gebeurt voor de technische opleidingen? </vraag>
      <vraag nummer="7">Zou het een oplossing zijn als de lerarenopleidingen voortgezet onderwijs, waar het probleem van de instroom het grootst is, net als vroeger niet alleen opleiden voor het vak leraar, maar ook voor een ander vak? Bent u bereid dit idee nader te onderzoeken? </vraag>
      <vraag nummer="8">Is de regeling zij-instroom een reëel alternatief voor de instroom via de initiële opleiding? Zo neen, op welke manier zou deze dat kunnen worden? </vraag>
      <noten afkomstig="vraag">
         <noot nummer="1" datum="2001-08-28" bron="ANP-bericht: Fiks minder eerstejaars op de PABO’s d.d. 28 augustus jl. en persbericht minister OCW: Pabo blijft in trek">ANP-bericht: Fiks minder eerstejaars op de PABO’s d.d. 28 augustus jl. en persbericht minister OCW: Pabo blijft in trek, 28 augustus 2001</noot>
      </noten>
   </vragen>
   <antwoorden aantal="8">
      <antwoord nummer="1">Op dit moment staan alleen de gegevens met betrekking tot de vooraanmelding ter beschikking (in december zijn de instroomgegevens bekend over de definitieve inschrijvingen per 1 oktober. De definitieve inschrijvingen laten meestal, soms niet onaanzienlijke, afwijkingen zien ten opzichte van de aanmeldingen). Uit de aanmeldingen blijkt dat de belangstelling voor het totaal van de lerarenopleidingen po en vo in week 35 circa 10% achterblijft bij die in week 35 van het jaar 2000. Voor het hbo als geheel is dat ruim 3%. Daarbij zij aangetekend dat de laatste jaren de aanmelding op een steeds later tijdstip plaatsvindt. De verdeling van de aanmeldingen over de hbo-onderdelen laat zien dat in vergelijking tot 2000 het aandeel van het onderdeel Onderwijs het meest zou dalen, nl. van 17,3% naar 16,1% (en het aandeel van het onderdeel Economie het meest zou toenemen, nl. van 35% naar 36,7%). In het wo zijn de vooraanmeldingen in vergelijking met vorig jaar met ruim 4% gestegen. In de bijlage zijn gegevens betreffende de aanmeldingen opgenomen. Ik zal de Tweede Kamer zo spoedig mogelijk na het bekend worden van de definitieve gegevens in december as. de gevraagde gegevens betreffende de instroom toezenden. </antwoord>
      <antwoord nummer="2">Het achterblijven van de aanmeldingen kan, gegeven het gebruikelijke deel van de havisten dat naar de de lerarenopleidingen doorstroomt, in beginsel verklaard worden uit het feit dat dit jaar circa 20% minder leerlingen met succes havo-eindexamen deed dan vorig jaar. </antwoord>
      <antwoord nummer="3">De cijfers die gehanteerd worden bij de te verwachten knelpunten op de onderwijsarbeidsmarkt, zijn ontleend aan de arbeidsmarktramingen die het IVA de afgelopen jaren voor de sectoren primair onderwijs, voortgezet onderwijs en de bve-sector heeft opgesteld. Het IVA maakt hierbij gebruik van de «Ramingen leerlingen en studenten» (de Referentieraming) die het ministerie ieder jaar opstelt. De arbeidsmarktraming voor het primair onderwijs (oktober 2000) gaat uit van de gegevens in de Referentieraming 2000. In deze referentieraming is reeds sprake van een teruglopende instroom met 300 studenten in de instroom in de opleiding tot leraar in 2001 ten opzichte van 2000. Na 2001 wordt weer een stijging geraamd (9800 in 2005). In de arbeidsmarktraming voor het voortgezet onderwijs (april 1999) is uitgegaan van gegevens van de Referentieraming 1999. In deze referentieraming is sprake van een nagenoeg constante instroom in de lerarenopleidingen voortgezet onderwijs voor de periode vanaf 2000 van rond de 4000 studenten. Of de arbeidsmarktramingen moeten worden bijgesteld, is pas goed te beoordelen als de feitelijke instroomcijfers van dit jaar – dus in december – bekend zijn. Indien sprake blijkt van een structureel lagere instroom in de lerarenopleidingen dan tot nu toe verwacht, zal ik de prognoses met betrekking tot knelpunten op de arbeidsmarkt uiteraard laten doorrekenen. Dit geldt overigens ook voor de ontwikkeling van het totaal aantal leerlingen. In de huidige ramingen neemt het aantal leerlingen in het po en het vo vanaf 2007–2008 af. Indien zich hierin belangrijke veranderingen voordoen, zal ik de effecten ervan eveneens laten doorrekenen. </antwoord>
      <antwoord nummer="4">In het licht van de verklaring voor de mogelijke teruggang bij de lerarenopleidingen (zie 2) zijn nadere specifieke maatregelen niet aan de orde. In Maatwerk 3 doe ik wel nadere voorstellen gericht op de omgang met het lerarentekort. Overigens zullen in het verleden genomen maatregelen gericht op verbetering van de wervingspositie van het beroep, voor een groot deel hun doorwerking, ook op de instroom in de lerarenopleidingen, nog moeten krijgen. </antwoord>
      <antwoord nummer="5">Voor de bij punt 4 genoemde maatregelen zijn specifieke middelen beschikbaar. </antwoord>
      <antwoord nummer="6">De gedachte om de lerarenopleidingen en het afnemend werkveld (nog) meer te betrekken bij de beroepskeuzevoorlichting en -oriëntatie in het voortgezet onderwijs, inclusief de genoemde activiteiten, is aantrekkelijk. Dat moet natuurlijk passen binnen het kader van evenwichtige voorlichting en oriëntatie uitgaande van het belang van de leerling zelf. Op scholen voor voortgezet onderwijs kunnen dergelijke activiteiten als onderdeel van het onderwijsprogramma worden georganiseerd in het kader van loopbaanoriëntatie, en dat wordt ook al gedaan. Meeloopdagen in het vervolgonderwijs (waaronder de lerarenopleidingen) zijn al gebruikelijk. De verantwoordelijkheid van het onderwijsveld voor de eigen personeelsvoorziening zou mede tot uitdrukking kunnen komen door het bieden van de mogelijkheid voor leerlingen in het havo en vwo om een dag in een school mee te lopen met een leraar. Ik zal bevorderen dat het onderwijsveld zelf deze en andere mogelijkheden verkent door overleg daarover te stimuleren tussen landelijke organisaties van schoolleiders en decanen. </antwoord>
      <antwoord nummer="7">Gelet op de noodzaak van transparantie van het opleidingenaanbod acht ik het niet gewenst als de lerarenopleiding ook voor een ander vak/getuigschrift dan het vak leraar opleidt. Om fuikwerking voor studenten te voorkomen ligt het echter wel in de rede dat hogescholen verkennen of nieuw aan te bieden of bestaande opleidingen qua competenties zodanig verwant (kunnen) zijn aan lerarenopleidingen dat studenten (zowel van de lerarenopleiding als van zo’n verwante opleiding) zich gemakkelijk tussen de opleidingen kunnen bewegen c.q. meerdere opleidingen kunnen afronden en ook in de beroepspraktijk een meervoudig perspectief kennen. De hogeschool kan dan het personeel van de lerarenopleiding ook op (een) verwante opleiding(en) inzetten. </antwoord>
      <antwoord nummer="8">Ik zie de zij-instroom als een belangrijke nieuwe weg tot leraarschap en niet zozeer als een alternatief. Mijn beleid is erop gericht om de toegang tot het leraarschap langs diverse wegen te ondersteunen en nieuwe doelgroepen daarbij aan te spreken op uiteenlopende manieren. De maatregelen zoals die zijn voorgesteld in Maatwerk 1, 2, en 3 ten aanzien van de zij-instroom en de ondersteuning die ik geef aan de initiële lerarenopleidingen, zoals onder meer blijkt uit het convenant lerarenopleidingen vo en bve, zijn daar uitdrukking van. </antwoord>
      <noten afkomstig="antwoord"/>
   </antwoorden>
</kvr>
