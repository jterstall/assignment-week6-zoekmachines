<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden M.B. Vos (GroenLinks) en Rehwinkel (PvdA) aan de minister van Buitenlandse Zaken over de door de VS gehanteerde inreisbeperking voor HIV-positieve personen. (Ingezonden 23 september 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10526
</item>
         <item attribuut="Inhoud">Zie voor eerdere kamervragen over dit onderwerp Aanh. Hand. 1998-1999, nr. 1796.</item>
         <item attribuut="Rubriek">Gezondheidszorg (Patiënten) Handel en economie (Douane)</item>
         <item attribuut="Trefwoorden">Douane Infectieziekten Patiënten Verenigde Staten</item>
         <item attribuut="Vindplaats">Kamervragen met antwoord 1999-2000, nr. 245, Tweede Kamer</item>
         <item attribuut="Vraagnr_bij_indiening">2990000090</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">M.B. Vos</persoon>
            <persoon partij="PvdA">Rehwinkel</persoon>
         </item>
         <item attribuut="Datum_reaktie">1999-11-08</item>
         <item attribuut="Datum_indiening">1999-09-23</item>
         <item attribuut="Document-id">KVR10526</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="509" allpagenumbers="509 510" vetnummer="2990000090" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10526" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="245" onderwerp="" indiendatum="1999-09-23">
         <vrager partij="GroenLinks" oorsprong="parlement">M.B. Vos</vrager>
         <vrager partij="PvdA" oorsprong="parlement">Rehwinkel</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="8 november 1999), zie ook Aanhangsel Handelingen nr. 129, vergaderjaar 1999–2000">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kunt u aangeven wanneer en in welk internationaal overleg de Nederlandse regering de door de VS gehanteerde inreisbeperkingen voor HIV-positieve personen aan de orde heeft gesteld? <voetnoot nummer="1"/>Zijn hierbij resultaten geboekt? </vraag>
      <vraag nummer="2">Bent u bereid uw opvatting over de de inreisbeperkingen voor HIV-positieve personen bij de VS opnieuw aan de orde te stellen, bilateraal dan wel in internationaal verband? </vraag>
      <vraag nummer="3">Kunt u nader toelichten waarom u een actie van Nederland in bilateraal verband niet zinvol acht? </vraag>
      <vraag nummer="4">Deelt u de mening dat uw motivatie dat actie op basis van één individueel geval geen resultaat zal hebben geen recht doet aan de werkelijkheid? Aangezien er geen sprake is van een individueel probleem, maar van een inreisbeperking waarvan alle HIV-positieve personen de dupe (kunnen) zijn en waarbij zich met enige regelmaat de situatie voordoet dat HIV-positieven de toegang tot de VS daadwerkelijk ontzegd wordt? </vraag>
      <vraag nummer="5">Deelt u de opvatting dat – los van het te verwachten resultaat – Nederland bezwaar zou moeten aantekenen bij andere staten die op kwestieuze gronden systematisch bepaalde groepen (Nederlandse) burgers de toegang ontzeggen, alleen al vanwege de signaalwerking die hiervan uitgaat? Zo neen, waarom niet? </vraag>
      <noten afkomstig="vraag">
         <noot nummer="1">Zie Aanhangsel Handelingen nr. 1796, vergaderjaar 1998–1999</noot>
      </noten>
   </vragen>
   <antwoorden aantal="4">
      <antwoord nummer="1" voetnoot="1">De Nederlandse regering onderkent de problematiek van het beperken van het reizigersverkeer van personen die lijden aan AIDS respectievelijk zijn besmet met het HIV-virus. In het algemeen wordt HIV/AIDS besproken in bijeenkomsten van UNAIDS, het co-sponsored programma van de Verenigde Naties. Daarnaast is in het kader van het review proces van de bevolkingstop te Cairo (International Conference on Population and Development, 1994) door Nederland uitdrukkelijk aandacht gevraagd voor deze problematiek, zowel in Den Haag bij een internationaal forum over dit onderwerp als in New York tijdens de Speciale zitting van de Algemene Vergadering van de VN. Dit heeft geleid tot een aantal paragrafen in het slotdocument dat specifiek de HIV/AIDS-problematiek aan de orde stelt. In diverse Europese werkgroepen wordt overleg gevoerd over gehanteerde inreisbeperkingen voor HIV-positieve personen. Dit heeft recent geresulteerd in het opstellen van een mededeling <voetnoot nummer="1"/>van de Europese Commissie aan de Raad en het Europees Parlement over voor de burgers van de Unie geldende bijzondere maatregelen ten aanzien van verplaatsing en verblijf die gerechtvaardigd zijn uit hoofde van de openbare orde, de openbare veiligheid en de volksgezondheid. Men acht het volksgezondheidsargument als weigeringsgrond enigszins achterhaald gezien het huidige integratieniveau van de Europese Unie en de ontwikkeling van nieuwe methoden om volksgezondheidsproblemen het hoofd te bieden. Aangezien het begrip volksgezondheid nog steeds deel uitmaakt van het Gemeenschapsrecht, acht men het zinvol aandacht te besteden aan het vrije verkeer van personen die lijden aan HIV/AIDS. Uit de door de instellingen van de Gemeenschap goedgekeurde documenten blijkt dat het vrije verkeer van personen en de gelijke behandeling in volle omvang ook voor HIV/AIDS-patiënten gelden. De Commissie wijst maatregelen af die kunnen leiden tot sociale uitsluiting, discriminatie of stigmatisering van personen met HIV/AIDS. </antwoord>
      <antwoord nummer="2 en 3">De door de Europese Commissie opgestelde mededeling geeft de opvatting van de landen van de Europese Unie op dit punt weer. Ik ben van mening dat benadering van de Amerikaanse autoriteiten in groter verband (EU) meer effect zal sorteren. Nederland zal hierop aandringen. </antwoord>
      <antwoord nummer="4">De motivering waarop u doelt heb ik gegeven op de vraag naar aanleiding van een concreet geval. Ik heb geenszins gesproken over een individueel probleem. Mijns inziens dient dit probleem in een breder verband bekeken te worden. In dat opzicht ben ik van mening dat actie van één land naar aanleiding van een individueel geval weinig resultaat zal opleveren. </antwoord>
      <antwoord nummer="5">Ja. Zoals ook in eerdere antwoorden is weergegeven ben ik van mening dat, zeker als dit gebeurt op kwestieuze gronden, door staten gehanteerde inreisbeperkingen kritisch bekeken moeten worden en zo nodig in internationaal verband aan de orde dienen te worden gesteld. </antwoord>
      <noten afkomstig="antwoord">
         <noot nummer="1">Zie Richtlijn 64/221/EEG en COM (99) 372</noot>
      </noten>
   </antwoorden>
</kvr>
