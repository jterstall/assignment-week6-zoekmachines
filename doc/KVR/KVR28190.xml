<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Burg (VVD) aan de minister van Binnenlandse Zaken en Koninkrijksrelaties over het plan van aanpak om 750 miljoen te bezuinigen op de ambtenaren en het tijdstip hiervoor. (Ingezonden 8 mei 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28190
</item>
         <item attribuut="Inhoud">Vragen naar aanleiding van TV-uitzending Nova (4 mei 2007), waarin werd gesteld dat Nederland 'wereldkampioen beleidsmedewerkers' is. Indiener wil een toelichting van de uitspraken van minister Ter Horst (BZK) in die uitzending, met name haar reactie op het commentaar van de heer Tjeenk Willink: 'Er zijn nog helemaal geen bezuinigingsplannen'. Hoe verhoudt dat zich tot het plan van aanpak om te bezuinigen op de ambtenaren en de notitie 'De Verkokering Voorbij' van een aantal topambtenaren, onderdeel van het coalitieakkoord?</item>
         <item attribuut="Rubriek">Overheidsfinanciën (Overheidsuitgaven) Staats- en bestuursrecht (Ministeries)</item>
         <item attribuut="Trefwoorden">Overheidspersoneel Overheidsuitgaven</item>
         <item attribuut="Vindplaats">Kamervragen met antwoord 2006-2007, nr. 1602, Tweede Kamer</item>
         <item attribuut="Vraagnr_bij_indiening">2060714560</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="VVD">Van der Burg</persoon>
         </item>
         <item attribuut="Datum_reaktie">2007-05-15</item>
         <item attribuut="Datum_indiening">2007-05-08</item>
         <item attribuut="Document-id">KVR28190</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3395" allpagenumbers="3395 3396" vetnummer="2060714560" code="0607tkkvr1602" lopendefooter="Tweede Kamer, vergaderjaar 2006–2007, Aanhangsel" filenaam="KVR28190" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1602" onderwerp="" indiendatum="2007-05-8">
         <vrager partij="VVD" oorsprong="parlement">Van der Burg</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2007-05-15">
         <antwoorder functie="minister" ministerie="Binnenlandse Zaken en Koninkrijksrelaties">Ter Horst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van de uitzending van Nova op 4 mei jl. waarin werd gesteld dat Nederland wereldkampioen beleidsmedewerkers is? Zo ja, kunt u deze uitspraak bevestigen? </vraag>
      <vraag nummer="2">Kunt u uw uitspraken in deze uitzending toelichten, waarin u zegt in reactie op het commentaar van de heer Tjeenk Willink: «er zijn nog helemaal geen bezuinigingsplannen» en «ik ben het met de heer Tjeenk Willink eens»? Hoe verhoudt deze uitspraak zich tot de notitie van de topambtenaren «De Verkokering voorbij ...» die zij aan de informateur hebben geschreven en die deel uitmaakt van het regeerakkoord? Kan hieruit worden opgemaakt dat, ondanks dat er inmiddels zo’n 65 dagen van de 100 dagen voorbij zijn, er nog geen enkele voortgang is gemaakt met de invulling van de bezuinigingsoperatie? Zo neen, welke voortgang is er, en welke daaruit voortvloeiende keuzes zijn er, inmiddels gemaakt? </vraag>
      <vraag nummer="3">Kunt u de uitspraak bevestigen dat het plan van aanpak pas na de zomer komt? Zo ja, waarom? Zo neen, mag hieruit opgemaakt worden dat dit plan van aanpak na de 100 dagen aan de Tweede Kamer wordt toegezonden? </vraag>
      <vraag nummer="4">Betekent nog een half jaar tot ¾ jaar niet regeren niet dat er nogmaals minstens 4.000 ambtenaren bij zullen komen. Begint u dan met 4.000 tot 8.000 ambtenaren extra (afhankelijk van uw moment van tellen), terwijl er 15.000 zouden wegmoeten volgens uw eigen plannen? Betekent dat dat u op uw bezuinigingen, zelfs als u de 15.000 ambtenaren bezuiniging haalt, ruim een kwart tot de helft van 750 miljoen tekort komt, nu er 4.000 tot 8.000 ambtenaren sluipenderwijs bij komen? Hoe gaat u het gat van 200 tot 400 miljoen compenseren op uw begroting of betekent dat automatisch dat er extra ambtenaren weg moeten? </vraag>
      <vraag nummer="5">Deelt u de mening dat duidelijkheid over de invulling van de 750 miljoen op het ambtenarenapparaat zo snel mogelijk moet komen? Zo neen, waarom niet? Zo ja, wanneer komt deze duidelijkheid? Deelt u de mening dat hoe langer deze onduidelijkheid duurt, hoe meer ongewenste effecten er optreden, zoals het alvast vertrekken van de beste mensen, het onaantrekkelijk worden van de rijksoverheid voor nieuwe medewerkers? Zo ja, wat gaat u hieraan doen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja, ik heb kennisgenomen van deze uitzending. De uitspraak dat Nederland wereldkampioen beleidsmedewerkers is, kan ik niet bevestigen. De uitspraak is gebaseerd op een nog niet afgerond onderzoek van de Hogeschool Arnhem-Nijmegen dat nog niet is gepubliceerd. Bovendien weet ik niet wat in dit verband onder wereldkampioen moet worden verstaan. </antwoord>
      <antwoord nummer="2">De vice-voorzitter van de Raad van State heeft aangegeven dat er politieke keuzes gemaakt moeten worden. In de notitie «De verkokering voorbij», die onderdeel uitmaakt van het coalitieakkoord, is aangegeven dat het maken van dergelijke keuzes een noodzakelijke voorwaarde is voor het slagen van het Programma Vernieuwing Rijksdienst. Ik wil daarbij benadrukken dat het hier niet alleen gaat om een bezuinigingsoperatie. In de plannen moet ook nadrukkelijk aandacht worden besteed aan maatregelen waardoor de overheid beter gaat functioneren. Het gaat hierbij zowel om maatregelen die departementen kunnen nemen om het eigen functioneren te verbeteren als om maatregelen met een interdepartementaal karakter, gericht op het verbeteren van de rijksdienst in zijn geheel. Op dit moment wordt op de departementen gewerkt aan plannen die zowel een voorstel ter uitvoering van de bezuinigingen als voorstellen tot verbetering zullen bevatten. Deze plannen worden uiterlijk 15 juni a.s. ter commentaar aan de programma-sg voor de vernieuwing van de rijksdienst aangeboden. Deze plannen zullen voorzien van mijn commentaar in augustus door mij aan de ministerraad kunnen worden aangeboden. Alsdan worden ook de departementale plannen geïntegreerd met de interdepartementale plannen. In september wil ik de Tweede Kamer gelijk met de aanbieding van de begroting en de Miljoenennota door middel van een Nota vernieuwing Rijksdienst verder informeren over de opzet van deze plannen. </antwoord>
      <antwoord nummer="3">Zie het antwoord op vraag 2. </antwoord>
      <antwoord nummer="4">De begroting 2007 is reeds vastgesteld. Dat betekent dat ministeries op basis van deze begroting hun personeelsbeleid voeren. Zoals in antwoord op vraag 2 is aangegeven, zijn de departementen thans bezig met het opstellen van bezuinigingsen verbeterplannen. De uitwerking van deze plannen heeft betrekking op de begroting 2008 en verder. Hoewel de taakstelling pas in 2008 zal leiden tot een vermindering van het aantal fte’s ga ik er van uit dat ook in 2007 daarop al wordt vooruitgelopen. Een uitzondering daarop zijn de intensiveringen waartoe kabinet of Tweede Kamer besluit. </antwoord>
      <antwoord nummer="5">Het proces van afslanking en verbetering van de rijksdienst moet snel, transparant maar daarnaast ook zorgvuldig gebeuren. De snelheid moet dus niet ten koste gaan van de zorgvuldigheid. Het gaat hier immers ook om een reorganisatie waar veel mensen bij betrokken zijn. De campagne «werken bij het rijk» wordt doorgezet om ook de instroom en de kwaliteit van de rijksdienst op peil te houden. In de Nota Rijksdienst zal verder worden ingegaan op de initiatieven die in het kader van het Programma Vernieuwing Rijksdienst zullen worden ontwikkeld om de positie van de overheid als goede werkgever in stand te houden en waar mogelijk te verstevigen. </antwoord>
      <noten afkomstig="antwoord"/>
   </antwoorden>
</kvr>
