<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leers (CDA) over vuurwerk, dat wordt aangeduid als «Doodhoofdstrijker». (Ingezonden 9 november 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2230
</item>
         <item attribuut="Inhoud">Vragen inzake de gevolgen van de zware lading van het vuurwerk 'Doodhoofdstrijker'.</item>
         <item attribuut="Rubriek">Criminaliteit en openbare orde (Ongevallenpreventie en -hulpverlening)</item>
         <item attribuut="Trefwoorden">Gevaarlijke stoffen Vuurwerk</item>
         <item attribuut="Vindplaats">Kamervragen met antwoord 1995-1996, nr. 300, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Leers</persoon>
         </item>
         <item attribuut="Datum_reaktie">1995-11-30</item>
         <item attribuut="Datum_indiening">1995-11-09</item>
         <item attribuut="Document-id">KVR2230</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="611" allpagenumbers="611 612" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="300" onderwerp="" indiendatum="1995-11-9">
         <vrager partij="CDA" oorsprong="parlement">Leers</vrager>
         <vraagt-aan/>
      </vraagdata>
      <antwoorddata antwoorddatum="1995-11-30">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Kent U de berichten in het o.a. het Brabants Dagblad en de Telegraaf over vuurwerk dat wordt aangeduid als «Doodhoofdstrijker»? </vraag>
      <vraag nummer="2">Is dergelijk vuurwerk «levensgevaarlijke springstof volgens de Keuringsdienst van Waren» zodanig krachtig dat de ontploffing tot op honderd meter voelbaar is en er bij de ontsteking doden kunnen vallen? </vraag>
      <vraag nummer="3">Deelt u de mening dat hiertegen op zeer korte termijn moet worden opgetreden? Zo ja, wat wilt u doen om de verspreiding van dit verwoestende en levensgevaarlijke vuurwerk te voorkomen, ook met het oog op hevige schrikreacties en eventuele verwondingen/verminkingen bij argeloze voorbijgangers? </vraag>
      <vraag nummer="4">Bent u bereid op zeer korte termijn met de Nederlandse en Belgische autoriteiten in overleg te treden om dit probleem bij de bron aan te pakken? </vraag>
      <vraag nummer="5">Deelt u de mening, dat de gebruiker van dit gevaarlijke vuurwerk maximaal moet worden bestraft? </vraag>
      <vraag nummer="6">Kunt u de Kamer meedelen of er sprake is van een trend naar steeds zwaarder en gevaarlijker vuurwerk. </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja, Ik heb kennis genomen van deze berichten. </antwoord>
      <antwoord nummer="2">De lading van dit vuurwerk is inderdaad zo krachtig, dat de ontploffing tot op grote afstand voelbaar is. In de media wordt een afstand van 100 meter genoemd. Uit metingen van de Inspectie Gezondheidsbescherming bleek de drukgolf op een afstand van 60 meter nog duidelijk waarneembaar. Dit vuurwerk kan, gezien de samenstelling en de zwaarte van de lading, bij onoordeelkundig gebruik zeer ernstig letsel veroorzaken, mogelijk met fatale gevolgen. </antwoord>
      <antwoord nummer="3">Ja, deze mening deel ik. De politie van Rotterdam is meteen, nadat onder andere de Inspectie Gezondheidsbescherming te Rotterdam een pakketje met het vuurwerk had ontvangen, een onderzoek naar de herkomst van dit vuurwerk begonnen. Inmiddels is de bron van dit vuurwerk achterhaald en is tegen de betrokkenen opgetreden. Doodhoofdstrijkers zijn e´e´n van de vele soorten illegaal vuurwerk die niet voldoen aan de vuurwerkregelgeving. Politie en OM voeren in verschillende arrondissementen door het jaar heen al een gericht opsporings- en vervolgingsbeleid met betrekking tot de handel in dit illegale vuurwerk. Net als in voorgaande jaren, heeft de politie daarnaast ook dit jaar met het oog op de naderende jaarwisseling op meerdere plaatsen in ons land vuurwerkteams geformeerd om illegaal vuurwerk op te sporen. Op 18 november jongstleden is, zoals u wellicht bekend, na twee maanden voorbereiding een grote aktie ondernomen. Op verschillende plaatsen in het land, onder andere in Dronten bij e´e´n van de grootste vuurwerkleveranciers in ons land, hebben huiszoekingen plaatsgevonden en is op grote schaal illegaal vuurwerk, waaronder doodhoofdstrijkers, in beslag genomen. In de op handen zijnde wijziging van de bestaande vuurwerkregelgeving wordt tevens een aantal bepalingen aangescherpt die de bestrijding van illegaal vuurwerk vergemakkelijken. </antwoord>
      <antwoord nummer="4">De handel, de opslag en het gebruik van vuurwerk is in Nederland strikt gereguleerd. Ee´n van de problemen waar men op stuit bij de handhaving van de vuurwerkregelgeving is dat veel van het in Nederland verboden vuurwerk in Belgie¨ volgens de Belgische regelgeving vrij mag worden verkocht. Nederlandse handelaren opereren om die reden vaak vanuit Belgie¨. De Inspectie Gezondheidsbescherming heeft reeds contact gelegd met de Belgische autoriteiten om de mogelijkheden te bezien om de vuurwerkstroom naar Nederland zoveel mogelijk te beperken. Overigens kan er evenwel pas sprake zijn van een overtreding van de Nederlandse vuurwerkregelgeving, indien men het vuurwerk in Nederland voorhanden heeft. </antwoord>
      <antwoord nummer="5">De sanctie op de overtreding van een norm, moet zijn afgestemd op de ernst van die overtreding. Degenen die illegaal vuurwerk voorhanden heeft of afsteekt, begaat gezien de gevaren hiervan al een ernstige overtreding. Naar mijn mening stelt de huidige vuurwerkregelgeving echter terecht een nog zwaardere sanctie op het doelbewust in de handel brengen van illegaal vuurwerk. In dat geval is een gevangenisstraf van maximaal zes jaar mogelijk. Het is uiteraard aan de rechter om de strafmaat vast te stellen. </antwoord>
      <antwoord nummer="6">Naar de inschatting van de betrokken opsporingsorganisaties lijkt er de laatste jaren inderdaad een tendens te zijn dat er meer illegaal vuurwerk wordt verhandeld, dat onder andere een zwaardere lading heeft dan wettelijk is toegestaan. </antwoord>
      <noten afkomstig="antwoord"/>
   </antwoorden>
</kvr>
