<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de minister van Binnenlandse Zaken en Koninkrijksrelaties over de illegale houseparty in Bergerheide. (Ingezonden 5 september 2002); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16663
</item>
         <item attribuut="Inhoud">Vragen over de illegale houseparty in het natuurgebied Burgerheide in Noord-Limburg van vrijdag 30 augustus tot en met zondag 1 september 2002. Gevraagd wordt onder meer waarom het langer dan een etmaal duurde voordat de politie voldoende manschappen kon inzetten en welke schade is aangericht aan het natuurgebied.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Politie) Milieu (Hinder) Natuur (Natuurmonumenten) Vrijetijdsbesteding (Recreatie)</item>
         <item attribuut="Trefwoorden">Criminaliteit Hinder Natuurmonumenten Politie Recreatie</item>
         <item attribuut="Vindplaats">Kamervragen met antwoord 2002-2003, nr. 338, Tweede Kamer</item>
         <item attribuut="Vraagnr_bij_indiening">2010214870</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2002-11-13</item>
         <item attribuut="Datum_indiening">2002-09-05</item>
         <item attribuut="Document-id">KVR16663</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="707" allpagenumbers="707 708 709" vetnummer="2010214870" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16663" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="338" onderwerp="" indiendatum="2002-09-5">
         <vrager partij="SGP" oorsprong="parlement">Van der Staaij</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="13 november 2002), zie ook Aanhangsel Handelingen nr. 116, vergaderjaar 2002–2003">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van de berichtgeving over de illegale houseparty in het natuurgebied Bergerheide in Noord-Limburg van vrijdag 30 augustus tot en met zondag 1 september jl.? <voetnoot nummer="1"/>
      </vraag>
      <vraag nummer="2">Welke regels zijn er, naast de regels betreffende vergunningverlening, met het houden van deze houseparty nog meer overtreden (regels met betrekking tot milieu, ruimtelijke ordening e.d.)? </vraag>
      <vraag nummer="3">Is het waar dat de politie reeds vrijdagnacht op de hoogte was van de illegale houseparty, maar wegens gebrek aan manschappen pas zondag kon ingrijpen? Wat is de oorzaak daarvan? Waarom moest het langer dan een etmaal duren om voldoende manschappen te kunnen inzetten? </vraag>
      <vraag nummer="4">In hoeverre heeft de politie zicht op de groepering die de illegale houseparty heeft georganiseerd? Was de politie op de hoogte van de activiteiten van deze groepering op het internet? </vraag>
      <vraag nummer="5">Welke gevolgen worden er verbonden aan de gepleegde strafbare feiten? In hoeverre is er schade aangericht aan het natuurgebied en wordt dat verhaald op de daders? </vraag>
      <vraag nummer="6">Bent u van mening dat er van het optreden van de politie in dit geval nauwelijks preventieve werking uitgaat, omdat het feest grotendeels gewoon heeft kunnen doorgaan en dat het beëindigen van de gedoogcultuur een veel effectiever – en dus sneller – optreden vraagt? </vraag>
      <vraag nummer="7">Welke activiteiten ontplooit de politie op het internet om strafbare feiten als een illegale houseparty tijdig te kunnen opsporen? </vraag>
      <vraag nummer="8">Welke maatregelen wilt u nemen om herhaling van dergelijke illegale houseparty’s in de toekomst te voorkomen? </vraag>
      <noten afkomstig="vraag">
         <noot nummer="1" datum="2002-09-2" bron="De Volkskrant">De Volkskrant, 2 september 2002</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Op basis van het vigerende bestemmingsplan heeft het perceel waar de houseparty plaatsvond, de bestemming agrarisch gebied met landschappelijke en/of natuurlijke waarden. Het is krachtens het bestemmingsplan verboden de in het plan begrepen gronden te gebruiken op een wijze of tot een doel, strijdig met de in het plan aan de grond gegeven bestemming. Overtreding van dit verbod wordt in het bestemmingsplan uitdrukkelijk als strafbaar feit aangeduid. Het houden van een houseparty op de desbetreffende gronden levert derhalve krachtens de artikelen 59 en 61 van de Wet op de ruimtelijke ordening een strafbaar feit (overtreding) op. Krachtens artikel 8, eerste lid, van de Wet op de openluchtrecreatie is het verboden zonder vergunning van burgemeester en wethouders een kampeerterrein te houden. Op basis van artikel 13 van de Wet op de openluchtrecreatie kunnen burgemeester en wethouders ontheffing verlenen van dit verbod voor kamperen bij evenementen. In casu is noch een vergunning noch een ontheffing verleend, hetgeen betekent dat ook hier sprake is van een overtreding (artikel 38 van de Wet op de openluchtrecreatie). Omdat het in casu geen inrichting in de zin van de Wet milieubeheer betreft, is geen milieuvergunning of melding in het kader van het Besluit horeca-, sport- en recreatie-inrichtingen milieubeheer vereist. Wel kan er redelijkerwijs van worden uitgegaan dat er sprake is van strijdigheid met milieuvoorschriften in de APV en de provinciale milieuverordening. </antwoord>
      <antwoord nummer="3">Uit het hierna volgende overzicht van de gebeurtenissen, dat is gebaseerd op informatie van de burgemeester van Bergen, moge blijken welke, mijns inziens gerechtvaardigde, overwegingen ten grondslag hebben gelegen aan het besluit van de burgemeester om de houseparty niet reeds op zaterdag te ontruimen. Vrijdagavond (30 augustus) krijgt de politie via het Internet de beschikking over aanwijzingen dat er plannen zijn om ergens in de kop van Noord-Limburg een grootschalige houseparty te organiseren. De exacte locatie is bij de politie dan nog niet bekend. Zaterdagochtend (31 augustus) om 01.15 uur wordt de burgemeester op de hoogte gesteld van het feit dat er in het natuurgebied De Bergerheide, gemeente Bergen, een aanvang is gemaakt met het organiseren van een houseparty waarbij mogelijk zo’n 1.500 jongeren aanwezig zijn. Na overleg met de officier van justitie en de districtschef van politie besluit de burgemeester om niet nog dezelfde nacht, dus in de duisternis, tot ontruiming over te gaan, omdat er geen afdoende inschatting kan worden gemaakt van de risico’s en gevaren op het desbetreffende terrein en van een eventueel ingrijpen. Wel neemt de politie ’s nachts, in overleg met de officier van justitie, een grote vrachtwagen met geluids- en geluidsversterkende apparatuur, die op het terrein vastzit, in beslag. Hiermee wordt niet alleen de kans op geluidsoverlast beperkt, maar wordt ook een duidelijk signaal afgegeven dat de houseparty niet wordt gedoogd. In de vroege ochtend van zaterdag (zodra het licht is) wordt, o.a. met de politiehelikopter, de informatie vergaard die nodig is om tot een zorgvuldig besluit te komen. Om 10.00 uur komt het beleidsteam, onder wie de burgemeester, de officier van justitie en de districtschef van politie, bijeen. De burgemeester besluit, met instemming van het volledige beleidsteam, om over te gaan tot ontruiming. De ontruiming dient zorgvuldig, geweldloos en in alle opzichten op een verantwoorde wijze te gebeuren. De politie geeft aan dat hiervoor ten minste vier peletons ME nodig zijn. Ter uitvoering van het bovenstaande kondigt de burgemeester met onmiddellijke ingang een noodverordening af, waarmee het juridisch kader wordt geschapen om op de beoogde wijze de houseparty te beëindigen. Aan de bezoekers van de houseparty worden Nederlands- en Engelstalige pamfletten uitgereikt waarmee duidelijk wordt gemaakt dat men zich bevindt op een illegale houseparty, dat de gemeente dit evenement niet toestaat en dat op bevel van de burgemeester en voor eigen veiligheid iedereen onmiddellijk het terrein dient te verlaten en dient weg te blijven. Op de achterzijde van de pamfletten is de noodverordening afgedrukt. Bovendien worden de toegangswegen geblokkeerd en dienen illegale drankverkoop en andere onrechtmatigheden op het terrein onmiddellijk beëindigd te worden. De burgemeester kiest er in het beleidsteamoverleg niet voor de ontruiming nog diezelfde zaterdag te laten plaatsvinden. De belangrijkste overweging daarvoor is dat de politie heeft aangegeven dat het zeer waarschijnlijk niet haalbaar is om vanaf dat tijdstip achtereenvolgens de benodigde vier peletons ME operationeel te krijgen, de actie zorgvuldig voor te bereiden en in haar geheel af te ronden voor het invallen van de duisternis (rond 21.00 uur). Ontruiming in uren van duisternis acht de politie zeer risicovol en niet verantwoord. Bovendien hebben ervaringen met het onmiddellijk beëindigen van houseparty’s elders in het land geleerd dat ingrijpen in het beginstadium van het ontstaan van een houseparty kan leiden tot het ontstaan van een of meer houseparty’s elders in de regio en daarmee gepaard gaande verstoringen van de openbare orde. Voorts waren er geen dwingende redenen, zoals ernstige overlast voor omwonenden, om over te gaan tot onmiddellijke ontruiming. Tijdens een beleidsteamvergadering op zaterdagavond besluit de burgemeester om de volgende dag (zondag 1 september) over te gaan tot ontruiming conform de eerder gemaakte afspraken. De feitelijke ontruiming vindt plaats op zondag vanaf 10.00 uur. Er wordt geen geweld gebruikt. Er worden controles uitgevoerd en er worden op ruime schaal inbeslagnames gepleegd, waardoor verplaatsing van het evenement naar elders onmogelijk wordt gemaakt. Er worden acht aanhoudingen verricht. </antwoord>
      <antwoord nummer="4">In de loop van de voorafgaande vrijdagavond was de regionale inlichtingendienst (RID) van de politie er via het Internet achter gekomen dat er plannen waren dat mensen zich in de omgeving van de kop van Noord-Limburg gingen verzamelen. De politie hield er rekening mee dat zij van plan waren om ergens in die omgeving een grootschalige houseparty te houden. De politie onderzoekt nog welke groepering achter de organisatie van de illegale houseparty zit. </antwoord>
      <antwoord nummer="5">Er zijn acht verdachten aangehouden. Hiervan zijn zes verdachten gedagvaard tegen een terechtzitting van de politierechter begin november 2002. Deze personen worden verdacht van overtreding van artikel 141 WvSr (openlijk geweld) en artikel 184 WvSr (niet voldoen aan een ambtelijk bevel). Voorts is de zaak waarin proces-verbaal is opgemaakt wegens vernieling, strafbaar gesteld in artikel 350 WvSr, geseponeerd (op een grond die samenhangt met de persoon van de verdachte). Tot slot is er nog een verdachte aangehouden wegens verdenking van overtreding van de APV (verkopen van drank uit een auto zonder dat hiervoor een vergunning was afgegeven). In deze zaak heeft de officier van justitie te Roermond nog geen beslissing genomen omdat het proces-verbaal nog niet is ontvangen op het parket. Op het terrein zelf en in de omliggende bossen is vervuiling opgetreden doordat mensen hier massaal hun behoefte deden. Het terrein waar de houseparty plaatsvond, heeft schade geleden door insporing en betreding. Daarnaast heeft er verstoring van de fauna plaatsgevonden. Verder is er schade aangericht aan de omliggende slagbomen (12 stuks) die grotendeels vernield zijn. Het ziet er echter naar uit dat er geen onomkeerbare schade is aangericht aan de vegetatie. Gelet op de strafbare feiten waarvoor wordt vervolgd, kan in de strafzaken de schade niet worden verhaald. Schadeverhaal door de eigenaren van het terrein (de gemeente en het Limburgs Landschap) in een civielrechtelijke procedure op grond van onrechtmatige daad is in theorie mogelijk, maar is in dit geval niet reëel haalbaar (van slechts enkele personen, die deels uit buitenland komen, zijn wat gegevens bekend). Schadeverhaal is daarom achterwege gebleven. </antwoord>
      <antwoord nummer="6">Anders dan de vraag suggereert, is er geen sprake geweest van het gedogen van de illegale houseparty. Uit het verloop van de gebeurtenissen blijkt dat er op geen enkel moment sprake is geweest van feiten of omstandigheden waaruit de bezoekers van de houseparty hadden kunnen afleiden dat de houseparty gedoogd zou worden. Aan het besluit om de houseparty niet eerder dan zondagochtend te laten ontruimen, lagen andere overwegingen ten grondslag. Ik verwijs ook daarvoor naar het antwoord op vraag 2. </antwoord>
      <antwoord nummer="7">Het KLPD beschikt over een groep Digitaal Rechercheren. De rechercheurs van deze afdeling houden zich bezig met digitale opsporingsonderzoeken naar inbraken in (of aanvallen gericht op) informatiesystemen en manipulatie van computergegevens. Daarnaast richt de Internetrecherche zich in het kader van vraagstellingen vanuit lopende onderzoeken op digitale dossiervorming en de opsporing van verdachten van criminele activiteiten via het Internet. Soms wordt de groep Digitaal Rechercheren ook ingezet, indien er vrees bestaat voor verstoring van de openbare orde. Hierbij is van belang dat de opsporingsambtenaar in het kader van de handhaving van de openbare orde slechts beschikt over beperkte bevoegdheden; hij kan slechts informatie putten uit openbare bronnen van het Internet. De mogelijke organisatie van illegale houseparty’s is voor het KLPD geen onderwerp van specifieke aandacht. Indien evenwel de politie signalen bereiken dat een illegale houseparty op handen is en dat daarover mogelijk via het Internet wordt gecommuniceerd, dan heeft het betrokken regiokorps uiteraard de mogelijkheid daarnaar gericht te zoeken. Daartoe beschikken de korpsen over zogenaamde Bureaus Digitale Expertise of Bureaus Digitale Recherche. Hierbij kan het KLPD desgevraagd ondersteuning geven. </antwoord>
      <antwoord nummer="8">Het geheel voorkomen van illegale houseparty’s zou – indien dit al mogelijk zou zijn – een onevenredig zware belasting van het politieel en justitieel apparaat vergen. Het optreden van de lokale autoriteiten naar aanleiding van dreigende of concrete strafbare feiten, met inachtneming van de lokale situatie, heeft bewezen een efficiëntere aanpak te zijn. Uit de wijze waarop tot heden door de overheid is opgetreden tegen illegale houseparty’s, moge blijken dat dergelijke «evenementen» niet worden getolereerd. </antwoord>
      <noten afkomstig="antwoord"/>
   </antwoorden>
</kvr>
