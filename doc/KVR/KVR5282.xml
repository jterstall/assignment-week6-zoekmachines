<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de ambulancehulpverlening in Zeeland. (Ingezonden 10 juni 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5282
</item>
         <item attribuut="Inhoud">Vragen over het feit dat de aanrijtijd van ambulances in een aantal gebieden in Nederland (o.a. in Zeeland) op of net boven de kritische en wettelijk vastgestelde grens van 15 minuten ligt.</item>
         <item attribuut="Rubriek">Gezondheidszorg (Overig)</item>
         <item attribuut="Trefwoorden">Ambulancevervoer Zeeland</item>
         <item attribuut="Vindplaats">Kamervragen met antwoord 1996-1997, nr. 1522, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-07-03</item>
         <item attribuut="Datum_indiening">1997-06-10</item>
         <item attribuut="Document-id">KVR5282</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3113" allpagenumbers="3113 3114" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1522" onderwerp="" indiendatum="1997-06-10">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-07-3">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van de berichten over de ontoereikende ambulancehulpverlening in Zeeland? <voetnoot nummer="1"/>
      </vraag>
      <vraag nummer="2">Wat is uw mening over de uitspraak van de voorzitter van de Districts Huisartsen Vereniging, de heer De Doelser, dat «in Zeeland jaarlijks enkele doden vallen omdat het ziekenvervoer niet deugt»? </vraag>
      <vraag nummer="3">Stelde de commissie-Don in haar eindadvies vast, dat het ook de toekomst niet altijd mogelijk zal zijn overal in de provincie binnen vijftien minuten (de wettelijk vastgestelde limiet) een ambulance ter plaatse te hebben? Bent u het eens met de commissie dat in dit soort situaties de huisartsen voor opvang moeten zorgen? </vraag>
      <vraag nummer="4">Deelt u de mening van de Districts Huisartsen Vereniging, dat de grens van het aanvaardbare hier is bereikt? Zo ja, wat gaat u hieraan doen? </vraag>
      <noten afkomstig="vraag">
         <noot nummer="1" datum="1997-06-6" bron="Provinciale Zeeuwse Courant">Provinciale Zeeuwse Courant, 6 juni 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Zoals ook staat vermeld in het bewuste artikel van de Provincie Zeeuwse Courant, is deze uitspraak niet of nauwelijks te bewijzen. Ik deel de bezorgdheid van de voorzitter van de DHV echter wel. Sinds jaren staat de ambulancezorg in Zeeland ter discussie. </antwoord>
      <antwoord nummer="3">De commissie-Don heeft inderdaad vastgesteld dat het – ondanks een optimaal plan – ook in de toekomst niet altijd mogelijk zal zijn overal in de provincie binnen vijftien minuten een ambulance ter plaatse te hebben. Een dergelijke situatie is echter niet uniek voor Zeeland. Ook in een aantal andere gebieden in Nederland ligt de aanrijtijd van ambulances op of net boven de kritische grens van vijftien minuten. Daar is door middel van een lokale oplossing voorzien in een optimale spoedeisende medische hulpverlening, vanuit de gedachte dat er in acute situaties zo snel mogelijk deskundige hulp moet worden verleend. Bij een adequate hulpverlening ter plaatse is het vervoer van minder belang. In het kader van de ketengedachte wordt in dergelijke situaties een beroep gedaan op de huisarts. Zo zijn er ook in Noord-Brabant gebieden met een kritische 15-minutengrens. Daar worden de huisartsen in staat gesteld nadrukkelijker hun rol in de SMH te spelen. Dit gebeurt ten eerste door goede afspraken met de Centrale Post Ambulancevervoer, ambulancediensten en ziekenhuizen; ten tweede met aanvullende scholing in de spoedeisende medische hulpverlening en ten derde met ter beschikking gestelde extra materialen. Uitbreiding van het aantal ambulances is mijns inziens echter niet de oplossing voor het Zeeuwse probleem. Wanneer de benodigde ervaring van de ambulanceverpleegkundigen over meer personeel moet worden verdeeld, kan de kwaliteit negatief worden beïnvloed. Bij het huidige aantal ambulances ligt de ervaring van de ambulanceverpleegkundigen onder het niveau van 500 ritten per jaar, een norm die reeds in 1990 werd aangegeven door de Nationale Raad voor de Volksgezondheid in het advies over de kwaliteit van de ambulancehulpverlening. Verbetering van de ambulancezorg moet naar mijn mening gezocht worden in schaalvergroting in de vorm van een regionale ambulancevoorziening. Een regionale ambulancevoorziening is de basis voor verbetering van de kwaliteit en de doelmatigheid van de ambulancezorg, ook in Zeeland. Hierdoor kan een verbetering optreden in de reactiesnelheid van ambulances, een betere afstemming worden bereikt tussen de verschillende schakels in de zorgketen en ontstaat de mogelijkheid voor een centrale kwaliteitsbewaking. Ik wil u in dit kader verwijzen naar de kabinetsnota «Met zorg verbonden», die de Minister van Binnenlandse Zaken en ik op 3 juni jl. aan u hebben aangeboden. </antwoord>
      <antwoord nummer="4">Ik ben van mening dat de voorstellen van de commissie-Don zullen leiden tot een verbetering van de ambulancezorg in Zeeland. Het is nu aan het provinciaal bestuur en aan de betrokken partijen om de voorstellen van de commissie-Don op zo kort mogelijke termijn uit te voeren. </antwoord>
      <noten afkomstig="antwoord"/>
   </antwoorden>
</kvr>
