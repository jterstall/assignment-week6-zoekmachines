<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bruls en Verburg (beiden CDA) aan de staatssecretaris van Sociale Zaken en Werkgelegenheid over mogelijke eenzijdige schrapping van alle ID-banen die via Utrecht en Amsterdam zijn gerealiseerd. (Ingezonden 29 oktober 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18907
</item>
         <item attribuut="Rubriek">Arbeid (Arbeidsbemiddeling) Arbeid (Subsidies) Arbeid (Werkloosheidsbestrijding)</item>
         <item attribuut="Trefwoorden">Arbeidsbemiddeling Subsidies Werkloosheidsbestrijding</item>
         <item attribuut="Vindplaats">Kamervragen met antwoord 2003-2004, nr. 327, Tweede Kamer</item>
         <item attribuut="Vraagnr_bij_indiening">2030402100</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Bruls</persoon>
            <persoon partij="CDA">Verburg</persoon>
         </item>
         <item attribuut="Datum_reaktie">2003-11-18</item>
         <item attribuut="Datum_indiening">2003-10-29</item>
         <item attribuut="Document-id">KVR18907</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="703" allpagenumbers="703 704" vetnummer="2030402100" code="0304tkkvr327" lopendefooter="Tweede Kamer, vergaderjaar 2003–2004, Aanhangsel" filenaam="KVR18907" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="327" onderwerp="" indiendatum="2003-10-29">
         <vrager partij="CDA" oorsprong="parlement">Bruls</vrager>
         <vrager partij="CDA" oorsprong="parlement">Verburg</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2003-11-18">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het u bekend dat de gemeenten Utrecht en Amsterdam alle ID-banen, die via deze steden zijn gerealiseerd in omliggende gemeenten, aan het einde van dit jaar eenzijdig schrappen? </vraag>
      <vraag nummer="2">Hoe beoordeelt u deze werkwijze van beide gemeenten, die doet denken aan een «het hemd is nader dan de rok»-benadering, en ertoe leidt dat bijvoorbeeld de gemeente Nieuwegein deze ID-ers in vast dienstverband ontslag aanzegt per 1 augustus 2004? </vraag>
      <vraag nummer="3">Acht u deze werkwijze passend binnen de afspraken die zijn gemaakt tijdens het najaarsoverleg op 14 oktober jl. over het omzetten van ID-banen in gewone banen en het daarbij voorkomen van gedwongen ontslagen? </vraag>
      <vraag nummer="4">Zo neen, welke stappen zult u op de meest korte termijn nemen om deze en soortgelijke stappen van gemeenten te voorkomen en reeds genomen stappen terug te draaien? </vraag>
      <vraag nummer="5">Bent u bereid om, met het oog op de behandeling van gemeentelijke begrotingen 2004, de VNG te verzoeken zo spoedig mogelijk alle gemeenten te informeren over de nieuwe afspraken tussen sociale partners en de regering over het omzetten van ID-banen in gewone banen en het voorkomen van ontslagen, zodat individuele gemeenten hiermee bij besluitvorming rekening kunnen houden? </vraag>
      <vraag nummer="6">Op welke wijze is het in bijzondere situaties mogelijk voor huidige ID-ers om een indicatiestelling te verkrijgen voor de WSW, met als aanbeveling begeleid werken of detachering? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ik heb begrepen dat Amsterdam en Utrecht de subsidie voor ID-banen stopzetten aan ID-werkgevers die ID-werknemers in dienst hebben die niet in hun eigen gemeenten staan ingeschreven. </antwoord>
      <antwoord nummer="2">Gemeenten zijn primair verantwoordelijk voor de reïntegratie van de eigen bijstandsgerechtigden: mensen die in de eigen gemeente staan ingeschreven. Met de komst van de WWB is opnieuw uitdrukkelijk voor deze verantwoordelijkheidsverdeling gekozen. Gemeenten krijgen eveneens een groter financieel belang. Ik oordeel niet over beleid van individuele gemeenten, maar ga er wel vanuit dat gemeenten zorgvuldigheid betrachten bij de keuzes die ze maken bijvoorbeeld door het inbouwen van een overgangstermijn. Ik heb contact gehad met zowel Amsterdam als Utrecht en weet dat beide gemeenten een overgangstermijn hanteren zodat de betreffende gemeente en werkgever de tijd hebben om samen te zoeken naar een oplossing. </antwoord>
      <antwoord nummer="3">Tijdens het najaarsoverleg is afgesproken dat het kabinet een spoedoverleg zou entameren over de stand van zaken van de uitvoering van het convenant gesubsidieerde arbeid en het voorkomen van gedwongen ontslagen. Dit overleg heeft plaatsgevonden op 31 oktober jl. en ik heb de Tweede Kamer 3 november jl. per brief (Kamerstuk 29 200 XV, nr. 13) geïnformeerd over de afspraken die zijn gemaakt. Er is onder meer afgesproken een op 18 en 19 november gezamenlijke actie te houden met alle convenantpartijen én sectorwerkgevers met als doel werkgevers te stimuleren en te enthousiasmeren om hun ID’ers een reguliere baan te bieden en het helpen van werkgevers en gemeenten bij het vinden van een oplossing bij knelpunten die zich voordoen bij het regulier maken van ID-banen zodat gedwongen ontslagen niet nodig hoeven zijn. </antwoord>
      <antwoord nummer="4">Op de korte termijn zal ik samen met de andere convenantpartijen tijdens de actiedagen, maar ook daarna proberen oplossingen te vinden voor knelpunten. Ook knelpunten die voortkomen uit het stopzetten van ID-subsidie van gemeenten aan werkgevers ten behoeve van ID-werknemers die in andere gemeenten wonen kunnen aan de orde komen. De resultaten van de actie worden tijdens bestuurlijk overleg met de convenantpartijen medio december besproken. </antwoord>
      <antwoord nummer="5">Ik heb zelf alle gemeenten via de verzamelcirculaire van 27 oktober jl. geïnformeerd over het feit dat ze haast moeten maken met het afspraken maken met werkgevers over het regulier maken van ID-banen omdat de stimuleringsregeling per 1 januari 2004 stopt. In deze circulaire staan tevens praktische voorbeelden van brede arrangementen die gemeenten met werkgevers kunnen afspreken waardoor het extra aantrekkelijk is voor werkgevers om de ID’ers een reguliere baan aan te bieden. Na de afspraken over de actie tijdens het bestuurlijk overleg van 31 oktober jl. heeft de VNG gemeenten direct geïnformeerd over de actie en zijn ze opgeroepen om goede voorbeelden en knelpunten bij het regulier maken van ID-banen te melden. Daarnaast is woensdag 11 november jl. een advertentie geplaatst in alle landelijke en regionale dagbladen waarin alle convenantpartijen, dus ook gemeenten, zijn opgeroepen goede voorbeelden en knelpunten bij het regulier maken van ID-banen te melden. </antwoord>
      <antwoord nummer="6">Het staat iedere ID’er vrij om zich op vrijwillige basis aan te melden voor Wsw. De indicatiecommissie beoordeelt vervolgens op objectieve gronden of de betreffende ID’er in aanmerking komt voor arbeid in het kader van de Wsw. De Wsw is er overigens uitsluitend voor mensen die door de aard van hun verstandelijke, psychische of lichamelijke handicap niet onder normale omstandigheden kunnen werken. De doelgroep van de Wsw heeft geen arbeidsverplichting, maar wordt wel de mogelijkheid geboden om onder aangepaste omstandigheden deel te nemen aan het arbeidsproces. Het ligt niet in de lijn der verwachting dat ID’ers, uitzonderingen daargelaten, toegelaten worden tot de Wsw. Het streven moet zijn om ID’ers toe te leiden naar een reguliere baan. Daar zijn alle pijlen nu ook op gericht. </antwoord>
      <noten afkomstig="antwoord"/>
   </antwoorden>
</kvr>
