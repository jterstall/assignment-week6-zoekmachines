<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Brood en O. P. G. Vos (beiden VVD) aan de ministers van Justitie en van Binnenlandse Zaken en Koninkrijksrelaties over het ontbreken van kennis op het terrein van Europees recht. (Ingezonden 28 oktober 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10740
</item>
         <item attribuut="Inhoud">Vragen naar aanleiding van een interview met de heer mr. A. Meij, rechter bij het Europese Hof van Justitie, waarin deze zegt dat Nederlandse rechters te weinig kennis hebben van Europees recht (Radio 1 Journaal van dinsdag 26 oktober 1999).</item>
         <item attribuut="Rubriek">Internationale betrekkingen (Europese Unie) Rechterlijke organisatie (Rechters) Staats- en bestuursrecht (Internationale rechtsorde)</item>
         <item attribuut="Trefwoorden">Europees recht Rechters</item>
         <item attribuut="Vindplaats">Kamervragen met antwoord 1999-2000, nr. 430, Tweede Kamer</item>
         <item attribuut="Vraagnr_bij_indiening">2990001780</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Brood</persoon>
            <persoon partij="VVD">O. P. G. Vos</persoon>
         </item>
         <item attribuut="Datum_reaktie">1999-12-09</item>
         <item attribuut="Datum_indiening">1999-10-28</item>
         <item attribuut="Document-id">KVR10740</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="893" allpagenumbers="893 894" vetnummer="2990001780" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10740" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="430" onderwerp="" indiendatum="1999-10-28">
         <vrager partij="VVD" oorsprong="parlement">Brood</vrager>
         <vrager partij="VVD" oorsprong="parlement">O. P. G. Vos</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="9 december 1999), zie ook Aanhangsel Handelingen nr. 280, vergaderjaar 1999–2000">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van het interview met de heer mr. A. Meij, rechter bij het Europese Hof van Justitie, waarin deze zegt dat Nederlandse rechters te weinig kennis hebben van Europees recht? <voetnoot nummer="1"/>
      </vraag>
      <vraag nummer="2">Deelt u deze opvatting? </vraag>
      <vraag nummer="3">Waarom voorziet de prejudiciële procedure (kennelijk) niet in voldoende kwaliteit? </vraag>
      <vraag nummer="4">Hoe wordt thans voorzien in voldoende kennis op het terrein van Europees recht? </vraag>
      <vraag nummer="5">Meent u dat het gezag van Nederlandse rechters met betrekking tot vraagstukken van Europees recht wordt aangetast? </vraag>
      <vraag nummer="6">Leidt dat dan tot aantasting van het gezag van rechters in algemene zin? </vraag>
      <vraag nummer="7">Bevordert dit niet dat burgers doorprocederen tot aan het Europese Hof om een gezaghebbende uitspraak te krijgen? </vraag>
      <vraag nummer="8">Lokt de situatie niet meer procederen uit, waardoor zich juridisering voordoet? </vraag>
      <vraag nummer="9">Kunt u inzicht geven in de mogelijke risico’s van schadeclaims als gevolg van het ontbreken van kennis op het terrein van Europees recht? </vraag>
      <noten afkomstig="vraag">
         <noot nummer="1" datum="1999-10-26" bron="Radio 1 Journaal van">Radio 1 Journaal van, 26 oktober 1999</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ik onderschrijf de noodzaak van Europeesrechtelijke kennis bij de rechterlijke macht. In dit verband verricht het opleidingsinstituut van de rechterlijke organisatie, SSR, verschillende activiteiten om de deskundigheid van rechters op het gebied van het Europese recht te bevorderen. Hierbij valt te denken aan het aanbieden van cursussen Europees recht en het verwerken van Europees recht in de reguliere cursussen op het gebied van het materiële Nederlandse recht. Europees recht is inmiddels een verplicht onderdeel van de RAIO-opleiding. De conclusies van de heer Meij zijn dan ook te algemeen gesteld. Voorzover er op bepaalde terreinen sprake zou zijn van ontoereikende kennis van het Europese recht bij de Nederlandse rechter, mag verwacht worden dat dit niet de jongere generatie rechters, die al tijdens hun rechtenstudie met het Europese recht zijn geconfronteerd, betreft. Niettemin acht ik het zinvol in overleg met SSR te bezien in hoeverre het opleidingstraject voor de rechterlijke macht verder kan worden toegespitst op de specifieke taak die de nationale rechter in Europeesrechtelijk verband heeft. </antwoord>
      <antwoord nummer="3">De prejudiciële procedure wordt gekenmerkt door de samenwerking tussen de nationale en de Europese rechter. Deze samenwerking bestaat in het voorleggen van – in concrete casus gerezen – interpretatievragen inzake Europees recht aan het Hof van Justitie EG. Deze procedure vervult een onmisbare functie bij de uniforme uitleg van het Europese recht door de rechters in de verschillende Lidstaten van de EU. De kwaliteit van nationale uitspraken waarbij Europees recht aan de orde is wordt hierdoor bevorderd. </antwoord>
      <antwoord nummer="4">Zie het antwoord op vraag 2. Daarnaast mag van rechters verwacht worden dat zij de vakliteratuur op het gebied van het Europese recht bijhouden. Punt van aandacht is wel de toegankelijkheid van het Europese recht, dat omvangrijk en complex van karakter is. Ik zal in overleg met SSR bekijken of in aanvulling op het reguliere cursusaanbod logistieke voorzieningen kunnen worden getroffen, waardoor rechters efficiënter toegang kunnen krijgen tot Europeesrechtelijke informatie. </antwoord>
      <antwoord nummer="5 en 6">Nee. Ook uit de jaarlijkse verslagen over de toepassing van het EG-recht door de lidstaten, blijkt niet dat de Commissie – de instelling die toezicht op de toepassing van het EG-recht uitoefent – van mening is dat Nederlandse rechters tekort schieten bij de toepassing van Europees recht. </antwoord>
      <antwoord nummer="7 en 8">Anders dan in de vraagstelling ligt besloten, hebben burgers slechts in een beperkt aantal categorieën zaken rechtstreeks toegang tot het Hof van Justitie EG. De toepassing van Europees recht in een concrete casus is primair een taak van de nationale rechter. Deze is bevoegd – en in bepaalde gevallen zelfs verplicht – Europeesrechtelijke interpretatievragen aan het Hof van Justitie EG voor te leggen. Wanneer het Hof een prejudiciële vraag heeft beantwoord, is het vervolgens aan de verwijzende rechter in de desbetreffende casus te oordelen, met inachtneming van de uitleg van het Hof. De cijfers in het jaarverslag van het Hof geven over de afgelopen jaren een vrij constant beeld te zien van door Nederlandse rechterlijke instanties bij het Hof aanhangig gemaakte prejudiciële zaken (zie bijlage). Er is derhalve geen sprake van juridisering. </antwoord>
      <antwoord nummer="9">Ik acht dit risico uiterst beperkt. Voorzover bekend is in Nederland nog nooit een procedure aangespannen wegens onrechtmatigheid van een rechterlijke uitspraak vanwege het onjuist of in het geheel niet toepassen van EG-recht, waaruit een schadeclaim zou kunnen voortvloeien. Als zich de situatie voordoet dat een nationale rechterlijke uitspraak strijdig is met Europees recht, voorziet het nationale rechtsstelsel in correctiemogelijkheden via hoger beroep en cassatie. </antwoord>
      <noten afkomstig="antwoord"/>
   </antwoorden>
</kvr>
