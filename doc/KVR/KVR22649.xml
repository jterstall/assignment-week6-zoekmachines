<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Smits en Van Dijken (beiden PvdA) aan de minister van Verkeer en Waterstaat over de ontoegankelijkheid van brievenbussen. (Ingezonden 2 maart 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22649
</item>
         <item attribuut="Inhoud">Vragen over het feit dat de nieuwe brievenbussen door hun hoogte en informatieverstrekking (onduidelijk en niet in braille) ontoegankelijk zijn voor mensen met een handicap.</item>
         <item attribuut="Rubriek">Communicatie, media en informatievoorziening (Post) Welzijn (Lichamelijk gehandicapten)</item>
         <item attribuut="Trefwoorden">Lichamelijk gehandicapten Posterijen</item>
         <item attribuut="Vindplaats">Kamervragen met antwoord 2004-2005, nr. 1307, Tweede Kamer</item>
         <item attribuut="Vraagnr_bij_indiening">2040509630</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Smits</persoon>
            <persoon partij="PvdA">Van Dijken</persoon>
         </item>
         <item attribuut="Datum_reaktie">2005-03-31</item>
         <item attribuut="Datum_indiening">2005-03-02</item>
         <item attribuut="Document-id">KVR22649</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2773" allpagenumbers="2773 2774" vetnummer="2040509630" code="0405tkkvr1307" lopendefooter="Tweede Kamer, vergaderjaar 2004–2005, Aanhangsel" filenaam="KVR22649" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1307" onderwerp="" indiendatum="2005-03-2">
         <vrager partij="PvdA" oorsprong="parlement">Smits</vrager>
         <vrager partij="PvdA" oorsprong="parlement">Van Dijken</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2005-03-31">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Bent u bekend met de plaatsing van nieuwe brievenbussen door TPG ter vervanging van oude brievenbussen? </vraag>
      <vraag nummer="2">Hoe oordeelt u over het feit dat de nieuwe brievenbussen door hun hoogte, informatieverstrekking (onduidelijk en niet in braille) ontoegankelijk zijn voor mensen met een handicap? </vraag>
      <vraag nummer="3">Stemt dit overeen met het kabinetsstreven zoveel mogelijk «design for all» toe te passen? </vraag>
      <vraag nummer="4" voetnoot="1">Is het waar, zoals TPG stelt, dat de hoogte van de brievenbussen samenhangt met de arbowetgeving? <voetnoot nummer="1"/>Zo ja, bent u bereid de arbowetgeving aan te passen, zodat TPG dit excuus niet meer kan gebruiken en mensen met een handicap weer zoals gebruikelijk hun brief kunnen posten? </vraag>
      <vraag nummer="5">Bent u ook bereid de Wet Gelijke Behandeling op grond van Handicap of Chronische ziekte uit te breiden met het terrein goederen en diensten, zodat TPG en andere bedrijven en dienstverleners gehouden zijn bij wijziging van hun dienstverlening de toegankelijkheid voor mensen met een handicap eerder te verbeteren dan te verslechteren? </vraag>
      <vraag nummer="6" voetnoot="2">Deelt u de mening dat mensen met een handicap naar speciale brievenbussen worden gestuurd, zoals blijkt uit het antwoord van TPG aan de CG-raad en Makkers Unlimited, terwijl voor andere Nederlanders op de hoek van bijna elke straat een brievenbus staat? <voetnoot nummer="2"/>
      </vraag>
      <vraag nummer="7">Indien TPG niet zal overgaan tot het toegankelijk maken van de brievenbussen, op welke wijze kunnen mensen met een handicap dan hun brieven posten? </vraag>
      <noten afkomstig="vraag">
         <noot nummer="1">Correspondentie Makkers Unlimited met TGP Post</noot>
         <noot nummer="2">TPG heeft in een reactie aan de CG-Raad en Makkers Unlimited laten weten dat ze bereid zijn 500 brievenbussen op rolstoelhoogte te plaatsen en eventueel nog 500 op extra nader te bepalen plaatsen. Een simpele rekensom wijst uit dat er dan hooguit twee brievenbussen per gemeente toegankelijk zouden zijn</noot>
      </noten>
   </vragen>
   <antwoorden aantal="6">
      <antwoord nummer="1">Ja, daar ben ik mee bekend. </antwoord>
      <antwoord nummer="2">In het Besluit algemene richtlijnen post (Barp) worden in het kader van de universele postdienstverlening eisen gesteld aan de brievenbussen van TPG. De eisen betreffen echter niet de hoogte van de brievenbussen of de informatieverstrekking in braille. Dit is onderdeel van de bedrijfsvrijheid van TPG. Niettemin acht ik het van belang dat bij de postvoorzieningen zoveel mogelijk wordt tegemoet gekomen aan de wensen en behoeften van doelgroepen in de samenleving. Ik vind het, net als u, dan ook wenselijk dat met de plaatsing van de nieuwe brievenbussen rekening wordt gehouden met de toegankelijkheid van de nieuwe brievenbussen voor mensen met een handicap. TPG heeft, zoals u weet, in een reactie aan de Chronisch Zieken en Gehandicapten Raad Nederland (CG-Raad) en Makkers Unlimited aangegeven dat zij bereid zijn 500 brievenbussen op rolstoelhoogte (120 cm) te laten plaatsen. Deze brievenbussen worden geplaatst op de locaties waar brievenbussen pas om 19.00 uur worden gelicht. De brievenbussen die om 19.00 uur worden geleegd zijn eenvoudig via internet te vinden en de locatie van deze, dichtstbijzijnde, brievenbus wordt vermeld op iedere andere brievenbus. Tevens is TPG bereid nog 500 brievenbussen te verlagen op nader te bepalen locaties, zoals bij revalidatiecentra. De standaardhoogte van de nieuwe brievenbussen (157 cm) zal met de uitrol van de nieuwe nog te plaatsen brievenbussen vanaf medio 2005 worden verlaagd naar de hoogte van oude brievenbussen (150 cm) Overigens kan ook post worden afgegeven op alle 2100 postvestigingen. Daarnaast is TPG voornemens om op alle nieuwe brievenbussen opnieuw een aanduiding voor blinden en slechtzienden aan te brengen zoals ook bij de oude brievenbussen het geval was. </antwoord>
      <antwoord nummer="3">Met het aanvaarden van het «Actieplan gelijke behandeling in de praktijk», Kamerstukken II, 2003–2004, 29 355, nr. 1, heeft het kabinet een omslag in het denken over mensen met beperkingen gemaakt. Gelijke behandeling en participatie staan daarbij voorop. Het kabinet wil met dit «inclusieve beleid» rekening houden met de verschillende mogelijkheden en beperkingen van mensen. Tegelijkertijd wordt met de instelling van de Taskforce Handicap en Samenleving gewerkt aan het vergroten van het maatschappelijk bewustzijn dat er veel nodeloze drempels worden opgeworpen die participatie van mensen met beperkingen belemmeren. De samenstelling en de doelen van deze Taskforce zijn ook gericht op bedrijven, waarbij inclusief beleid een uitgangspunt is en wordt vertaald in «design for all». </antwoord>
      <antwoord nummer="4">TPG houdt bij het ontwerp van de brievenbussen rekening met verschillende belangen, waaronder het voorkomen van rugbelasting bij de chauffeurs die brievenbussen legen. TNO-Arbeid heeft in opdracht van TPG de ideale werkhoogte voor het legen van brievenbussen onderzocht. Uit het onderzoek bleek dat 157 cm de ideale werkhoogte is en dat 150 cm nog verantwoord is. TPG is derhalve bereid om, zoals in antwoord op vraag 2 beschreven, de nog te plaatsen nieuwe brievenbussen te verlagen naar 150 cm en een aantal naar 120 cm. Hierdoor kunnen mensen met een handicap bij de meeste brievenbussen weer zoals gebruikelijk hun brief posten. Ik zie geen aanleiding de Minister van Sociale Zaken en Werkgelegenheid te verzoeken de arbowetgeving aan te passen. </antwoord>
      <antwoord nummer="5">Bij verschillende gelegenheden heeft het kabinet de Kamer geïnformeerd over de mogelijkheden tot uitbreiding van de WGBH/CZ. Het kabinet heeft begrip voor de wens van de Kamer om te komen tot uitbreiding van deze wet met het onderdeel «aanbieden van goederen en diensten». Het kabinet wil echter eerst zicht hebben op de juridische, maatschappelijke en financiële gevolgen van deze uitbreiding. </antwoord>
      <antwoord nummer="6 en 7">Het is de verantwoordelijkheid van TPG ervoor te zorgen dat iedereen daadwerkelijk post kan verzenden. In overleg met de belangenorganisaties kunnen knelpunten worden voorkomen of worden opgelost. Ik deel de mening dat bij de hoogte van brievenbussen een balans moet worden gevonden tussen de positie van mensen met beperkingen en andere belangen, zoals verantwoorde werkomstandigheden voor het personeel van TPG. Door de hoogte van de nieuwe brievenbussen die vanaf medio 2005 worden geplaatst, te verlagen naar de oorspronkelijke hoogte, een aantal speciale brievenbussen te plaatsen en een aanduiding voor slechtzienden en blinden op de brievenbussen aan te brengen, maakt TPG de brievenbussen toegankelijker voor mensen met een handicap. </antwoord>
      <noten afkomstig="antwoord"/>
   </antwoorden>
</kvr>
