<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hofstra, Wilders en Veenendaal (allen VVD) aan de ministers van Buitenlandse Zaken en van Volkshuisvesting, Ruimtelijke Ordening en Milieubeheer over de bouw van de Nederlandse ambassade in Berlijn. (Ingezonden 12 maart 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19908
</item>
         <item attribuut="Inhoud">Vragen naar aanleiding van berichten in De Telegraaf (3 en 4 maart 2004) en Algemeen Dagblad (3 maart 2004) over de kostenoverschrijding bij de bouw van de Nederlandse ambassade in Berlijn.</item>
         <item attribuut="Rubriek">Bouw (Utiliteitsbouw) Internationale betrekkingen (Ambassades) Overheidsfinanciën (Comptabiliteitsvoorschriften) Overheidsfinanciën (Overheidsuitgaven)</item>
         <item attribuut="Trefwoorden">Ambassades Comptabiliteitsvoorschriften Duitsland Gebouwen Overheidsuitgaven Utiliteitsbouw</item>
         <item attribuut="Vindplaats">Kamervragen met antwoord 2003-2004, nr. 1209, Tweede Kamer</item>
         <item attribuut="Vraagnr_bij_indiening">2030410350</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="VVD">Hofstra</persoon>
            <persoon partij="VVD">Wilders</persoon>
            <persoon partij="VVD">Veenendaal</persoon>
         </item>
         <item attribuut="Datum_reaktie">2004-03-31</item>
         <item attribuut="Datum_indiening">2004-03-12</item>
         <item attribuut="Document-id">KVR19908</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2561" allpagenumbers="2561 2562" vetnummer="2030410350" code="0304tkkvr1209" lopendefooter="Tweede Kamer, vergaderjaar 2003–2004, Aanhangsel" filenaam="KVR19908" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1209" onderwerp="" indiendatum="2004-03-12">
         <vrager partij="VVD" oorsprong="parlement">Hofstra</vrager>
         <vrager partij="VVD" oorsprong="parlement">Wilders</vrager>
         <vrager partij="VVD" oorsprong="parlement">Veenendaal</vrager>
         <vraagt-aan>de ministers van Buitenlandse Zaken en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-03-31">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wanneer en op welke wijze heeft u de Kamer geïnformeerd over de kostenoverschrijding bij de bouw van de Nederlandse ambassade in Berlijn die op 2 maart 2004 officieel is geopend? <voetnoot nummer="1"/>
      </vraag>
      <vraag nummer="2">Wilt u de Kamer gespecificeerd informeren over enerzijds de begroting en anderzijds over de uitkomsten en over de oorzaken van de grote overschrijding? Hoe heeft u deze overschrijding gefinancierd of gaat u deze financieren? </vraag>
      <vraag nummer="3">Zijn er nog andere soortgelijke projecten bij het ministerie van Buitenlandse Zaken onder handen of in voorbereiding? Zo ja, kunt u de Kamer over deze projecten informeren? </vraag>
      <vraag nummer="4">Is er bij de bouw betrokkenheid geweest van de zijde van de Rijksgebouwendienst (RGD) en/of de Rijksbouwmeester? Zo neen, waarom niet? Zo ja, waaruit bestond deze betrokkenheid? </vraag>
      <vraag nummer="5" voetnoot="2 3">Herinnert u zich de discussie met de Kamer bij de reorganisatie van de RGD over de wenselijkheid van nauwere samenwerking tussen de RGD en de aparte bouwdienst van Buitenlandse Zaken? <voetnoot nummer="2"/>Hoe oordeelt u nu over het toenmalige voorstel van de VVD-fractie tot integratie van beide bouwdiensten? <voetnoot nummer="3"/>
      </vraag>
      <vraag nummer="6" voetnoot="4">Kent u de bij sommige bouwwerken voorkomende situatie dat de architect regels stelt die het functionele gebruik van het gebouw beperken of die anderszins spanning op kunnen leveren met het beschikkingsrecht van een eigenaar? Is er in dit geval ook sprake van dergelijke regels en, zo ja van welke aard zijn deze en waarop zijn deze regels gebaseerd? Zijn deze regels van wettelijke aard of anderszins? Wat is uw oordeel hierover? <voetnoot nummer="4"/>
      </vraag>
      <vraag nummer="7">Op welke balans staan de wereldwijde onroerende zaken van Buitenlandse Zaken? Kunt u de Kamer een overzicht verschaffen van de huidige waarde van deze onroerende zaken? </vraag>
      <noten afkomstig="vraag">
         <noot nummer="1" datum="2004-03-3" bron="De Telegraaf, 3 en 4 maart jl., Algemeen Dagblad">De Telegraaf, 3 en 4 maart jl., Algemeen Dagblad, 3 maart 2004</noot>
         <noot nummer="2" documenttype="Kamerstuk" kamerstuk-id="25 449" documentnummer="7">Kamerstuk 25 449, nr. 7</noot>
         <noot nummer="3" documenttype="Kamerstuk" kamerstuk-id="25 449" documentnummer="7">Kamerstuk 25 449, nr. 7, blz. 7 en 8</noot>
         <noot nummer="4" documenttype="Kamervragen" documentnummer="1230" documentjaargang="1998-1999">Aanhangsel Handelingen, nr. 1230, vergaderjaar 1998–1999.</noot>
      </noten>
   </vragen>
   <toelichting>Deze vragen dienen ter aanvulling op eerder vragen terzake van het lid Herben (LPF), ingezonden 11 maart 2004. </toelichting>
   <antwoorden aantal="7">
      <antwoord nummer="1">Ik heb de Kamer hierover in de 2e suppletoire begrotingswet 2003 geïnformeerd en hierop een nadere toelichting gegeven in mijn antwoord op kamervraag 13 over de 2e suppletoire begrotingswet 2003 (Kamerstuk 29 328, nr. 3). </antwoord>
      <antwoord nummer="2">De door u bedoelde specificatie en de toelichting treft u aan in mijn antwoord op kamervraag 13 over de 2e suppletoire begrotingswet 2003 (Kamerstuk 29 328, nr. 3). De meerkosten zijn gecompenseerd binnen de BZ-begroting. Ik verwijs u daarbij tevens naar de 2e suppletoire begrotingswet 2003, toelichting op de mutatie bij het niet-beleidsartikel 18. </antwoord>
      <antwoord nummer="3">Neen, het nieuwbouwproject Berlijn is qua budgettaire omvang, ambitieniveau en complexiteit eenmalig. </antwoord>
      <antwoord nummer="4">Ja, de Rijksbouwmeester heeft geadviseerd over de architectenkeuze. Hij was lid van de beoordelingscommissie binnen de Europese aanbesteding van de architect, die door Buitenlandse Zaken is georganiseerd. Bij de uitvoering van het project is geen sprake geweest van betrokkenheid van de Rgd. Voor de benodigde specifieke kennis over de lokale vastgoed- en bouwmarkt alsmede expertise over de Duitse wet- en regelgeving, zijn in Berlijn Duitse adviseurs gecontracteerd. De uitvoering van dit project is een verantwoordelijkheid van BZ. </antwoord>
      <antwoord nummer="5">Ik ben een voorstander van een goede samenwerking tussen de Rgd en BZ. Recent heeft in een aantal gevallen samenwerking plaatsgevonden tussen de Rgd en mijn huisvestingsdienst voor buitenlandse vertegenwoordigingen, de Directie Huisvesting Buitenland, bij diverse huisvestingsprojecten en bij de selectie van adviseurs en architecten. Ook op personeelsvlak is sprake van uitwisseling tussen beide diensten. Zo is de directeur van de Directie Huisvesting Buitenland werkzaam geweest bij de Rgd. Formele integratie van beide huisvestingsdiensten zal naar mijn mening niet leiden tot meer doelmatigheid en effectiviteit. Belangrijkste argument hiervoor is dat de Directie Huisvesting Buitenland als onderdeel van BZ dicht op het primaire proces, het buitenlands beleid, zit en goed kan inspelen op de dynamiek van de organisatie, waarbij directe communicatie erg belangrijk is. Daarnaast blijft bouwen in het buitenland altijd een specialisme dat een specifieke aanpak en specifieke expertise vergt. Naar mijn mening is er dan ook geen aanleiding om af te wijken van het eerder door de toenmalige minister van VROM tijdens bedoelde discussie ingenomen standpunt, noch van het standpunt van mijn voorganger. </antwoord>
      <antwoord nummer="6">Ja, deze situatie is mij bekend. De contracten die BZ met architecten sluit bevatten daarom standaard een clausule waarin de eigenaar van het gebouw het recht heeft functionele aanpassingen door te voeren. Deze inperking van het auteursrecht is ook vastgelegd in het contract voor de nieuwe kanselarij in Berlijn. </antwoord>
      <antwoord nummer="7">BZ hanteert het kas verplichtingenstelsel waarbij, in tegenstelling tot bij het stelsel van baten en lasten, eigendommen niet op een balans worden opgenomen. Er vindt geen continue en allesomvattende waardebepaling van ons onroerend goed plaats. Het wereldwijd taxeren van onze voorraad is een kostbare en tijdrovende activiteit, die bovendien altijd een momentopname is. Ook korte termijneffecten van fluctuerende wisselkoersen zetten de betrouwbaarheid van wereldwijde taxaties onder druk. Buitenlandse Zaken heeft 53 kanselarijen, 82 residenties en 131 dienstwoningen in bezit. </antwoord>
      <noten afkomstig="antwoord"/>
   </antwoorden>
</kvr>
