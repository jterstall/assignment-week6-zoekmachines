<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Crone en Smeets (beiden PvdA) aan de staatssecretarissen van Economische Zaken en van Financiën over meer belasting voor het MKB. (Ingezonden 3 februari 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25765
</item>
         <item attribuut="Inhoud">Vragen naar aanleiding van een artikel in De Telegraaf waarin wordt gesteld dat kleine bedrijven naar verhouding meer belasting betalen dan grote. Het gaat bijvoorbeeld om loonbelasting en milieubelastingen. Dit zou remmend werken op de economisch groei.</item>
         <item attribuut="Rubriek">Bedrijfsleven en industrie (Midden- en kleinbedrijf) Belastingen (Algemeen) Handel en economie (Economische ontwikkeling)</item>
         <item attribuut="Trefwoorden">Belastingen Economische ontwikkeling Midden- en kleinbedrijf</item>
         <item attribuut="Vindplaats">Kamervragen met antwoord 2005-2006, nr. 1610, Tweede Kamer</item>
         <item attribuut="Vraagnr_bij_indiening">2050607490</item>
         <item attribuut="Afkomstig_van">Financiën (FIN) Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
            <persoon partij="PvdA">Smeets</persoon>
         </item>
         <item attribuut="Datum_reaktie">2006-06-08</item>
         <item attribuut="Datum_indiening">2006-02-03</item>
         <item attribuut="Document-id">KVR25765</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3433" allpagenumbers="3433 3434" vetnummer="2050607490" code="0506tkkvr1610" lopendefooter="Tweede Kamer, vergaderjaar 2005–2006, Aanhangsel" filenaam="KVR25765" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1610" onderwerp="" indiendatum="2006-02-3">
         <vrager partij="PvdA" oorsprong="parlement">Crone</vrager>
         <vrager partij="PvdA" oorsprong="parlement">Smeets</vrager>
         <vraagt-aan>de staatssecretarissen van Economische Zaken en van Financiën</vraagt-aan>
      </vraagdata>
      <antwoorddata antwoorddatum="8 juni 2006), zie ook Aanhangsel Handelingen nr. 1165, vergaderjaar 2005–2006">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het artikel <voetnoot nummer="1"/>«Meer belasting voor het mkb» waarin wordt gesteld dat kleine bedrijven relatief meer belasting betalen dan grote ondernemingen? </vraag>
      <vraag nummer="2">Kent u tevens de EIM-analyse waarin wordt gesteld dat de activiteiten van het mkb zwaarder worden belast dan de activiteiten van het grootbedrijf? Deelt u de analyse dat het verschil groter zal worden als de economie groeit en dat zo groei in het mkb wordt geremd? </vraag>
      <vraag nummer="3">Deelt u de analyse dat dit verschil vooral komt omdat het mkb in verhouding meer loon- en inkomstenbelasting betaalt dan het grootbedrijf en dat in het arbeidsintensieve mkb de milieubelasting veel zwaarder drukt dan bij het grootbedrijf? Zo ja, wat is uw mening hierover? </vraag>
      <vraag nummer="4">Deelt u de mening van MKB-Nederland dat, om sneller een economisch herstel te krijgen, waardoor de arbeidsplaatsen in het mkb toenemen, aanpassing van de huidige belastingmix van vennootschapsbelasting (vpb), inkomstenbelasting en investeringsaftrek noodzakelijk is? </vraag>
      <vraag nummer="5">Deelt u de mening dat het verschil tussen het grootbedrijf en het mkb niet nog verder mag toenemen? </vraag>
      <noten afkomstig="vraag">
         <noot nummer="1" datum="2006-02-1" bron="De Telegraaf">De Telegraaf, 1 februari 2006</noot>
      </noten>
   </vragen>
   <antwoorden aantal="1">
      <antwoord nummer="1 t/m 5">Ja, het artikel «Meer belasting voor het MKB» is ons bekend. Lastenontwikkeling is voor het bedrijfsleven van groot belang. Juist het midden- en kleinbedrijf wordt gezien als een belangrijke banenmotor voor onze economie en verdient daartoe onze bijzondere aandacht. Daarom wil dit kabinet ertoe bijdragen dat de lasten van het MKB zowel administratief als fiscaal zullen afnemen. Om dit te waarborgen zijn een aantal initiatieven ontplooid. De voorstellen zoals die bij de aanpassing van de vennootschapsbelasting «Werken aan Winst» worden gedaan, vormen een belangrijk onderdeel hiervan. Om het MKB in een situatie van economisch herstel en groei te laten profiteren wordt in «Werken aan Winst» onder meer een MKB-winstvrijstellling voorgesteld voor de ondernemer in de inkomstenbelasting. Ook het MKB-tarief in de vennootschapsbelasting zal worden verlaagd. Bij deze aanpassing van de vennootschapsbelasting én inkomstenbelasting staat voorop dat het MKB en het grootbedrijf evenredig profiteren. Om de werkelijke lastendruk voor het MKB te bepalen is het van groot belang om daarbij te meten op basis van een juiste analyse van de cijfers. Anders zou er een beeld kunnen ontstaan dat niet strookt met de werkelijkheid. Onderstaande voorbeelden die ook door de vraagstellers zijn aangehaald, geven dit aan. In het EIM-rapport wordt geconcludeerd dat de hogere arbeidsintensiviteit van het MKB leidt tot een hogere lastendruk als gevolg van de betaalde loon- in inkomstenbelasting. Deze conclusie kan niet worden gedeeld en geeft een verkeerd beeld. De hogere lastendruk als gevolg van een hogere arbeidsintensiviteit treft niet alleen het MKB maar ook het arbeidsintensieve grootbedrijf en is inherent aan de aard van de gekozen productiemiddelen. Bovendien is deze belasting op arbeid gericht op de werknemer en niet op de ondernemer. Daarnaast blijkt uit de ontwikkeling van de tarieven van de inkomstenbelasting en vennootschapsbelasting dat in de door het EIM genoemde periode 2000–2004 de belastingdruk op arbeid (loonbelasting) meer is afgenomen, dan de belastingdruk op kapitaal. Voor wat betreft de stijging van de energiebelasting wordt in het EIM-rapport een onvolledig beeld geschetst. Ten aanzien van deze stijging is uit het oog verloren dat tegenover deze in het Belastingplan 2005 aangekondigde verhoging compenserende maatregelen stonden om de negatieve effecten voor het MKB weg te nemen, zoals de stapsgewijze verlaging van zowel het algemene tarief als het MKB-tarief in de vennootschapsbelasting, de verhoging van de zelfstandigenaftrek in de inkomstenbelasting en de aanpassing van de milieu-investeringsaftrek. Ook bij de in het rapport gekozen integrale benadering, waarbij de totale lastendruk is uitgedrukt als percentage van de bijdrage aan het Bruto Binnenlands Product, bestaat het risico op een verkeerd beeld op basis van de gedane analyse van de cijfers. Het EIM rapport noemt slechts de verandering van de bijdrage van het MKB en het grootbedrijf aan de totale belasting («teller-effect») en bepaalt dan de verschillen tussen het MKB en grootbedrijf. In deze benadering wordt voorbij gegaan aan het «noemer-effect». Ook de verhouding waarin het grootbedrijf en MKB bijdragen aan Bruto Binnenlands Product kan immers zijn veranderd. Dit noemer-effect is beschreven in de nota Werken aan Winst. In de periode 1995–2001 is het relatieve aandeel in de opbrengst van de vennootschapsbelasting van het MKB substantieel toegenomen, in vergelijking tot het aandeel van het grootbedrijf. Als één van de oorzaken geldt dat bedrijven of bedrijfsonderdelen zijn verplaatst naar het buitenland, wat zich bij het internationale grootbedrijf in sterkere mate zal voordoen dan bij meer nationaal gerichte MKB-ondernemingen. De maatregelen van Werken aan Winst zijn dan ook nodig ter versterking van het vestigingsklimaat, zodat de reeds in Nederland gevestigde aan internationale concurrentie blootstaande bedrijven hier zullen blijven en dit type bedrijven eerder voor Nederland zullen kiezen. Een goed internationaal vestigingsklimaat is derhalve ook in het belang van het midden- en kleinbedrijf. </antwoord>
      <noten afkomstig="antwoord"/>
   </antwoorden>
</kvr>
