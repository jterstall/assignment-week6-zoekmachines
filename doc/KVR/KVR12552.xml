<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Vliet (D66) aan de staatssecretaris van Volksgezondheid, Welzijn en Sport over zorg aan huis voor psychiatrische patiënten. (Ingezonden 9 oktober 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12552
</item>
         <item attribuut="Inhoud">Vragen naar aanleiding van de tv-uitzending van 'De Week van Willibrord' van 2 oktober 2000 over het tekort aan zorg voor thuiswonende psychriatische patiënten.</item>
         <item attribuut="Rubriek">Gezondheidszorg (Geestelijke gezondheidszorg) Gezondheidszorg (Patiënten)</item>
         <item attribuut="Trefwoorden">Patiënten Psychiatrie</item>
         <item attribuut="Vindplaats">Kamervragen met antwoord 2000-2001, nr. 195, Tweede Kamer</item>
         <item attribuut="Vraagnr_bij_indiening">2000100850</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="D66">Van Vliet</persoon>
         </item>
         <item attribuut="Datum_reaktie">2000-11-01</item>
         <item attribuut="Datum_indiening">2000-10-09</item>
         <item attribuut="Document-id">KVR12552</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="397" allpagenumbers="397 398" vetnummer="2000100850" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12552" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="195" onderwerp="" indiendatum="2000-10-9">
         <vrager partij="D66" oorsprong="parlement">Van Vliet</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2000-11-1">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van gevoelens die leven bij de cliëntenraad GGZ dat sommige psychiatrische patiënten tussen wal en schip vallen als zij (weer) thuis (gaan) wonen? <voetnoot nummer="1"/>
      </vraag>
      <vraag nummer="2">Bestaat er een procedure, waarin is vastgelegd hoe de afstemming verloopt tussen indicatiestellers in de GGZ en de regionale indicatieorganen, om op die wijze te bepalen welke zorg aan huis noodzakelijk is? Zo ja, hoe ziet die procedure eruit? </vraag>
      <vraag nummer="3">Wat is hierin de verantwoordelijkheid van de zorgkantoren? </vraag>
      <vraag nummer="4">Kunt u aangeven hoe de procedure is, als één of meerdere hulpverleners van mening zijn dat de geboden zorg aan huis niet de juiste is? Dient dit te worden gemeld bij het zorgkantoor, en volgt dan herindicatie? </vraag>
      <vraag nummer="5">Bestaat er een regel en/of wettelijke bepaling waarin is vastgelegd dat, indien meerdere hulpverleners van verschillende organisaties betrokken zijn bij de zorg aan huis, er altijd één organisatie en/of een hulpverlenende verantwoordelijk is voor de coördinatie? </vraag>
      <vraag nummer="6">Indien de vragen 2, 4 en 5 bevestigend beantwoord worden, hoe is het dan mogelijk dat deze patiënten thuis zitten, en nauwelijks tot geen hulp (meer) ontvangen zonder dat door enige organisatie actie wordt ondernomen? Indien de vragen 2, 4 en 5 ontkennend worden beantwoord is dit dan de reden dat deze patiënten tussen wal en schip (dreigen te) vallen? </vraag>
      <vraag nummer="7">Bent u bereid om zorgkantoren, en via hen de betrokken instellingen, op hun verantwoordelijkheid te wijzen betreffende hun gezamenlijke taak, om ervoor te zorgen dat psychiatrische patiënten niet tussen wal en schip vallen? </vraag>
      <vraag nummer="8">Bent u tevens bereid zonodig regelgeving in te stellen c.q. aan te scherpen om betere coördinatie van zorg en melding van problemen af te dwingen? </vraag>
      <noten afkomstig="vraag">
         <noot nummer="1" datum="2000-10-2" bron="De Week van Willibrord">De Week van Willibrord, 2 oktober 2000</noot>
      </noten>
   </vragen>
   <antwoorden aantal="8">
      <antwoord nummer="1">Ik begrijp uit de vraag dat het hier gaat om de opvatting van één cliëntenraad, getoond in een televisieprogramma. Ik weet niet op welke van de vele cliëntenraden in de GGZ wordt gedoeld. De conclusie die hier wordt getrokken deel ik wel; inderdaad komt het voor dat psychiatrische patiënten die (weer) thuis (gaan) wonen niet altijd de zorg krijgen die zij behoeven. Dat blijkt ook uit onderzoek. </antwoord>
      <antwoord nummer="2">Voor de indicatiestelling door de GGZ en voor de regionale indicatieorganen van de sector verpleging en verzorging zijn door de betrokken partijen per sector modelprocedures vastgesteld. In deze procedures wordt opgeroepen om bij de indicatiestelling alle problemen van de patiënt integraal in kaart te brengen, ongeacht of deze problemen het beste door de GGZ, door de thuiszorg of door een andere sector kunnen worden opgelost. Wat op dit moment echter ontbreekt is goede afstemming tussen de sectoren. Om dit te verbeteren zullen op termijn de GGZ-indicatiecommissies voor patiënten met langdurige en/of meervoudige GGZ-problematiek (GGZ-care) deel uit gaan maken van de regionale indicatieorganen (zoals uiteengezet in de brief over indicatiestelling aan de Tweede Kamer PBO/AWBZ/2076392, 31 mei 2000). </antwoord>
      <antwoord nummer="3">Voor de afstemming tussen indicatiestellers in de GGZ en de regionale indicatieorganen zijn de zorgkantoren niet verantwoordelijk. Wel zijn de zorgkantoren, als één van de veldpartijen, betrokken bij het tot stand komen van bovengenoemde modelprocedure voor indicatiestelling in de GGZ. </antwoord>
      <antwoord nummer="4">De bovengenoemde modelprocedures schetsen alleen de algemene uitgangspunten voor indicatiestelling en dergelijke specifieke situaties worden daarin niet uitgewerkt. In de praktijk zal er in overleg tussen hulpverleners en patiënt bekeken worden of een herindicatie zinvol is en wie daarbij de indicatiestelling uitvoert. Zonodig nemen de indicatiestellers in de GGZ daarbij contact op met het regionale indicatieorgaan (of vice versa). Eventuele wijzigingen in de zorg als gevolg van een herindicatie worden gemeld aan het zorgkantoor. </antwoord>
      <antwoord nummer="5">Nee. Wel is het gebruikelijk om afspraken tussen organisaties en hulpverleners vast te leggen in het zorgplan van de patiënt. </antwoord>
      <antwoord nummer="6">Essentieel is een goede afstemming tussen sectoren en hulpverleners onderling. Om die afstemming verder te verbeteren zullen zoals gezegd de GGZ-indicatiecommissies voor patiënten met langdurige en/of meervoudige problematiek (GGZ-care) deel uit gaan maken van de regionale indicatieorganen. Ook het traject Modernisering AWBZ kan bijdragen aan meer afstemming; uitgangspunt is het aanbieden van zorg die aansluit op de vraag, ongeacht door welke sector of instelling die zorg wordt geleverd. </antwoord>
      <antwoord nummer="7">Die verantwoordelijkheid is evident en zorgkantoren en instellingen behoeven daar niet op gewezen te worden. Een andere zaak is natuurlijk of men die verantwoordelijkheid in de praktijk ook altijd kan of wil nemen. </antwoord>
      <antwoord nummer="8">Nee, er is mijns inziens voldoende regelgeving, ook wat betreft het melden van problemen en klachten. Waar het om gaat is het verbeteren van de coördinatie tussen sectoren op de werkvloer en daaraan wordt nu gewerkt in het kader van indicatiestelling en Modernisering AWBZ. </antwoord>
      <noten afkomstig="antwoord"/>
   </antwoorden>
</kvr>
