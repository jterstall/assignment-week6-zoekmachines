<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Financiën over de «meerwaarde hypotheek». (Ingezonden 1 maart 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19816
</item>
         <item attribuut="Inhoud">Hypotheekverstrekkers geven klanten tegenstrijdige en misleidende informatie over het risico van verschillende hypotheekvormen.</item>
         <item attribuut="Rubriek">Consument (Productinformatie) Geld- en kapitaalmarkt (Hypotheken)</item>
         <item attribuut="Trefwoorden">Hypotheken Productinformatie</item>
         <item attribuut="Vindplaats">Kamervragen met antwoord 2003-2004, nr. 1127, Tweede Kamer</item>
         <item attribuut="Vraagnr_bij_indiening">2030409410</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2004-03-23</item>
         <item attribuut="Datum_indiening">2004-03-01</item>
         <item attribuut="Document-id">KVR19816</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2389" allpagenumbers="2389 2390 2391" vetnummer="2030409410" code="0304tkkvr1127" lopendefooter="Tweede Kamer, vergaderjaar 2003–2004, Aanhangsel" filenaam="KVR19816" issn-nummer="ISSN 0921- 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1127" onderwerp="" indiendatum="1maart 2004">
         <vrager partij="SP" oorsprong="parlement">Kant</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2004-03-23">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van de «meerwaarde hypotheek» van de Postbank en van de problemen die met betrekking tot deze hypotheekvorm zijn ontstaan voor consumenten? <voetnoot nummer="1"/>
      </vraag>
      <vraag nummer="2">Deelt u de mening van «de Vermogensmonitor» dat de Postbank haar klanten tegenstrijdige en misleidende informatie heeft verstrekt over het risico van de meerwaarde hypotheek? Zo neen, waarom niet? </vraag>
      <vraag nummer="3">Deelt u de mening van de «Vereniging Eigen Huis» dat onafhankelijke hypotheekadviseurs consumenten vaak onvoldoende wijzen op de risico’s van verschillende hypotheekvormen? Zo neen, waarom niet? </vraag>
      <vraag nummer="4">Doet de Autoriteit Financiële Markten onderzoek naar de meerwaarde hypotheek? Zo ja, wanneer is dit afgerond? Zo neen, vindt u dat er onderzoek naar moet worden gedaan? </vraag>
      <vraag nummer="5">Zijn er meer hypotheekverstrekkers die soortgelijke constructies aanbieden en spelen daar soortgelijke problemen? Zo ja, doet de Autoriteit Financiële Markten onderzoek naar deze hypotheekverstrekkers? </vraag>
      <vraag nummer="6">Hoe beoordeelt u het feit dat de «meerwaarde hypotheek» consumenten aanzet tot het nemen van een hogere hypotheek? </vraag>
      <vraag nummer="7">Deelt u de mening dat er een maximum, naar inkomen, moet worden gesteld aan de toegestane hypotheek om de consument te beschermen? Zo neen, waarom niet? Zo ja, wanneer gaat u die instellen? </vraag>
      <noten afkomstig="vraag">
         <noot nummer="1" datum="2004-02-23" bron="Tros, Radar">Tros, Radar, 23 februari 2004, 20.25 uur, Ned. 3</noot>
      </noten>
   </vragen>
   <antwoorden aantal="7">
      <antwoord nummer="1">Ik heb kennisgenomen van de uitzending van 23 februari jl. van het televisieprogramma Tros Radar waarin deze hypotheekvorm werd behandeld. </antwoord>
      <antwoord nummer="2">De meerwaardehypotheek van de Postbank is een beleggingshypotheek met een zogenaamde «overwaardeconstructie». Deze hypotheekvorm is opgebouwd uit een aflossingsvrije hypothecaire lening en inzet van eigen vermogen in twee beleggingsfondsen. Uit het eerste beleggingsfonds wordt, door de verkoop van deelnemingsrechten, maandelijks geld onttrokken (de onttrekkingsrekening). Dit geld wordt gebruikt om de maandelijkse rentelasten geheel of gedeeltelijk te financieren. Het tweede beleggingsfonds wordt gebruikt om kapitaal op te bouwen waarmee aan het eind van de overeenkomst de hypotheek geheel of gedeeltelijk kan worden afgelost, de zogenaamde «kapitaalrekening». Het risico van een beleggingshypotheek met een zogenaamde overwaardeconstructie is tweeledig. Aan de ene kant bestaat het risico dat de belegging niet volgens verwachting rendeert zodat de consument een groter deel van de rentelasten op een andere wijze moet financieren. Aan de andere kant bestaat het risico dat de belegging niet genoeg rendeert om voldoende kapitaal op te bouwen om de hypotheeksom uiteindelijk af te lossen. De grootte van het risico is afhankelijk van de beleggingsstrategie die wordt gevolgd. Omdat er belegd wordt in effecten, zoals aandelen en obligaties, waarvan de waarde kan stijgen of dalen, bestaat er altijd onzekerheid over de hoogte van de opbrengsten uit de «onttrekkingsrekening» en de uiteindelijke waarde van het vermogen op de «kapitaalrekening». Voorafgaand aan het sluiten van een beleggingshypotheek wordt de consument op verschillende manier geïnformeerd. Deze informatieverstrekking omvat vaak reclamemateriaal, bijvoorbeeld een brochure, en dient in ieder geval de verplichte te verstrekken informatie te bevatten, zoals de Financiële Bijsluiter. Een reclame-uiting heeft per definitie een wervend karakter. Een consument zal zich bewust moeten blijven van deze wervende aard. Dit neemt uiteraard niet weg dat een reclame-uiting nooit een verkeerde voorstelling van zaken mag geven. De Financiële Bijsluiter biedt de consument de gelegenheid om, nadat hij de reclame-uiting heeft gelezen, zich een vollediger beeld te vormen van de aan de beleggingshypotheek verbonden voorwaarden en risico’s. </antwoord>
      <antwoord nummer="3">Onafhankelijke hypotheekadviseurs staan thans niet onder toezicht voor wat betreft de adviezen die zij hun klanten geven. Het wetsvoorstel Wet financiële dienstverlening (Wfd) dat binnenkort aan de Tweede Kamer zal worden aangeboden zal zowel de aanbieders van hypothecair krediet als de bemiddelaars en adviseurs in hypothecair krediet onder publiek toezicht door de AFM plaatsen. Op grond van het wetsvoorstel zal van deze financiële dienstverleners onder meer worden verlangd dat zij deskundig zijn, hun consumenten adequaat informeren en geen informatie verstrekken die afbreuk doet aan de wettelijk verplichte informatie. Ook zullen zij, indien zij de klant een specifieke hypotheek aanbevelen, dit advies moeten baseren op de behoeften van de klant en de risico’s die deze bereid is te nemen. In het kader van dit wetsvoorstel heeft een extern onderzoeksbureau van mij de opdracht gekregen onderzoek te doen naar de kwaliteit van dienstverlening ten aanzien van hypothecair krediet. De uitkomsten van dit onderzoek zullen binnenkort worden gerapporteerd. Indien de uitkomsten van dit onderzoek daartoe aanleiding geven zullen deze worden meegenomen bij de uitwerking van de Wfd in lagere regelgeving. </antwoord>
      <antwoord nummer="4">Zoals reeds aan u vermeld bij de beantwoording van eerdere kamervragen dient de AFM wanneer zij een onderzoek instelt naar gedragingen van een onderneming of instelling die onder haar toezicht valt vanwege de toepasselijkheid van de Wet toezicht effectenverkeer 1995 (onder meer bij beleggingshypotheken), een geheimhoudingsplicht in acht te nemen. Deze geheimhoudingsplicht is neergelegd in artikel 31van de Wet toezicht effectenverkeer 1995 en is ingegeven door Europese regelgeving. Genoemde geheimhoudingsbepaling verbiedt de AFM onder meer gegevens of inlichtingen te publiceren over afzonderlijke ondernemingen en instellingen en schrijft voor dat informatie die zij heeft verkregen ingevolge de uitoefening van de haar bij wet toebedeelde taken voor een ieder geheim moet blijven. De AFM dient niet alleen informatie geheim te houden over de inhoud van een eventueel onderzoek naar de handelspraktijken van een specifieke financiële instelling, maar ook over de bevindingen en conclusies uit dit onderzoek. Mocht naar aanleiding van een onderzoek ten aanzien van een bepaalde onderneming zijn komen vast te staan dat deze onderneming een of meerdere bepalingen overtreedt die bij of krachtens de Wet toezicht effectenverkeer 1995 zijn gesteld, dan zal de AFM dit gegeven niet openbaar kunnen maken. Dit behoudens de situatie dat een onderzoek van de AFM heeft geresulteerd in een boete of een last onder dwangsom. De AFM kan in dit geval met het oog op de adequate functionering van de effectenmarkten of de positie van de belegger op die markten ruchtbaarheid geven aan het feit terzake waarvan de boete is opgelegd, het voorschrift dat is overtreden en de identiteit van de onderneming die het voorschrift heeft overtreden. Daarbij is het aan de AFM om te bepalen of van deze bevoegdheid tot openbaarmaking gebruik moet worden gemaakt. Ik vertrouw erop dat de AFM, voordat zij tot publicatie besluit, een deugdelijke afweging maakt tussen de belangen van de consument of marktpartij, de betrokken financiële instelling en het belang van de financiële sector. De AFM kan na afloop van een onderzoek (ook indien deze niet heeft geresulteerd in een boete of last onder dwangsom) altijd bezien of mededelingen kunnen worden gedaan over mogelijke algemene bevindingen en de daaruit getrokken conclusies, mits deze mededelingen niet kunnen worden herleid tot afzonderlijke ondernemingen of instellingen. Dergelijke mededelingen zijn tot op heden niet gedaan. In verband met de geheimhoudingsplicht van de AFM kunnen geen uitspraken worden gedaan over een eventueel lopend onderzoek naar de meerwaardehypotheek van de Postbank. Wel kan ik u melden dat de AFM op dit moment bij een of meerdere instellingen onderzoek doet naar beleggingshypotheken met een overwaardeconstructie. </antwoord>
      <antwoord nummer="5">Voor de vraag of er meerdere aanbieders zijn die soortgelijke producten aanbieden leert een blik in de markt ons dat dit het geval is. Ook over deze producten zijn bij de AFM soortgelijke signalen binnen gekomen. In zijn algemeenheid kan worden gesteld dat signalen uit de markt aanleiding kunnen zijn voor het instellen van een onderzoek naar de naleving van weten regelgeving. De AFM voert in 2004 een themaonderzoek uit naar beleggingshypotheken. De AFM verricht daarbij tegelijkertijd onderzoek bij meerdere aanbieders van dit soort producten. Overigens heeft de AFM in 2003 het publiek nader geïnformeerd over beleggingshypotheken en de daarmee samenhangende risico’s door middel van de publicatie van een rapport en een consumentenbrochure «beleggingshypotheek en risico». Hierin wordt door de AFM onder meer ingegaan op de risico’s voor de consument van beleggingshypotheken met een overwaardeconstructie. Zowel de brochure als het rapport zijn veelvuldig opgevraagd (meer dan 1600 downloads in totaal sinds het verschijnen van het rapport). </antwoord>
      <antwoord nummer="6">Bij de meerwaarde hypotheek is de hypothecaire lening die wordt afgesloten door de inzet van eigen vermogen in een beleggingsfonds doorgaans hoger dan op basis van het inkomen mogelijk zou zijn. Dit vraagt om de nodige zorgvuldigheid van de hypotheekaanbieder en de hypotheeknemer (zoals gebruikelijk bij iedere vorm van hypotheekverstrekking). Ten eerste zal de aanbieder van de meerwaardehypotheek rekening moeten houden met de capaciteit van de consument om de maandelijkse hypotheeklasten te kunnen dragen. Indien verstrekking van het hypothecair krediet, met het oog op overkreditering van de consument, onverantwoord is, is het de aanbieder niet toegestaan de overeenkomst met de consument aan te gaan. In het kader van een hypotheek waarbij de betalingscapaciteit van de consument, deels afhankelijk is van te behalen rendement op een belegd vermogen (het rendement op de onttrekkingsrekening), zal, indien dit rendement onzeker is, bij de beoordeling of een consument in staat zal zijn de rentelasten te dragen, slechts in beperkte mate rekening kunnen worden gehouden met de inkomsten die uit het belegd vermogen eventueel beschikbaar komen. In zijn algemeenheid zou de consument de rentelasten moeten kunnen dragen indien het beleggingsresultaat bij de rendementsverwachtingen achterblijft. Bovendien zal de aanbieder van de meerwaardehypotheek, ook wanneer de consument de rentelasten kan dragen, zorgvuldig moeten zijn in zijn informatieverstrekking aan de consument. De consument moet adequaat geïnformeerd worden over alle voorwaarden, kosten en risico’s die zijn verbonden aan de hypotheek. Met de verkregen informatie zal de consument een zorgvuldige afweging kunnen maken over de passendheid van de hypotheek en de daarmee gepaard gaande hypotheeklasten. </antwoord>
      <antwoord nummer="7">Ik deel de mening niet dat er (wettelijk) een aan het inkomen gerelateerd maximum moet worden gesteld aan de toegestane hypotheek. Een dergelijke regel is om drie redenen niet geschikt voor het vervangen van de bestaande overkrediteringstoets. In de eerste plaats is de toegestane hoogte van een hypotheek, zoals in het antwoord op vraag 6 is gesteld, afhankelijk van de verwachte betalingscapaciteit van de consument. De betalingscapaciteit van een consument is niet alleen afhankelijk van zijn inkomen, maar ook van zijn vermogen. De in de vraag voorgestelde benadering lijkt hier ten onrechte geen rekening mee te houden. Mocht overigens de vragensteller bedoelen dat in het in de vraag vermelde «inkomen» tevens het «inkomen uit vermogen» is inbegrepen, dan is de voorgestelde benadering geen oplossing voor het door de vragensteller gesignaleerde probleem. Immers, ook in die benadering moet per geval de vraag worden beantwoord op basis van welke rendementsverwachting het inkomen uit het vermogen dient te worden bepaald. In de tweede plaats zijn de rentelasten, die aan de betalingscapaciteit moeten worden gerelateerd in het kader van de overkrediteringtoets, niet alleen afhankelijk van de hoogte van de hypothecaire lening, maar ook van de hoogte van de rente die over deze lening verschuldigd is. In de door de vragensteller voorgestelde benadering lijkt hiermee ten onrechte geen rekening te worden gehouden. In de derde plaats, tenslotte, moeten niet alleen de aan de hypotheek verbonden rentelasten worden gerelateerd aan het inkomen en het vermogen, maar dienen ook de lasten uit andere leningen bij het bepalen van de betalingscapaciteit worden betrokken. Een wettelijke regel die de maximaal toegestane hypotheek uitsluitend relateert aan het inkomen houdt ten onrechte geen rekening met deze drie factoren. Een dergelijke algemene regel zal ertoe leiden dat de consument soms onvoldoende wordt beschermd, terwijl in andere situaties de consument ten onrechte belemmerd wordt in zijn mogelijkheden om een hypothecaire lening af te sluiten. De bescherming van de consument is derhalve beter gewaarborgd door van de hypotheekverstrekker maatwerk te verlangen, in die zin dat hij per concreet geval beoordeelt of de consument de aan de hypotheek verbonden lasten, gegeven zijn betalingscapaciteit, kan dragen. </antwoord>
      <noten afkomstig="antwoord"/>
   </antwoorden>
</kvr>
