<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rehwinkel (PvdA) aan de minister van Onderwijs, Cultuur en Wetenschappen over foute afboekingen door de IBG. (Ingezonden 10 november 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12662
</item>
         <item attribuut="Inhoud">Vragen over het door de Postbank afschrijven van bedragen tot honderden guldens ten behoeve van de Informatie Beheergroep. Het geld werd afgeschreven van rekeningen van mensen die hiertoe geen machtiging hadden afgegeven. (Telegraaf, 9 november 2000)</item>
         <item attribuut="Rubriek">Geld (Betalingsverkeer) Geld (Giraal geld)</item>
         <item attribuut="Trefwoorden">Bankwezen Betalingsverkeer IB-Groep</item>
         <item attribuut="Vindplaats">Kamervragen met antwoord 2000-2001, nr. 294, Tweede Kamer</item>
         <item attribuut="Vraagnr_bij_indiening">2000102300</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Rehwinkel</persoon>
         </item>
         <item attribuut="Datum_reaktie">2000-11-23</item>
         <item attribuut="Datum_indiening">2000-11-10</item>
         <item attribuut="Document-id">KVR12662</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="609" allpagenumbers="609 610" vetnummer="2000102300" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12662" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="294" onderwerp="" indiendatum="2000-11-10">
         <vrager partij="PvdA" oorsprong="parlement">Rehwinkel</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2000-11-23">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht «Postbank dupeert 5000 gezinnen met foute afboekingen»? <voetnoot nummer="1"/>
      </vraag>
      <vraag nummer="2">Is het bericht waar, dat door een fout van de Postbank en de Informatie Beheergroep (IBG) er bij ca. 5000 gezinnen tot f 1884 per incasso van de girorekening afgeschreven is? </vraag>
      <vraag nummer="3">Hoe komt de IBG aan de gironummers van mensen met kinderen jonger dan 16 jaar en zelfs van mensen zonder kinderen? </vraag>
      <vraag nummer="4">In hoeverre is het door de IBG aan de Postbank doorgeven van adressen en gironummers – waarvan op basis van de functie van de IBG zou mogen worden aangenomen dat de IBG ze niet bezit –, strijdig met de geldende privacywetgeving? </vraag>
      <vraag nummer="5">Is het gebruikelijk dat dergelijke incassoprocedures plaatsvinden zonder degenen bij wie de incasso plaatsvindt hiervoor een machtiging heeft afgegeven? </vraag>
      <vraag nummer="6">Wordt de gedupeerde gezinnen nog op enige wijze tegemoetgekomen in het hen aangedane leed? </vraag>
      <noten afkomstig="vraag">
         <noot nummer="1" datum="2000-11-9" bron="Telegraaf">Telegraaf, 9 november 2000</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Op 30 oktober 2000 is bij circa 3800 girorekeninghouders ten gunste van de Informatie Beheer Groep (IB-Groep) een bedrag afgeboekt, zonder dat daarvoor een rechtsgrond bestond. Het ging om bedragen van f 1822,– of f 912,–. Het eerste bedrag komt overeen met het wettelijk lesgeld voor het schooljaar 2000/2001; het tweede bedrag correspondeert met de eerste van drie termijnen waarin dat lesgeld gespreid mag worden betaald. Elk van de betrokken gironummers heeft de IB-Groep ontleend aan een zogeheten onderwijskaart. Dit is een formulier waarmee leerlingen van zestien jaar en ouder worden ingeschreven voor het volgen van secundair onderwijs. Op de onderwijskaart geeft de (wettelijke vertegenwoordiger van de minderjarige) leerling aan hoe het lesgeld zal worden betaald. Kiest hij voor een automatische afschrijving, al dan niet in termijnen, dan machtigd hij de IB-Groep daartoe, onder vermelding van zijn bank- of girorekeningnummer. Bij de IB-Groep worden jaarlijks circa 500 000 onderwijskaarten geautomatiseerd verwerkt. Daarbij worden de gegevens op de onderwijskaarten via leesapparatuur in het lesgeldsysteem geregistreerd. Deze automatisch ingelezen rekeningnummers hoeven niet per se juist te zijn. Met name handmatig ingevulde gegevens, zoals bank- of girorekeningnummers, kunnen problemen geven. De apparatuur kan een karakter verkeerd interpreteren: het verschil tussen een handgeschreven 3 en een 8 is niet altijd herkenbaar. Soms ook geeft een lesgeldplichtige een onjuist rekeningnummer op. Om het risico van verkeerde afboekingen te minimaliseren, worden de rekeningnummers voorafgaand aan de automatische incasso geverifieerd. Gaat het, zoals in dit geval, om houders van een girorekening, dan verricht de Postbank op verzoek van de IB-Groep een naam-nummercontrole. Pas als de Postbank de combinatie van naam en nummer heeft gevalideerd, verstrekt de IB-Groep een incasso-opdracht. Stemmen naam en nummer niet overeen, dan vraagt de IB-Groep de betrokkene zijn gironummer opnieuw te geven. Op 16 oktober 2000 verrichtte de Postbank een dergelijke controle bij zo’n 60 000 girorekeninghouders die de IB-Groep hadden gemachtigd tot incasso van het lesgeld of een gedeelte ervan. Na controle zond de Postbank de IB-Groep een bestand met afgekeurde gironummers en een bestand met gevalideerde gironummers. Op basis van laatstgenoemd bestand is overgegaan tot incasso. Naar later bleek, bevatte dat bestand circa 3800 gironummers die door een fout van de Postbank ten onrechte waren gevalideerd. Onmiddellijk na ontdekking van haar fout heeft de Postbank deze onterechte afboekingen op 11 en 12 november 2000 gecorrigeerd. </antwoord>
      <antwoord nummer="3">Zoals ik hierboven heb uiteengezet, gaat het hier om gironummers die door lesgeldplichtigen abusievelijk of onduidelijk aan de IB-Groep zijn doorgegeven, hetgeen aan het licht zal treden indien de Postbank bij de naam-nummercontrole de normale zorgvuldigheid in acht neemt. In die zin kan niet worden gezegd dat de IB-Groep heeft beschikt over gironummers waarover zij niet heeft mogen beschikken. </antwoord>
      <antwoord nummer="4">Van een schending door de IB-Groep van geldende privacywetgeving is geen sprake. Zie het antwoord op de vragen 2 en 3. </antwoord>
      <antwoord nummer="5">Nee. Zie het antwoord op de vragen 2 en 3. </antwoord>
      <antwoord nummer="6">Het incident is uitsluitend toe te schrijven aan een verzuim aan de zijde van de Postbank. De Postbank heeft hiervoor ook haar excuses aan de IB-Groep aangeboden. Verder heeft zij terstond maatregelen getroffen om de gevolgen van dit verzuim te herstellen en ook heeft zij aangekondigd de procedures aan te scherpen om herhaling te voorkomen. Zoals in het antwoord op vraag 5 aangegeven, is het geld door de Postbank zo snel mogelijk teruggestort op de rekening van betrokkenen. Of de Postbank haar cliënten in verband met het voorval enigerlei genoegdoening heeft aangeboden, is mij niet bekend. </antwoord>
      <noten afkomstig="antwoord"/>
   </antwoorden>
</kvr>
