<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ter Veld en Van de Zandschulp (beiden PvdA) inzake WAO-conforme regeling voor ambtenaren. (Ingezonden 3 september 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3697
</item>
         <item attribuut="Inhoud">Vragen over het niet opnemen van de mogelijkheid tot vrijwillige voortzetting van de arbeidsongeschiktheidsverzekering.</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Arbeidsongeschiktheidsverzekeringen Overheidspersoneel WAO</item>
         <item attribuut="Vindplaats">Kamervragen met antwoord 1996-1997, nr. 1, Eerste Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="PvdA">Ter Veld en Van de Zandschulp</persoon>
         </item>
         <item attribuut="Datum_reaktie">1996-09-26</item>
         <item attribuut="Datum_indiening">1996-09-03</item>
         <item attribuut="Document-id">KVR3697</item>
         <item attribuut="Omvang">2 pag.</item>
      </metadata>
      <header titel="Eerste Kamer der Staten-Generaal" kamer="1" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen door de leden der Kamer gesteld overeenkomstig artikel schriftelijk gegeven antwoorden"/>
      <footer firstpaginanummer="1" allpagenumbers="1 2" vetnummer="" code="" lopendefooter="Eerste Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 738x" uitgever="Sdu Uitgevers ’s-Gravenhage 1996"/>
      <vraagdata vraagnummer="1" onderwerp="" indiendatum="3 september 1996, vergaderjaar 1995–1996">
         <vrager partij="PvdA" oorsprong="parlement">Ter Veld en Van de Zandschulp</vrager>
         <vraagt-aan/>
      </vraagdata>
      <antwoorddata antwoorddatum="1996-09-26">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Is het U bekend dat in de zogenaamde WAO-conforme regeling voor ambtenaren (Wet van 21 december 1995, houdende privatisering van het Algemeen Burgerlijk Pensioenfonds) geen mogelijkheid is opgenomen met betrekking tot de vrijwillige voortzetting van de verzekering (in artikel 32 worden de artikelen 81 tot en met 86 WAO niet genoemd)? </vraag>
      <vraag nummer="2">Waarom bestaan voor voormalig ambtenaren die als zelfstandige gaan werken niet de mogelijkheden die wel – op grond van artikelen 81–86 WAO – open staan voor hen op wie, onmiddellijk voorafgaand aan het eind van de verplichte verzekering al dan niet hier te lande een wettelijke regeling tegen de geldelijke gevolgen van langdurige arbeidsongeschiktheid van toepassing is geweest? </vraag>
      <vraag nummer="3">Bent U bereid de WAO-conforme regeling voor ambtenaren zonodig met terugwerkende kracht aan te passen opdat voormalig ambtenaren voor wat betreft hun mogelijkheid tot voortzetting van een arbeidsongeschiktheidsverzekering gelijkgesteld zijn met andere werknemers? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">In de in het kader van de privatisering van het Algemeen burgerlijk pensioenfonds (ABP) sedert 1 januari 1996 gecree¨erde WAO-conforme regeling zijn geen mogelijkheden van vrijwillige voortzetting van de verzekering voor voormalige overheidswerknemers opgenomen zoals die wel – op grond van de artikelen 81 tot en met 86 van de WAO – openstaan voor WAO-verzekerden. Dit heeft te maken met het doel van de WAO-conforme regeling. In 1995 werd het duidelijk dat de privatiseringsoperatie en de operatie overheidspersoneel onder de werknemersverzekeringen (OOW) niet op hetzelfde moment (1 januari 1996) doorgang konden vinden. De beslissing om de toepasselijkheid van de integrale WAO naar 1 januari 1998 te verschuiven, is mede ingegeven door de overweging dat de uitvoeringsregeling, de USZO, pas vanaf die datum tot uitvoering van de integrale WAO in staat zal zijn. In het kader van de omzetting van het publiekrechtelijke ABP in een privaatrechtelijke Stichting Pensioenfonds ABP (SPABP) is de Algemene burgerlijke pensioenwet (Abp-wet), waarin tot dan de pensioenaanspraken van overheidswerknemers en hun rechtsverkrijgenden waren neergelegd, ingetrokken. Om te voorkomen dat door de verschuiving van de datum voor OOW naar 1 januari 1998 een lacune zou zijn ontstaan in de arbeidsongeschiktheidsverzekering van het overheidspersoneel, is in de privatiseringswet een tijdelijke, WAO-conforme voorziening opgenomen. De aanspraken ingevolge de Abp-wet terzake van arbeidsongeschiktheid zijn daarbij omgezet in gezamenlijk gelijkwaardige aanspraken tegen het Fonds arbeidsongeschiktheidsverzekering overheidspersoneel (FAOP) en tegenover de SPABP. Bij het FAOP betreft die aanspraak een WAO-conforme uitkering, bij de SPABP betreft die aanspraak een aanvullend invaliditeitspensioen. De kring van deelnemers is evenwel dezelfde gebleven. Bij de keuze van de tijdelijke, wettelijke basisvoorziening is besloten een qua hoogte en duur van de aanspraken op de WAO gebaseerde regeling in te voeren, onder instandhouding van de kring van verzekerden. Omdat de Abp-wet alleen de mogelijkheid van verplichte verzekering kende, is de kring van verzekerden voor de WAO-conforme regeling evenzeer daartoe beperkt. De omzetting van de pensioenaanspraken inzake arbeidsongeschiktheid is dan ook niet meer dan een tussenstap naar de situatie waarbij de WAO rechtstreeks op het overheidspersoneel van toepassing zal zijn. Die laatste situatie zal naar verwachting per 1 januari 1998 zijn bereikt. Het voorstel van de Wet overheidspersoneel onder de werknemersverzekeringen (OOW) ligt thans voor advies bij de Raad van State. </antwoord>
      <antwoord nummer="3">Een uitbreiding van de kring van verzekerden zoals door de vragenstellers wordt bedoeld, zal in het kader van de OOW per 1 januari 1998 automatisch tot stand komen als gevolg van het integraal van toepassing worden van de WAO. Ik wil daar niet op vooruitlopen. Bovendien zou dat een ongewenste extra belasting opleveren voor de uitvoeringsorganisatie. </antwoord>
      <noten afkomstig="antwoord"/>
   </antwoorden>
</kvr>
