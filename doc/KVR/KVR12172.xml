<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden M.B. Vos en Karimi (beiden GroenLinks) aan de minister van Buitenlandse Zaken over het Turkse gevangenissysteem. (Ingezonden 1 augustus 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12172
</item>
         <item attribuut="Inhoud">Vragen naar aanleiding van de invoering van het zogenaamde F-type celsysteem in Turkije, waarbij met name politieke gevangenen vanuit groepsbewaring verplaatst zullen worden naar cellen van 1 tot 3 personen. Mensenrechtenorganisaties zijn van mening dat dit cellensysteem leidt tot het wegvallen van het sociaal toezicht en daarmee tot systematische schending van mensenrechten.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Staats- en bestuursrecht (Grondrechten)</item>
         <item attribuut="Trefwoorden">Gevangeniswezen Mensenrechten Turkije</item>
         <item attribuut="Vindplaats">Kamervragen met antwoord 1999-2000, nr. 1698, Tweede Kamer</item>
         <item attribuut="Vraagnr_bij_indiening">2990014200</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="GroenLinks">M.B. Vos</persoon>
            <persoon partij="GroenLinks">Karimi</persoon>
         </item>
         <item attribuut="Datum_reaktie">2000-08-22</item>
         <item attribuut="Datum_indiening">2000-08-01</item>
         <item attribuut="Document-id">KVR12172</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3825" allpagenumbers="3825 3826" vetnummer="2990014200" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12172" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1698" onderwerp="" indiendatum="2000-08-1">
         <vrager partij="GroenLinks" oorsprong="parlement">M.B. Vos</vrager>
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2000-08-22">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte van de hongerstaking die momenteel plaatsvindt in de Pauluskerk te Rotterdam en een twaalftal andere Europese steden, georganiseerd door de Europese Confederatie voor Democratische Rechten gericht tegen verscherpingen in het Turkse gevangenissysteem? </vraag>
      <vraag nummer="2">Bent u op de hoogte van de invoering van het zogenaamde F-type celsysteem, waarbij met name politieke gevangenen vanuit groepsbewaring verplaatst worden naar cellen voor 1 tot 3 personen, en het «luchten» plaatsvindt in vrijwel afgedekte ruimten waarbij geen contact met andere gevangenen mogelijk is? </vraag>
      <vraag nummer="3">Kent u de opvatting van Amnesty International en de Turkse mensenrechtenorganisatie IHD die van mening zijn dat dit cellensysteem leidt tot het wegvallen van sociaal toezicht en daarmee tot systematische schending van mensenrechten? </vraag>
      <vraag nummer="4">Deelt u de zorgen van bovengenoemde organisaties? </vraag>
      <vraag nummer="5">Bent u bereid deze zorgen kenbaar te maken bij de Turkse regering en te pleiten voor het waarborgen van de rechten van de gedetineerden, waaronder die van de politieke gevangenen? </vraag>
      <vraag nummer="6">Bent u bereid om deze zaak in de Europese Unie aan de orde te stellen en in dit verband Turkije aan te spreken op het naleven van de Kopenhagen-criteria in het kader van het traject van toetreding tot de Europese Unie? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Van de hongerstaking die werd gehouden in de Rotterdamse Pauluskerk en in andere Europese steden ben ik op de hoogte. </antwoord>
      <antwoord nummer="2">Ik ben op de hoogte van de plannen van de Turkse autoriteiten om over te gaan op een cellensysteem. De invoering daarvan is bedoeld ter uitvoering van artikel 16 van de Turkse anti-terreurwet nr. 3713, waarin is vastgelegd dat personen die veroordeeld zijn op grond van deze wet in een- tot driepersoonscellen dienen te worden ondergebracht. De Turkse autoriteiten hebben aangekondigd dat op termijn ook andere gevangenen op deze wijze zullen worden vastgezet. </antwoord>
      <antwoord nummer="3">De bezwaren van mensenrechtenorganisaties als de Turkse IHD en Human Rights Watch zijn mij bekend. Overigens heeft een delegatie van het Comité voor de Preventie van Foltering en Onmenselijke Behandeling of Straffen (CPT) – dat onder auspiciën staat van de Raad van Europa – van 16 tot 24 juli jongstleden een bezoek gebracht aan Turkije in het kader van de door u genoemde Turkse voornemens (bevindingen van het CPT worden alleen aan de desbetreffende overheid aangeboden). In recent contact van mijn ministerie met Amnesty International is het voornemen van de Turkse autoriteiten om over te gaan op een cellensysteem reeds aan de orde gekomen. </antwoord>
      <antwoord nummer="4">Op zich acht de Nederlandse regering het invoeren van een cellensysteem een vooruitgang ten opzichte van een systeem van groepsbewaring. Maar met name de volgende twee elementen zijn reden tot zorg. Ten eerste: politieke gevangenen worden door de Turkse autoriteiten blijkbaar behandeld op dezelfde voet als degenen die zich hebben schuldig gemaakt aan terrorisme en georganiseerde misdaad. Ten tweede: een dergelijk systeem is alleen een verbetering indien voor de rechtspositie van gevangenen voldoende waarborgen bestaan. In de huidige Turkse context is de kans op slechte of onmenselijke behandeling van gevangenen echter reëel; daarnaast wordt nog onvoldoende rekening gehouden met essentiële vragen inzake de mogelijkheden voor educatieve en recreatieve activiteiten van gevangenen. </antwoord>
      <antwoord nummer="5 en 6">In bilaterale contacten met de Turkse autoriteiten op verschillend niveau, en ook in EU-context, wordt bij voortduring aandacht gevraagd voor de mensenrechtensituatie in Turkije, met inbegrip van het lot van politieke gevangenen en de schrijnende situatie in de Turkse gevangenissen. Dat gebeurt onder meer in het kader van contacten over het voldoen aan de «Kopenhagen-criteria» die gelden voor toetreding tot de Europese Unie. Nederland zal erop blijven aandringen dat Turkije zich bij de invoering van het nieuwe systeem houdt aan de internationale regelgeving terzake, zoals de Standaard Minimumregels voor de Behandeling van Gevangenen die in het kader van de Verenigde Naties zijn opgesteld, en regelgeving in OVSE- en Raad van Europa-kader. Mede vanwege de kanttekeningen die in Turkije en daarbuiten zijn geplaatst bij het Turkse voornemen om over te gaan op een cellensysteem, heeft de Turkse minister van justitie Hikmet Sami Türk op 2 augustus jongstleden aangegeven dat «onafhankelijke controleraden» met een inspecterende bevoegdheid zullen worden ingesteld. Deze raden zouden worden samengesteld uit gepensioneerde rechters, artsen, psychologen en «gevangenisdeskundigen». </antwoord>
      <noten afkomstig="antwoord"/>
   </antwoorden>
</kvr>
