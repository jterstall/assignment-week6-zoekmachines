<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Witteveen-Hevinga (PvdA) over aantasting van de duinen op Ameland. (Ingezonden 20 mei 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7310
</item>
         <item attribuut="Rubriek">Verkeer, vervoer en waterstaat (Waterkeringen)</item>
         <item attribuut="Trefwoorden">Duinen</item>
         <item attribuut="Vindplaats">Kamervragen met antwoord 1997-1998, nr. 1389, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="PvdA">Witteveen-Hevinga</persoon>
         </item>
         <item attribuut="Datum_reaktie">1998-06-22</item>
         <item attribuut="Datum_indiening">1998-05-20</item>
         <item attribuut="Document-id">KVR7310</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2843" allpagenumbers="2843 2844" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7310" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1389" onderwerp="" indiendatum="1998-05-20">
         <vrager partij="PvdA" oorsprong="parlement">Witteveen-Hevinga</vrager>
         <vraagt-aan/>
      </vraagdata>
      <antwoorddata antwoorddatum="1998-06-22">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Klopt het dat er van 14 april tot en met 4 mei maatregelen zijn genomen om op het strand van Ballum op Ameland aantasting van de duinen te voorkomen en dat deze werkzaamheden thans zijn gestaakt wegens uitputting van budgetten? </vraag>
      <vraag nummer="2">Hebben de werkzaamheden die zijn uitgevoerd effect gesorteerd? </vraag>
      <vraag nummer="3">Bent u bereid om, wanneer de situatie daartoe aanleiding geeft, extra gelden vrij te maken binnen de kustverdedigingsbudgetten om een eventuele nieuwe aantasting van de duinen te voorkomen? </vraag>
      <vraag nummer="4">Welke maatregelen acht u mogelijk om, wanneer de situatie daartoe aanleiding mocht geven, aantasting van de duinen bij Ballum te voorkomen? </vraag>
      <vraag nummer="5">Is een zandsuppletie in het ontstane binnenmeer niet de meest zekere en effectieve maatregel die ter plaatse kan worden genomen? </vraag>
      <vraag nummer="6">Welke maatregelen acht u nodig om de veiligheid van de bezoekers van het strand te garanderen? </vraag>
      <vraag nummer="7">Op welke wijze draagt Rijkswaterstaat daaraan bij? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">In week 15 is Rijkswaterstaat, na overleg met de gemeente Ameland, begonnen met de uitvoering van kleinschalige maatregelen, gericht op het wegnemen van de onveilige recreatie-situatie op het strand bij Ballum. Op 5 mei 1998 zijn deze werkzaamheden beëindigd omdat het beoogde doel was bereikt en er sprake was van een redelijk stabiele situatie. </antwoord>
      <antwoord nummer="2">Ja. </antwoord>
      <antwoord nummer="3">In antwoord op eerdere vragen van het lid Witteveen-Hevinga over hetzelfde onderwerp heb ik aangegeven dat de veiligheid tegen overstroming niet in het geding is (zie mijn brief kenmerk HKV/AK 1508 van 2 maart 1998). Op dit moment is ook geen sprake van duinafslag. Mocht de veiligheid tegen overstroming op enige wijze in gevaar dreigen te komen, dan zal Rijkswaterstaat adequate maatregelen treffen om dit te voorkomen. </antwoord>
      <antwoord nummer="4">In lijn met het vigerende beleid van «dynamisch handhaven» zijn zandsuppleties de aangewezen methode om in te grijpen als de noodzaak daartoe zou ontstaan. </antwoord>
      <antwoord nummer="5">Het binnenmeer wordt langzaam gevuld met zand. Bovendien verplaatst de zandhaak zich – zij het ook langzaam – in landwaartse richting. Uiteindelijk zal het locale probleem bij het strand van Ballum zich op natuurlijke wijze oplossen. De kans bestaat dat een eventuele zandsuppletie ter plaatse voornoemd proces zal verstoren. Ik zie er dan ook meer in de natuur hier zijn werk te laten doen. </antwoord>
      <antwoord nummer="6">De gemeente Ameland is verantwoordelijk voor de veiligheid op het strand en voor de recreatie. Evenals vorig jaar heeft de gemeente besloten ter plaatse een zwemverbod in te stellen. Het bewaakte badstrand is door de gemeente een kilometer in oostelijke richting verplaatst. Bij de duinovergangen zijn informatieborden geplaatst. Langs de geul staan waarschuwingsborden en is een afrastering aangebracht. Dit lijken in de huidige situatie passende maatregelen. </antwoord>
      <antwoord nummer="7">Rijkswaterstaat volgt de (morfologische) situatie op de voet en zorgt dat het (verplaatste) bewaakte badstrand goed bereikbaar is en blijft. Daarnaast heeft Rijkswaterstaat een voorlichtingsfolder over het natuurfenomeen van de zandhaak en geul op het strand uitgebracht. In het strandpaviljoen bij Ballum – dat inmiddels met vergunning op het duin is geplaatst – is een informatiehoek ingericht. </antwoord>
      <noten afkomstig="antwoord"/>
   </antwoorden>
</kvr>
