<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Landbouw, Natuurbeheer en Visserij over het toepassen van een markervaccin bij uitbraken van klassieke varkenspest in plaats van ruimingen. (Ingezonden 11 juni 2002); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15841
</item>
         <item attribuut="Inhoud">Vragen naar aanleiding van een bericht in het RTL nieuws van 8 juni 2002 dat er in verschillende Europese landen varkenspest is geconstateerd en dat het ministerie van Landbouw, Natuurbeheer en Visserij in staat van paraatheid is gebracht in verband met de dreiging van uitbraken op Nederlandse bedrijven.</item>
         <item attribuut="Rubriek">Veeteelt (Varkens) Veeteelt (Veeziekten)</item>
         <item attribuut="Trefwoorden">Varkenspest</item>
         <item attribuut="Vindplaats">Kamervragen met antwoord 2001-2002, nr. 1297, Tweede Kamer</item>
         <item attribuut="Vraagnr_bij_indiening">2010211380</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2002-06-19</item>
         <item attribuut="Datum_indiening">2002-06-11</item>
         <item attribuut="Document-id">KVR15841</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2741" allpagenumbers="2741 2742 2743" vetnummer="2010211380" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15841" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1297" onderwerp="" indiendatum="2002-06-11">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2002-06-19">
         <antwoorder functie="minister" ministerie="Landbouw, Natuurbeheer en Visserij">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat er in verschillende Europese landen varkenspest is geconstateerd en dat uw ministerie in staat van paraatheid is gebracht in verband met de dreiging van uitbraken op Nederlandse bedrijven <voetnoot nummer="1"/>? Welke maatregelen worden er momenteel genomen om de insleep van het virus te voorkomen? </vraag>
      <vraag nummer="2">Is het waar dat er onder de nieuwe richtlijn ter bestrijding van klassieke varkenspest die op 23 oktober 2001 is aangenomen door de Landbouwraad de mogelijkheid bestaat (mits er toestemming is gegeven door de Europese Commissie) om een markervaccin te gebruiken zonder negatieve invloed op exportmogelijkheden? Zal deze richtlijn leiden tot wijzigingen in de Gezondheids- en Welzijnswet voor Dieren en zo ja, per wanneer? Bent u bereid deze wijzigingen met spoed door te voeren zodat ook in het RVV draaiboek deze mogelijkheid opgenomen zal worden? Zo nee, waarom niet? </vraag>
      <vraag nummer="3" voetnoot="2">Is het waar dat het bedrijf Intervet een inmiddels geregistreerd markervaccin voor klassieke varkenspest heeft ontwikkeld <voetnoot nummer="2"/>? </vraag>
      <vraag nummer="4">Bestaan er momenteel nog belemmeringen om bij de bestrijding van de eerstvolgende uitbraak van varkenspest een markervaccin te gebruiken en daarmee af te zien van massale ruimingen van gezonde dieren? Zo ja, welke belemmeringen bestaan er nog? </vraag>
      <vraag nummer="5">Bent u bereid om bij de Europese Commissie te pleiten voor de mogelijkheid tot het inzetten van (ring)vaccinatie zonder ruiming met behoud van exportmogelijkheden, conform de OIE International Animal Healthcode hfd. 2.1.13? </vraag>
      <vraag nummer="6">Op welke wijze gaat u voorkomen dat bij een eerstvolgende uitbraak van varkenspest opnieuw het middel van preventieve ruiming ingezet zal worden; mede omdat voor dit middel weinig publiek draagvlak bestaat? </vraag>
      <noten afkomstig="vraag">
         <noot nummer="1" datum="2002-06-8" bron="RTL nieuws">RTL nieuws, 8 juni 2002</noot>
         <noot nummer="2" datum="2002-05-26" bron="Dokwerk VPRO">Dokwerk VPRO, 26 mei 2002</noot>
      </noten>
   </vragen>
   <antwoorden aantal="5">
      <antwoord nummer="1">Klassieke Varkenspest in Europa Klassieke Varkenspest komt in Europa op een groot aantal plaatsen voor onder wilde zwijnen en is daar min of meer endemisch. Belangrijkste reservoir voor het virus zijn de wilde zwijnenpopulaties in een aantal deelstaten van Duitsland (o.a. Rheinland-Pfalz, Nordhrein-Westfalen en Mecklenburg-Vorpommern). De ziekte komt hier vanaf het begin van de jaren 90 van de vorige eeuw voor. In Duitsland komen dan ook geregeld besmettingen bij gehouden varkens voor. Einde 2001 kwam een besmetting met Klassieke Varkenspest in Spanje aan het licht. In hetzelfde gebied (de provincie Barcelona in Cataluna) deden zich ook in de eerste helft van dit jaar een aantal besmettingen voor. In februari van dit jaar bleek ook in Luxemburg een bedrijf besmet te zijn. Tot nu toe zijn daar 6 besmettingen geconstateerd. Eind april is een besmet bedrijf in Frankrijk (het gebied Moselle) gevonden. Tot nu toe is het bij deze ene besmetting gebleven. Ten slotte komen in Italië (op Sardinië) zowel Klassieke Varkenspest als Afrikaanse Varkenspest endemisch voor. Omdat de ziekte zich voor een deel in naburige landen manifesteert, is het ministerie zeer alert en zijn maatregelen getroffen om insleep te voorkomen. Maatregelen ter voorkoming Op Europees niveau zijn de volgende maatregelen genomen om verspreiding van Klassieke Varkenspest te voorkomen: Spanje (sinds 7 december 2001) • Exportverbod voor varkens, sperma, embryo’s of eicellen uit de betreffende gebieden in Cataluna. Duitsland (sinds 18 april 2002). • Exportverbod voor varkens, sperma, embryo’s of eicellen uit Rheinland-Pfaltz. Frankrijk (sinds 23 april 2002) • Exportverbod van varkens, sperma, embryo’s of eicellen uit de gebieden Moselle en Meurthe-et-Moselle. Luxemburg (sinds 21 februari 2002) • Diverse export- en doorvoerverboden. Op dit moment geldt een exportverbod van varkens, sperma, embryo’s of eicellen uit geheel Luxemburg. Varkenspest bij wilde zwijnen • Voor gebieden waar varkenspest bij wilde zwijnen voorkomt gelden standaard extra maatregelen, onder andere de afbakening van het gebied en het opstellen van uitroeiingsprogramma’s (de uitroeiingsprogramma’s van onder andere Duitsland en Luxemburg zijn in februari door de EU goedgekeurd). Voor reguliere bedrijven in deze gebieden gelden strikte regels om het contact tussen vee en wilde zwijnen te voorkomen. Aan- en afvoer van dieren is alleen met ontheffing toegestaan. Export van varkens is verboden. In verband met de verspreiding van varkenspest bij wilde zwijnen vanuit Duitsland naar Luxemburg en een deel van Frankrijk heeft de Europese Commissie met ingang van 8 mei nog extra maatregelen genomen: • Export van varkens, sperma, embryo’s en eicellen uit een gebied bestaande uit aansluitende delen van Frankrijk, Duitsland en heel Luxemburg is verboden. • Transport van varkens door het gebied mag slechts via de hoofdwegen en per trein plaats vinden. Stoppen is verboden. • Export uit de rest van Frankrijk, Duitsland en Luxemburg mag slechts met een certificaat waarin aangegeven wordt dat de zending voldoet aan de beschikking. • Vervoer van varkens binnen het gebied, tussen de verschillende lidstaten, mag slechts onder zeer strikte voorwaarden. • Vervoer van varkens uit het gebied binnen dezelfde lidstaat mag slechts onder zeer strikte voorwaarden. Daarnaast heeft Nederland direct na de melding van een uitbraak van varkenspest in een land, voor de verschillende landen, nationaal een aantal extra maatregelen genomen. • Extra reinigings- en ontsmettingsmaatregelen voor terugkerende veewagens uit Frankrijk, België, Luxemburg, Duitsland, Italië en Spanje. Op basis van dit regime moeten veewagens die vanuit deze landen in Nederland worden gebracht na binnenkomst in Nederland worden gereinigd en ontsmet op een erkende wasplaats, ongeacht of de vervoermiddelen al in de lidstaat van herkomst waren gereinigd en ontsmet. • 100% bestemmingscontrole van geïmporteerde varkens uit de betreffende gebieden. Op het moment dat een uitbraak werd gemeld, zijn met terugwerkende kracht tot een maand voor de uitbraak alle varkenstransporten uit de betreffende gebieden gecontroleerd. Uit Luxemburg en de besmette gebieden in Frankrijk en Duitsland bleek er geen transport van varkens te hebben plaatsgevonden. Export uit heel Luxemburg is op dit moment op basis van EU-regels verboden. Voor Spanje blijft de bestemmingscontrole van kracht. • Op de LNV-website is de reizigersbrochure weer onder de aandacht gebracht. • Alle geschoten wilde zwijnen in het grensgebied Nederland/Duitsland worden onderzocht op varkenspest. • Het bedrijfsleven is steeds op de hoogte gebracht van de maatregelen en verzocht om deze strikt na te leven. </antwoord>
      <antwoord nummer="2">De nieuwe richtlijn met betrekking tot de bestrijding van varkenspest (2001/89/EG), die door de lidstaten uiterlijk per 1 november van dit jaar geïmplementeerd moet zijn, geeft de mogelijkheid om, na een bevestigde uitbraak, ten behoeve van noodvaccinatie gebruik te maken van een markervaccin. Het preventief gebruik van vaccins is, net als bij mond- en klauwzeer, ook op basis van de nieuwe richtlijn nog verboden. Op basis van de vaccinatieparagraaf kan een lidstaat bij een bevestigde uitbraak in die lidstaat voor een aantal vormen van noodvaccinatie kiezen: 1 De lidstaat kan noodvaccinatie inzetten na melding aan de Europese Commissie, zonder goedkeuring van het vaccinatieprogramma af te wachten. Alle gevaccineerde varkens moeten dan, zo snel mogelijk na voltooiing van de vaccinatie worden geslacht (kruismerkvlees met speciale behandeling) of gedood (destructie). 2 De lidstaat kan noodvaccinatie inzetten na instemming met het vaccinatieprogramma door het PVC. Er mogen dan gedurende het vaccineren en 6 maanden daarna geen levende dieren uit het vaccinatiegebied worden afgevoerd (tenzij naar het slachthuis (dubbel behandeld vlees) of de destructor). Biggen van gevaccineerde zeugen kunnen gedurende de genoemde 6 maanden wel afgevoerd worden naar bedrijven als ze serologisch negatief zijn. 3 De lidstaat kan een noodvaccinatie inzetten na toestemming van het vaccinatieprogramma door het PVC en daarbij gebruik maken van het markervaccin. Onder voorwaarden van vooroverleg PVC, het overleggen van het vaccinatieplan en een epidemiologische studie kan worden afgeweken van de 6 maanden termijn, vooral met betrekking tot het kruismerkvlees met speciale behandeling. In alle gevallen zal het inzetten van vaccinatie wel degelijk invloed hebben op de exportmogelijkheden. Zelfs als gebruik wordt gemaakt van het markervaccin en de lidstaten er mee instemmen dat afgeweken wordt van de 6 maanden termijn met betrekking tot de intracommunautaire verhandeling van producten blijft de reactie van handelspartijen onzeker. Er zijn geen wijzigingen in de Gezondheids- en Welzijnswet voor dieren nodig om het gebruik van noodvaccinatie tegen Klassieke Varkenspest mogelijk te maken. De RVV zal in het uitvoeringsdraaiboek, dat naar aanleiding van de epidemie in 1997/1998 totaal herzien is en in september 2000 is vastgesteld, de mogelijkheid van noodvaccinatie met een markervaccin opnemen en deze technisch voorbereiden. </antwoord>
      <antwoord nummer="3">Ja. </antwoord>
      <antwoord nummer="4">De bestrijding van Klassieke Varkenspest is gebaseerd op het principe van ruimen van besmette bedrijven. Het is dan ook op basis van de richtlijn verplicht een besmet bedrijf (en elk bedrijf waar zich een besmet dier bevindt is een besmet bedrijf) te ruimen. Besmettingen moeten dan ook zoveel mogelijk worden voorkomen. Om een verspreiding van de besmetting te voorkomen kan in bepaalde gevallen voor dat doel een markervaccin uitstekend worden ingezet. In andere gevallen zal, omdat een markervaccin niet direct bescherming biedt, het instrument preventieve ruiming ingezet moeten worden. Deze problematiek wordt thans nog op zijn veterinair epidemiologische merites beoordeeld. Een en ander laat overigens onverlet dat in alle gevallen afhankelijk van de situatie ter plekke op dat moment de afweging moet worden gemaakt. Daarnaast heeft ook noodvaccinatie met een markervaccin gevolgen voor het gevaccineerde gebied ten aanzien van transport, het merken van vlees, en de bestemming van vlees. Tenslotte moet voorafgaand aan inzet van het markervaccin het vaccinatieplan goedgekeurd zijn. Complicerende factor daarbij is dat beschikking 2002/106/EG (het «diagnosehandboek Klassieke Varkenspest») stelt dat er op dit moment geen geschikte discriminatoire tests beschikbaar zijn waarmee gevaccineerde varkens kunnen worden getest en dat het gebruik van een markervaccin niet de garantie geeft dat daarmee de afzet van dieren en producten uit het betreffende gebied mogelijk is. Het is dan nog steeds mogelijk dat ook in die situatie gevaccineerde dieren geruimd moeten worden. </antwoord>
      <antwoord nummer="5">De OIE International Animal Healthcode hfd 2.1.13 stelt dat een land 6 maanden na de ruiming van het laatste besmette dier varkenspestvrij verklaard wordt, wanneer de ziekte alleen door ruimingen wordt bestreden. Wanneer er naast de ruimingen van besmette bedrijven tevens gevaccineerd wordt, duurt deze periode een jaar. Er kunnen dus gedurende een jaar exportbelemmeringen zijn voor de handel naar derde landen die vrij zijn van varkenspest, omdat zij de import vanuit besmette landen mogen verbieden. Slechts voor de handel binnen Europa kan de EU besluiten om andere afspraken te maken. Mijn inzet zal dan ook zijn om bij de Europese Commissie te pleiten voor het gebruik van (marker)vaccins zonder ruimingen van niet besmet gebleken bedrijven, met behoud van exportmogelijkheden in EU-kader. lk zal dan ook zo spoedig mogelijk een uitgewerkt concept-vaccinatieplan voorleggen om na te gaan in hoeverre de Commissie en de lidstaten hiermee in kunnen stemmen. </antwoord>
      <noten afkomstig="antwoord"/>
   </antwoorden>
</kvr>
