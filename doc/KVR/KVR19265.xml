<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de ministers voor Vreemdelingenzaken en Integratie en van Sociale Zaken en Werkgelegenheid over de mogelijke uitzetting van illegale Poolse werknemers. (Ingezonden 16 december 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19265
</item>
         <item attribuut="Inhoud">Vragen over de omstandigheden van de voorgenomen uitzetting van illegale Poolse werknemers, in verband met rechtsbijstandmogelijkheden en het Europees associatieverdrag met Polen.</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Polen Vreemdelingen</item>
         <item attribuut="Vindplaats">Kamervragen met antwoord 2003-2004, nr. 637, Tweede Kamer</item>
         <item attribuut="Vraagnr_bij_indiening">2030404960</item>
         <item attribuut="Afkomstig_van">Vreemdelingenzaken en Integratie (VI) Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2004-01-20</item>
         <item attribuut="Datum_indiening">2003-12-16</item>
         <item attribuut="Document-id">KVR19265</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1357" allpagenumbers="1357 1358" vetnummer="2030404960" code="0304tkkvr637" lopendefooter="Tweede Kamer, vergaderjaar 2003–2004, Aanhangsel" filenaam="KVR19265" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="637" onderwerp="" indiendatum="2003-12-16">
         <vrager partij="GroenLinks" oorsprong="parlement">Vos</vrager>
         <vraagt-aan>de ministers voor Vreemdelingenzaken en Integratie en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2004-01-20">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht <voetnoot nummer="1"/>dat de uitzetting van illegale Poolse werknemers weinig zinvol is? </vraag>
      <vraag nummer="2">Kunt u aangeven op welke wijze de uitzetting van deze illegale Polen ter hand is genomen? Welke afspraken zijn er gemaakt tussen de politie, arbeidsinspectie, vreemdelingendienst, brandweer en de gemeente Helmond om illegaal in Helmond, verblijvende Polen uit te zetten? </vraag>
      <vraag nummer="3">Is er op enige wijze voorzien in rechtsbijstand voor deze illegalen? Zijn rechtsbijstandverleners betrokken bij de uitzetacties? Zo ja, hoeveel advocaten zijn er bij de acties ingezet? </vraag>
      <vraag nummer="4">Is er bij de uitzettingsacties onderzocht of er slachtoffers van mensenhandel onder de illegalen waren? Zo ja, wat heeft dat onderzoek opgeleverd? </vraag>
      <vraag nummer="5">Kunt u aangeven of bij de uitzettingsacties sancties zijn opgelegd aan werkgevers die illegalen te werk hebben gesteld? Bent u bereid de illegalen hulp te bieden bij bijvoorbeeld een navordering van het loon? </vraag>
      <vraag nummer="6">Konden de opgepakte en uitgezette illegalen een beroep doen op het Europees associatieverdrag met Polen? Zo neen, bent u bereid in afwachting van de Poolse toetreding tot de Europese Unie speciale voorzieningen te treffen voor in Nederland werkzame illegale Polen? </vraag>
      <vraag nummer="7">Hoe gaat u voorkomen dat betrokken werkgevers gebruik blijven maken van illegaal in Nederland verblijvende vreemdelingen? </vraag>
      <noten afkomstig="vraag">
         <noot nummer="1" datum="2003-12-12" bron="Eindhovens Dagblad" titel="Kritiek op uitzetactie illegale Polen">Eindhovens Dagblad, 12 december 2003: «Kritiek op uitzetactie illegale Polen»</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Op 9 juli 2003 zijn bij een actie gericht tegen onrechtmatige bewoning en illegale tewerkstelling in de regio Eindhoven veertig illegale Poolse seizoensarbeiders aangetroffen die in zeer erbarmelijke omstandigheden gehuisvest waren. Naar aanleiding hiervan is tussen vertegenwoordigers van de Immigratie- en Naturalisatiedienst, de Arbeidsinspectie, het Samenwerkingsverband Regio Eindhoven, brandweer, politie en de milieudienst van de gemeente Helmond de afspraak gemaakt dat een vervolgcontrole op illegaal verblijf van, verhuur van woonruimte aan en tewerkstelling van illegale vreemdelingen zou plaatsvinden. Deze heeft op 2 december 2003 plaatsgevonden. De aangetroffen illegale Poolse vreemdelingen zijn ter fine van verwijdering naar Polen in vreemdelingenbewaring gesteld in het Uitzetcentrum Schiphol. Vervolgens zijn de vreemdelingen in kleine groepen naar Polen verwijderd. </antwoord>
      <antwoord nummer="3">Op de dag voorafgaand aan de controle heeft de Vreemdelingendienst van politieregio Brabant Zuid-Oost een vreemdelingenadvocaat ingelicht over de te houden controle. Dit om de rechtsbijstandverleners in de gelegenheid te stellen rechtsbijstand te verlenen tijdens de staandehoudingen. De ingelichte advocaat was aanwezig vanaf het moment dat de vreemdelingen op het hoofdbureau van politie te Helmond aankwamen. Ook was de advocaat van de werkgever van de Poolse seizoensarbeiders van tevoren over de te houden actie ingelicht. Deze advocaat was aanwezig bij de staandehouding van de vreemdelingen en op het moment van hun inbewaringstelling. </antwoord>
      <antwoord nummer="4">Tijdens het horen van de vreemdelingen alsmede bij het overige onderzoek naar het onrechtmatig verblijf van deze vreemdelingen is geen aanleiding gezien om te veronderstellen dat zich onder deze groep, slachtoffers van mensenhandel zouden bevinden. </antwoord>
      <antwoord nummer="5">Bij de handhaving van de Wet arbeid vreemdelingen wordt aan werkgevers die op illegale wijze vreemdelingen tewerk hebben gesteld, proces-verbaal opgemaakt. Ook in dit geval wordt proces-verbaal opgemaakt. Het Openbaar Ministerie draagt zorg voor de verdere afwikkeling van deze zaak. De illegalen krijgen geen overheidshulp bij eventuele navordering van loon. Dat is een civielrechtelijke aangelegenheid. </antwoord>
      <antwoord nummer="6">Nee, de illegalen kunnen geen beroep doen op het associatieverdrag met Polen. Het associatieverdrag met Polen heeft geen betrekking op de tewerkstelling van werknemers. Ik ben niet voornemens speciale voorzieningen te treffen voor illegaal werkzame Polen in Nederland. </antwoord>
      <antwoord nummer="7">Het tewerkstellen van vreemdelingen zonder geldige tewerkstellingsvergunning is strafbaar. Werkgevers zijn hiervan op de hoogte en hebben hierin ook een eigen verantwoordelijkheid. Werkgevers in de land- en tuinbouw kunnen bovendien gebruik maken van het LTO-project personeelsvoorziening in de agrarische sector. De Arbeidsinspectie handhaaft de Wet arbeid vreemdelingen. De SIOD pakt grootschalige fraude aan, waarbij ook sprake kan zijn van overtreding van de Wet arbeid vreemdelingen. In principe vinden hercontroles plaats bij werkgevers tegen wie eerder proces-verbaal is opgemaakt wegens overtreding illegale tewerkstelling, zeker indien sprake is van grootschalige overtredingen. Zonodig wordt opnieuw proces-verbaal opgemaakt. Het kabinet is voornemens een bestuurlijke boete in te voeren, waardoor de administratieve afhandeling van het proces-verbaal versneld kan worden. Daarbij zullen hogere boetes kunnen worden opgelegd dan momenteel het geval is. Tenslotte wordt de controlecapaciteit van de Arbeidsinspectie uitgebreid. De aanpak van illegale tewerkstelling zal onderdeel zijn van de notitie inzake de bestrijding van de illegalenproblematiek welke het kabinet voornemens is in het voorjaar van 2004 aan uw Kamer aan te bieden. </antwoord>
      <noten afkomstig="antwoord"/>
   </antwoorden>
</kvr>
