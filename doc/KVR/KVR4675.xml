<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid R. Meijer (Groep Nijpels) over de non-discriminatieparagraaf in het Verdrag van Amsterdam. (Ingezonden 13 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4675
</item>
         <item attribuut="Inhoud">Betreft het opnemen van de bepaling in het Verdrag van Amsterdam dat eveneens niet op grond van leeftijd mag worden gediscrimineerd.</item>
         <item attribuut="Rubriek">Internationale betrekkingen (Europese Unie) Staats- en bestuursrecht (Grondrechten) Welzijn (Ouderen)</item>
         <item attribuut="Trefwoorden">Discriminatie Ouderen</item>
         <item attribuut="Vindplaats">Kamervragen met antwoord 1996-1997, nr. 984, Tweede Kamer</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="Groep Nijpels">R. Meijer</persoon>
         </item>
         <item attribuut="Datum_reaktie">1997-04-07</item>
         <item attribuut="Datum_indiening">1997-03-13</item>
         <item attribuut="Document-id">KVR4675</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2013" allpagenumbers="2013 2014" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="984" onderwerp="" indiendatum="1997-03-13">
         <vrager partij="Groep Nijpels" oorsprong="parlement">R. Meijer</vrager>
         <vraagt-aan/>
      </vraagdata>
      <antwoorddata antwoorddatum="1997-04-7">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het Nederlands voorzitterschap, gelet op het groeiend aantal ouderen in Europa, van zins zich ervoor te beijveren, dat in het nieuwe verdrag van de Europese Unie (Verdrag van Amsterdam) een wettelijke basis wordt gelegd voor Europees ouderenbeleid? Zo neen, waarom niet? </vraag>
      <vraag nummer="2">Is het Nederlands voorzitterschap bereid zich ervoor in te zetten, dat het verbod van discriminatie op grond van leeftijd expliciet in de non-discriminatie-paragraaf van dit nieuwe verdrag van de Europese Unie wordt opgenomen? Zo neen, waarom niet? </vraag>
      <vraag nummer="3">Deelt u de mening, dat een verbod van leeftijdsdicriminatie in relatie tot de arbeidsmarkt de participatie van ouderen in het economisch en sociaal leven in Europa bevordert en dat een dergelijk verbod essentieel is om de sociale uitsluiting van ouderen in Europa te bestrijden? </vraag>
      <vraag nummer="4">Zo ja, acht u het voor het Europees integratieproces en de doelstelling van het Europees Jaar voor «Levenslang Leren 1996» van belang dat in het bijzonder een bepaling betreffende de stimulering van oudereneducatie wordt opgenomen in bovengenoemd verdrag? Zo neen, waarom niet? </vraag>
      <vraag nummer="5">Is het Nederlands voorzitterschap bereid zich in te zetten voor een kortingspas voor Europese ouderen? Zo neen, waarom niet? </vraag>
      <noten afkomstig="vraag"/>
   </vragen>
   <toelichting>deze vragen dienen ter aanvulling op de eerdere vragen terzake van de leden Dittrich, M. M. van der Burg en Sipkes, ingezonden 7 maart 1997. </toelichting>
   <antwoorden aantal="5">
      <antwoord nummer="1">In de IGC-onderhandelingen is tot dusver niet door lidstaten gepleit voor een bepaling die de EU in staat stelt om ouderenbeleid te voeren. Mede om die reden is het Nederlands voorzitterschap niet voornemens een dergelijk voorstel in te dienen. Naar het oordeel van de delegaties, waaronder de Nederlandse, biedt het EU-Verdrag via andere bepalingen adequate rechtsbases voor het voeren van beleid dat mede gericht kan zijn op ouderen. Daarbij kan worden gedacht aan periodieke rapportages over demografie, activiteiten in de sfeer van onderzoek en technologie en regels inzake het verblijfsrecht van gepensioneerden in EU-landen. </antwoord>
      <antwoord nummer="2">Ja, het Nederlands voorzitterschap heeft een tekstvoorstel ingediend dat de EU in staat stelt om beleid te voeren ter bestrijding van discriminatie, onder meer op grond van leeftijd. </antwoord>
      <antwoord nummer="3">Voor de goede orde moet worden opgemerkt dat het tekstvoorstel van het Nederlands voorzitterschap als genoemd onder 2 hierboven niet de vorm heeft van een verbodsbepaling met rechtstreekse werking. Deze bepaling zal dus niet rechtstreeks strekken tot het verbieden van leeftijdsgrenzen, maar vergt nadere uitvoering via EU-regelgeving, op te stellen door de EU-Raad van Ministers. Afgezien hiervan is de regering van mening dat het stellen van leeftijdsgrenzen op de arbeidsmarkt nader moet worden bestudeerd. </antwoord>
      <antwoord nummer="4">«Levenslang leren» is voor alle leeftijdsgroepen, niet uitsluitend voor ouderen, een belangrijke voorwaarde voor maatschappelijke participatie en integratie. Er is mede daarom geen reden een bepaling betreffende de stimulering van oudereneducatie in het EU-Verdrag op te nemen. </antwoord>
      <antwoord nummer="5" voetnoot="1">Een initiatief hiertoe ligt in de eerste plaats bij de Europese Commissie. In 1991 heeft de Commissie een aanbeveling terzake ingediend. Alle lidstaten, waaronder Nederland, vonden deze aanbeveling geen goede basis voor verder optreden. Ik moge in dit verband verwijzen naar het antwoord van de regering op de schriftelijke vraag van Geachte Afgevaardigde Nijpels-Hezemans, 28 november 1996 <voetnoot nummer="1"/>. De regering zal mogelijke nieuwe initiatieven van de Commissie met belangstelling tegemoet zien. Zij zal deze mede beoordelen in het licht van een in 1997 uit te brengen advies van het Nederlands Platform Ouderen en Europa over de toekomst van de Pas-65. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="567" documentjaargang="1996-1997">Aanhangsel Handelingen, nr. 567, vergaderjaar 1996–1997.</noot>
      </noten>
   </antwoorden>
</kvr>
