<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rehwinkel (PvdA) aan de staatssecretaris van Verkeer en Waterstaat over de noodoverloopgebieden. (Ingezonden 10 oktober 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16861
</item>
         <item attribuut="Inhoud">Vragen naar aanleiding van het artikel 'Hoogwaterberging: noodoverloopgebieden zijn te klein' in Trouw van 8 oktober 2002, waarin staat dat de drie geselecteerde noodoverloopgebieden te krap bemeten zijn en ook niet in alle gevallen helpen.</item>
         <item attribuut="Rubriek">Criminaliteit en openbare orde (Rampenpreventie en -bestrijding) Ruimtelijke ordening en infrastructuur (Rivieren) Verkeer, vervoer en waterstaat (Overig)</item>
         <item attribuut="Trefwoorden">Rampenbestrijding Rivieren Waterhuishouding</item>
         <item attribuut="Vindplaats">Kamervragen met antwoord 2002-2003, nr. 505, Tweede Kamer</item>
         <item attribuut="Vraagnr_bij_indiening">2020301470</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Rehwinkel</persoon>
         </item>
         <item attribuut="Datum_reaktie">2002-12-16</item>
         <item attribuut="Datum_indiening">2002-10-10</item>
         <item attribuut="Document-id">KVR16861</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1069" allpagenumbers="1069 1070" vetnummer="2020301470" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16861" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="505" onderwerp="" indiendatum="2002-10-10">
         <vrager partij="PvdA" oorsprong="parlement">Rehwinkel</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2002-12-16">
         <antwoorder functie="staatssecretaris" ministerie="Verkeer en Waterstaat">Schultz van Haegen</antwoorder>
         <mede-antwoorder>de staatssecretaris van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van het artikel «Hoogwaterberging: noodoverloopgebieden zijn te klein»? <voetnoot nummer="1"/>
      </vraag>
      <vraag nummer="2">Deelt u de mening van de Technische Adviescommissie voor de Waterkeringen (TAW) dat de drie geselecteerde noodoverloopgebieden te krap bemeten zijn en ook niet in alle gevallen helpen? </vraag>
      <vraag nummer="3">Deelt u de mening van de TAW dat extra maatregelen nodig zijn om overstromingen als gevolg van hoog rivierwater, zoals bijvoorbeeld langs de IJssel, te voorkomen? Zo ja, welke? </vraag>
      <vraag nummer="4" voetnoot="3">Hoe oordeelt u over de opmerking van de TAW dat de officieel vastgestelde hoeveelheid water van ten hoogste 16.000 m <voetnoot nummer="3"/>per seconde die bij Lobith Nederland nog kan instromen zonder veiligheidsrisico, wellicht te laag is ingeschat? Heeft dit gevolgen voor de Nederlandse opstelling ten opzichte van de opvang van water in de andere rivierstaten? </vraag>
      <vraag nummer="5">Is het u bekend dat de Commissie Luteijn de overloopgebieden bewust krap heeft bemeten? Zo ja, wat vindt u hiervan? </vraag>
      <vraag nummer="6">Deelt u de mening van de TAW dat de overloopgebieden zullen leiden tot hogere kosten dan begroot door de Commissie Luteijn? Zo ja, hoe hoog zullen deze kosten dan uitvallen? </vraag>
      <vraag nummer="7">Is het u bekend dat de Commissie Luteijn de kosten van maatschappelijke ontwrichting in de overloopgebieden niet nauwkeurig heeft berekend? Zo ja, hoe kunnen dan de maatschappelijke kosten en baten goed tegen elkaar worden afgewogen? </vraag>
      <noten afkomstig="vraag">
         <noot nummer="1" datum="2002-10-8" bron="Trouw">Trouw, 8 oktober 2002</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2" voetnoot="1">De TAW <voetnoot nummer="1"/>onderschrijft in haar reactie de hoofdconclusie van de Commissie Luteijn dat een gecontroleerde overstroming in het rivierengebied op zich zelf te verkiezen is boven een ongecontroleerde overstroming. Daarnaast merkt zij op dat de door de Commissie aangegeven benodigde opslagcapaciteit mogelijk een onderschatting is van de werkelijk benodigde capaciteit. De TAW heeft aangegeven dat daarvoor nader onderzoek nodig is, waarvan wij ons voorstellen dat dat uitgevoerd wordt in de periode na het kabinetsbesluit. Wel wil ik, samen met mijn collega van BZK, de komende tijd benutten door de betrokken provincies, gemeenten en waterschappen te consulteren. Op die wijze is onze verwachting dat het volgend kabinet een weloverwogen besluit kan nemen. </antwoord>
      <antwoord nummer="3">De TAW onderstreept, in lijn met het advies van Luteijn, dat noodoverloop een belangrijk deel van, maar niet het hele restrisico kan wegnemen. Noodoverloop moet daarom passen binnen een bredere rampenbeheersingsstrategie. Daarvoor is het nodig om te weten tot hoever de invloedssfeer van noodoverloop strekt. Ik deel deze mening. </antwoord>
      <antwoord nummer="4" voetnoot="3 3">In haar advies neemt de TAW hier geen standpunt over in. Het overstromingsrisico is nooit geheel tot nul te reduceren. De investering in bescherming tegen hoogwater is het resultaat van een politiek-bestuurlijke afweging van de kosten en baten. In de Nederlandse wet is opgenomen dat een afvoer die gemiddeld eens in de 1250 voorkomt nog juist veilig naar zee geleid moet kunnen worden. Hoe groot deze maatgevende afvoer is, wordt iedere vijf jaar getoetst op basis van daadwerkelijk opgetreden afvoeren. De maatgevende afvoer is na de hoge rivierafvoeren in 1993 en 1995 verhoogd van 15.000 naar 16.000 m <voetnoot nummer="3"/>/s. De Tweede Kamer is daarover schriftelijk bericht (TK 27 799 nr. 6, vergaderjaar 2001–2002, van 21 januari 2002). Door klimaatveranderingen wordt verwacht dat op lange termijn (50 tot 100 jaar) de maatgevende afvoer verder kan stijgen tot ongeveer 18.000 m <voetnoot nummer="3"/>/s. De gebeurtenissen rond de Elbe geven aan dat het optreden van een «bovenmaatgevende» afvoer, waarbij een overstroming dreigt, nooit geheel is uit te sluiten. De kans op zo’n situatie is zeer klein, in Nederland dus kleiner dan gemiddeld 1/1250 per jaar. Juist voor deze situaties is een rampenbestrijdingsstrategie zinvol. Gecontroleerde overstroming in daarvoor aangewezen en ingerichte gebieden kan daar een onderdeel van zijn. Mede naar aanleiding van de (bijna) overstromingen in 1993 en 1995 zijn internationale afspraken gemaakt door de Rijnoeverstaten voor een gezamenlijke aanpak van de hoogwaterbescherming in het Hoogwater Actieplan Rijn. Dit actieplan is gebaseerd op het principe dat iedere rijnoeverstaat maatregelen treft om overstroming door hoogwater tegen te gaan en daarbij zorgdraagt dat benedenstrooms gelegen landen daar geen nadelige effecten van ondervinden. Nederland zal erop blijven aandringen dat de afspraken vastgelegd in het hoogwater actieplan worden nagekomen door alle Rijnoeverstaten. De Internationale Commissie ter bescherming van de Rijn zal over de voortgang van dit actieplan in 2005 berichten. </antwoord>
      <antwoord nummer="5">Ja. De Commissie heeft voor haar advies een afweging gemaakt tussen effectiviteit van noodoverloop en de gevolgen op sociaal-maatschappelijk gebied. Het volgend kabinet zal bij het bepalen van haar standpunt opnieuw deze afweging maken op basis van het advies van de Commissie, de binnengekomen reacties en een kosten-baten-analyse. </antwoord>
      <antwoord nummer="6">Nee. In haar advies stelt de TAW dat de kosten de baten overtreffen. De Commissie Luteijn heeft de aanwijzing van noodoverloopgebieden begroot op maximaal 1,25 miljard euro. Nadere berekeningen wijzen uit dat met maatwerk de kosten beperkt kunnen blijven tot circa 750 miljoen euro zonder in te leveren op de uitgangspunten van de commissie. In de berekeningen zoals deze door de commissie is uitgevoerd is uitgegaan van de investeringskosten voor de gehele Beerse Overlaat terwijl de commissie in haar advies slechts het oostelijk gedeelte van de Beerse Overlaat opneemt in haar advies. </antwoord>
      <antwoord nummer="7">De kosten van maatschappelijke ontwrichting zijn moeilijk in kaart te brengen. De ervaringen in andere West-Europese landen laat zien dat de directe schade veelal in de ordegrootte van enkele miljarden euro’s beloopt. De indirecte schade en de schade die zich pas op langere termijn manifesteert zorgt voor een veelvoud hiervan. Zo wordt voor de nasleep van de overstromingen rond de Elbe verwacht dat het totale schadebedrag rond de 25 miljard euro zal belopen. Door de TAW is aangegeven dat de niet direct in geld uit te drukken baten van een gecontroleerde overstroming via nader onderzoek nadrukkelijk in beeld moeten worden gebracht. De baten van noodoverloopgebieden zijn slechts gedeeltelijk uit te drukken in geld. In het kabinetsstandpunt zullen, naast een economische kosten/baten analyse vooral de niet-budgettaire effecten betrokken worden in de afweging. Een kleinere kans op grote aantallen gewonden en mogelijk dodelijke slachtoffers, minder verlies aan persoonlijke en cultuurhistorische zaken en een geringere maatschappelijke ontwrichting (evacues, uitval vitale infrastructuur) voorkomen veel sociaal psychisch leed. </antwoord>
      <noten afkomstig="antwoord">
         <noot nummer="1">Het TAW-advies is ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
