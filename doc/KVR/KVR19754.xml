<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de staatssecretaris van Verkeer en Waterstaat over mogelijke onveiligheid van luchtvaartmaatschappijen. (Ingezonden 14 januari 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19754
</item>
         <item attribuut="Inhoud">Aanvullende vragen op eerder gestelden vragen van het lid Haverkamp, ingezonden 8 januari 2004, naar aanleiding van de ramp met de Egyptische chartermaatschappij Flash Air, over welke luchtvaartmaatschappijen gemiddeld gesproken minder veilig vliegen.</item>
         <item attribuut="Rubriek">Verkeer, vervoer en waterstaat (Vliegveiligheid)</item>
         <item attribuut="Trefwoorden">Vliegveiligheid</item>
         <item attribuut="Vindplaats">Kamervragen met antwoord 2003-2004, nr. 1071, Tweede Kamer</item>
         <item attribuut="Vraagnr_bij_indiening">2030405960</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-03-15</item>
         <item attribuut="Datum_indiening">2004-01-14</item>
         <item attribuut="Document-id">KVR19754</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2263" allpagenumbers="2263 2264" vetnummer="2030405960" code="0304tkkvr1071" lopendefooter="Tweede Kamer, vergaderjaar 2003–2004, Aanhangsel" filenaam="KVR19754" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1071" onderwerp="" indiendatum="2004-01-14">
         <vrager partij="SP" oorsprong="parlement">Gerkens</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-03-15">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat u niet aan wilt geven welke luchtvaartmaatschappijen onveilig zijn? Zo ja, wat is de reden? Zo neen, kunt u een overzicht aan de Tweede Kamer geven van onveilige luchtvaartmaatschappijen? <voetnoot nummer="1"/>
      </vraag>
      <vraag nummer="2">Kunt u aangeven hoe de afweging gemaakt wordt tussen veilige luchtvaartmaatschappijen en onveilige? Is hierover ook internationale afstemming? </vraag>
      <vraag nummer="3">Bent u bereid om luchtvaartmaatschappijen waarvan de vliegtuigen gebreken vertonen of een gebrek aan onderhoud in Nederland te weren? Kunt u uw antwoord toelichten? </vraag>
      <vraag nummer="4">Deelt u de mening dat het internationaal delen van gegevens over onveilige vliegtuigen de veiligheid van de luchtvaart zal dienen? Kunt u uw antwoord toelichten? </vraag>
      <vraag nummer="5">Deelt u de mening dat de consument recht heeft op de gegevens inzake de veiligheid van vliegtuigen en de daarmee verbonden luchtvaartmaatschappijen? Zo ja, wat gaat u hier aan doen? Zo neen, in wiens belang is het om dit tegen te houden? Kunt u uw antwoord toelichten? </vraag>
      <vraag nummer="6">Bent u bereid om zo spoedig mogelijk openbaar te maken door welke luchtvaartmaatschappijen gemiddeld gesproken minder veilig gevlogen wordt om zodoende via maatschappelijke druk deze maatschappijen te dwingen veiliger te opereren? Zo ja, wanneer gaat u dit doen? Zo neen, waarom niet en bent u bereid om de Tweede Kamer inzicht te geven in deze gegevens? </vraag>
      <noten afkomstig="vraag">
         <noot nummer="1" datum="2004-01-9" bron="Business News radio">Business News radio, 9 januari 2004</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Haverkamp (CDA), ingezonden 8 januari 2004. </toelichting>
   <antwoorden aantal="6">
      <antwoord nummer="1">Voor het antwoord op deze vraag verwijs ik naar mijn antwoord op vragen van het lid De Krom over hetzelfde onderwerp. </antwoord>
      <antwoord nummer="2">De internationale voorschriften, in het bijzonder de ICAO voorschriften, beogen een samenhangend geheel van regels te vormen die de veiligheid van de burger-luchtvaart waarborgen. Wanneer een luchtvaartmaatschappij voldoet aan deze voorschriften wordt de luchtvaartmaatschappij als veilig beschouwd. Doordat internationale voorschriften de grondslag voor afwegingen ten aanzien van de luchtvaartveiligheid vormen, bestaat daar per definitie dan ook internationale afstemming over. Voor het overige verwijs ik naar mijn antwoord op vragen van het lid De Krom over hetzelfde onderwerp. </antwoord>
      <antwoord nummer="3">Het vaststellen van gebreken vindt eerst plaats wanneer het vliegtuig zich op een Nederlandse luchthaven bevindt. Er kan dan geen sprake meer zijn van het weren van het vliegtuig. Wel zal bij het constateren van gebreken worden geëist dat de gebreken worden hersteld alvorens het vliegtuig toestemming krijgt weer te mogen vertrekken. Daarnaast moet worden gerealiseerd dat het toelaten van vliegtuigen van buitenlandse luchtvaartmaatschappijen op Nederlandse luchthavens geschiedt op grond van bilaterale verdragen die de Nederlandse regering met betreffende buitenlandse regeringen heeft afgesloten. In deze bilaterale verdragen wordt onder meer overeengekomen dat de luchtvaartmaatschappijen, aan wie in Nederland landingsrechten worden toegekend, voldoen aan alle ICAO voorschriften. Dit wordt vooraf geverifieerd op de wijze die ik heb beschreven in het antwoord op vragen van het lid Haverkamp over hetzelfde onderwerp. Wanneer een luchtvaartmaatschappij voldoet aan de verdragsverplichtingen wordt deze toegelaten. De bilaterale verdragen geven Nederland het recht om te blijven controleren of bezoekende luchtvaartuigen inderdaad aan de ICAO voorschriften voldoen (SAFA-inspecties) en dat gebeurt dan ook. Luchtvaartmaatschappijen waarvan op basis van de SAFA-database blijkt dat hun vliegtuigen frequent ernstige veiligheidstekortkomingen vertonen kan de toegang tot Nederlandse vliegvelden worden ontzegd. Dit is tot nu toe niet gebeurd. </antwoord>
      <antwoord nummer="4">Ja. Vandaar dat ik, zoals ik heb gemeld in mijn antwoord op vragen van het lid De Krom, in EASA-verband een gemeenschappelijke Europese aanpak wil bespreken met betrekking tot het toegankelijk maken van veiligheidsinformatie over vliegtuigen en -maatschappijen. </antwoord>
      <antwoord nummer="5">Ik wil voorop stellen dat de consument recht heeft op informatie betreffende de luchtvaartveiligheid. Echter, consumenteninformatie gaat om meer dan alleen luchtvaartveiligheid en moet daarom in samenhang worden gezien met andere belangrijke elementen van consumentenbescherming, zoals informatie over compensatie voor vluchtannuleringen, vertragingen en denied boarding als gevolg van overboeking. Ik acht het niet op de weg te liggen van de rijksoverheid om vergelijkende informatie te verschaffen over verschillende (buitenlandse) luchtvaartmaatschappijen. Daarnaast ben ik wel van mening dat hier een belangrijke taak ligt voor consumentenorganisaties in het kader van consumentenvoorlichting. Voor objectieve luchtvaartveiligheidsinformatie bestaat reeds een geruim aantal jaren het Loket Luchtvaartveiligheid bij de Inspectie Verkeer en Waterstaat (IVW) waar burgers met vragen over de veiligheid van de burgerluchtvaart terecht kunnen. Ook vermeende onveilige situaties kunnen daar (anoniem) gemeld worden, waarna de IVW een onderzoek instelt. Voorts publiceert de IVW periodiek luchtvaartveiligheidsstatistieken, waaruit de staat van de veiligheid van de burgerluchtvaart kan worden herleid. De eerstvolgende statistiek is thans in voorbereiding en wordt naar verwachting medio 2004 gepubliceerd. In het Jaarbericht van de IVW wordt jaarlijks een overzicht gepubliceerd van buitenlandse maatschappijen waarbij bij één of meerdere vliegtuigen ernstige tekortkomingen zijn geconstateerd. </antwoord>
      <antwoord nummer="6">Voor het antwoord op deze vraag verwijs ik naar mijn antwoord op vragen van het lid De Krom over hetzelfde onderwerp. </antwoord>
      <noten afkomstig="antwoord"/>
   </antwoorden>
</kvr>
