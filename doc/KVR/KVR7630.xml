<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verburg (CDA) over de kosten van de CAO-zorg. (Ingezonden 14 juli 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7630
</item>
         <item attribuut="Inhoud">Vragen over het advies van de commissie-Van Voorden om voor 1998 f 200 mln. extra uit te trekken voor de arbeidskostenontwikkeling in de zorgsector.</item>
         <item attribuut="Rubriek">Gezondheidszorg (Algemeen) Inkomen en rechtspositie (Arbeidsovereenkomsten en CAO's) Inkomen en rechtspositie (Inkomens)</item>
         <item attribuut="Trefwoorden">CAO's Gezondheidszorg Loonvorming</item>
         <item attribuut="Vindplaats">Kamervragen met antwoord 1997-1998, nr. 1634, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Verburg</persoon>
         </item>
         <item attribuut="Datum_reaktie">1998-08-05</item>
         <item attribuut="Datum_indiening">1998-07-14</item>
         <item attribuut="Document-id">KVR7630</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3351" allpagenumbers="3351 3352" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7630" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1634" onderwerp="" indiendatum="1998-07-14">
         <vrager partij="CDA" oorsprong="parlement">Verburg</vrager>
         <vraagt-aan/>
      </vraagdata>
      <antwoorddata antwoorddatum="1998-08-5">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Kunt u bevestigen dat de zogenaamde commissie-Van Voorden heeft geadviseerd voor 1998 «f 200 mln. extra uit te trekken voor de arbeidskostenontwikkeling in de zorgsector»? <voetnoot nummer="1"/>
      </vraag>
      <vraag nummer="2">Zult u dit advies van de commissie-Van Voorden overnemen? Zo neen, hoe is dit te rijmen met eerdere uitspraken van uw kant over het gewicht dat het genoemde advies in uw ogen zou dienen te hebben? </vraag>
      <vraag nummer="3">Op welke wijze zult u de extra structurele kosten die met de CAO zijn gemoeid van een degelijke financiering voorzien? </vraag>
      <vraag nummer="4">Kunt u eveneens bevestigen dat het totale financiële gat als gevolg van de gesloten marktconforme CAO f 400 mln. bedraagt? </vraag>
      <vraag nummer="5">Zult u het totale bedrag, zoals bedoeld in de vorige vraag aanvullen bovenop het eerder door u uitgetrokken budget voor arbeidskosten in de zorg van f 900 mln.? Zo neen, waarom niet? </vraag>
      <vraag nummer="6">Welke gevolgen heeft het niet aanvullen van het resterende bedrag tot een marktconforme CAO voor de reeds afgesloten CAO? </vraag>
      <vraag nummer="7">Hoeveel werkgelegenheid zal in de sector naar verwachting verloren gaan indien u niet bereid bent het resterend bedrag ten behoeve van de marktconforme CAO op tafel te brengen? </vraag>
      <vraag nummer="8">Hoe is het eventuele verlies aan banen te rijmen met de breedgedragen maatschappelijke en politieke wens om meer handen aan het bed te brengen? Welke effecten verwacht u hiervan op het imago van de sector dat blijkens uitkomsten van recent onderzoek toch al onder druk staat? </vraag>
      <vraag nummer="9">Bent u van oordeel dat de onlangs gesloten CAO moet worden opengebroken? Acht u de kans op een nieuw akkoord na heropening van de onderhandelingen alsdan reëel en, zo ja, waarop baseert u die verwachting? </vraag>
      <vraag nummer="10">Moeten voor de overheid nog financiële consequenties verwacht worden van de uitkomsten van de CAO-onderhandelingen in de sectoren van de gehandicaptenzorg, de ouderenzorg en de kinderopvang? Zo ja, in welke orde van grootte van bedragen moet hierbij gedacht worden? </vraag>
      <vraag nummer="11">Op welke wijze zult u een financiële dekking bieden voor het totale bedrag, zoals bedoeld in de vorige vraag? </vraag>
      <vraag nummer="12">Zal een en ander, mede gelet op het niet voorziene karakter, leiden tot een extra structurele overschrijding van het totale zorgbudget, zoals voor de komende kabinetsperiode voorzien? Wat is uw oordeel daarover? </vraag>
      <noten afkomstig="vraag">
         <noot nummer="1" datum="1998-07-9" bron="Trouw">Trouw, 9 juli 1998</noot>
      </noten>
   </vragen>
   <antwoorden aantal="6">
      <antwoord nummer="1 en 2" voetnoot="1">Recentelijk is het advies ontvangen van de commissie-Van Voorden over de ova-98 en ova-99. De Kamer is in vertrouwelijke zin over dit advies geïnformeerd. Naar verwachting zal in augustus het nieuwe kabinet de besluitvorming over de ova kunnen afronden met een kabinetsreactie op de inhoud van het advies. Vervolgens zal het kabinetsstandpunt worden besproken met de werkgeversorganisaties in het VWS-beleidsterrein. Ten aanzien van het advies van de commissie-Van Voorden heb ik namens het kabinet in het Algemeen Overleg van 28 april 1998 <voetnoot nummer="1"/>opgemerkt dat «wij consequenties zullen verbinden aan het advies van de commissie-Van Voorden als daarin wordt gezegd, dat met deze ova, ook al is die dan twee jaar, en het pakket eromheen geen marktconforme CAO gesloten kan worden». </antwoord>
      <antwoord nummer="3, 4 en 5" voetnoot="1">In tegenstelling tot hetgeen deze vragen impliceren bestaat er geen 1 op 1 relatie tussen de overheidsbijdrage in de arbeidskostenontwikkeling (ova) en de financiering van de door werkgevers en werknemers afgesloten CAO’s. Het simpelweg door de overheid vergoeden van de CAO-kosten is niet aan de orde. Uitgaande van het post-WAGGS- model wordt deze overheidsbijdrage gesteld op de gemiddelde loonkostenontwikkeling in de marktsector, zoals geraamd door het CPB. Dit ten einde werkgevers in staat te stellen een marktconforme CAO af te sluiten. Dit uitgangspunt is ook gehanteerd bij het bod van het kabinet voor de ova-98 en 99. Het betreffende bod ging vergezeld van een bod voor een aanpak op arbeidsmarktterrein. Gegeven het geschil tussen kabinet en werkgevers over de toereikendheid van het bod is advies gevraagd en recentelijk verkregen van de commissie-Van Voorden. In het ova-bod is een najaarsoverleg aangekondigd met de bij het post-WAGGS-overleg betrokken werkgeversorganisaties. In het Algemeen Overleg van 28 april jl. <voetnoot nummer="1"/>en de daarop volgende brief van diezelfde datum aan werkgevers heb ik aangegeven dat dan met werkgevers gesproken zal worden over werkdruk, zorgvolume en de invulling van de maatregelen op het terrein van scholing en arbeidsmarkt aan de hand van de feiten van dat moment en de bereikte resultaten. Daarbij heb ik tevens benadrukt dat «het niet zo kan zijn dat de financiële gevolgen van een nieuwe CAO ongeclausuleerd naar het kabinet kunnen worden doorgeschoven». </antwoord>
      <antwoord nummer="6, 7 en 8">Uit deze vragen zou de conclusie kunnen worden getrokken dat de overheid een primaire verantwoordelijkheid draagt voor de inrichting van het productieproces en de werkgelegenheid in de VWS-sectoren. De inrichting van het productieproces en in het verlengde daarvan de werkgelegenheid zijn echter de primaire verantwoordelijkheid van werkgevers. Werkgevers moeten de CAO ook inpassen in hun instellingsbudget. Ook dat is primair een afweging van werkgevers. De gevolgen zowel in financiële zin als in de zin van werkgelegenheid en werkdruk kunnen daarbij niet naar het kabinet worden doorgeschoven. De oorzaak van een daling in werkgelegenheid is overigens meestal moeilijk eenduidig aan te geven. Zo’n daling kan bijvoorbeeld veroorzaakt worden door het niet volledig herbezetten van arbeidsduurverkorting. De resulterende werkdrukverhoging is dan het resultaat van een bewuste keuze van werkgevers en niet van de overheid. Verder speelt de productiviteitsontwikkeling, die onmiskenbaar aanwezig is, een rol. Door een andere inrichting van het productieproces danwel door gebruikmaking van andere technieken kan immers de hoeveelheid arbeid per product of verrichting dalen zonder dat de werkdruk toeneemt. Overigens neemt het kabinet de ontwikkeling van de werkdruk serieus. Zo is vanaf 1998 bijna 200 miljoen structureel naar de instellingen gegaan voor werkdrukvermindering. Vanaf 1999 is 100 miljoen beschikbaar gesteld voor dit doel. Daarnaast leiden ook de Melkertbanen tot werkdrukvermindering. Daarbij moet niet uit het oog worden verloren dat er in het VWS-beleidsterrein sprake is van voortdurend groeiende uitgaven. Dat er per saldo werkgelegenheid verdwijnt, lijkt derhalve onwaarschijnlijk. </antwoord>
      <antwoord nummer="9">De inhoud van de CAO is een zaak van werkgevers en werknemers en is daarmee het resultaat van de tussen deze partijen bereikte overeenstemming. Het is dan ook niet aan mij om uitspraken te doen over het openbreken van CAO’s. </antwoord>
      <antwoord nummer="10 en 11">In de sector gehandicaptenzorg en de sector ouderenzorg is inmiddels sprake van een principe-akkoord. De onderhandelingen in de welzijnssector zijn nog niet afgerond. Met betrekking tot uw vraag over de financiële consequenties zie de antwoorden op vraag 3 t/m 5. </antwoord>
      <antwoord nummer="12">Zoals opgemerkt bij het antwoord op vraag 1 en 2 zal naar verwachting in augustus het kabinetsstandpunt over het advies van de commissie-Van Voorden bepaald worden. Dan zullen ook de eventuele budgettaire consequenties en de dekking ervan aan de orde komen. Uiteraard is het streven van het kabinet om overschrijdingen van budgetten zoveel mogelijk te voorkomen en kan er, zoals reeds eerder opgemerkt, van het simpelweg doorvertalen van de kosten van de CAO naar de overheid geen sprake zijn. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="25 999" documentnummer="6">Kamerstuk 25 999, nr. 6</noot>
      </noten>
   </antwoorden>
</kvr>
