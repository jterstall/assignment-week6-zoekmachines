<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dijsselbloem (PvdA) aan de minister voor Vreemdelingenzaken en Integratie over naturalisatie. (Ingezonden 13 september 2004); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21244
</item>
         <item attribuut="Inhoud">Vraag of het klopt dat iemand die voor 1985 in het buitenland is geboren, een Nederlandse moeder en een buitenlandse vader heeft, maar voor 1988 niet is gemeld bij de Nederlandse overheid, niet in aanmerking komt voor onmiddellijke naturalisatie. Tevens vraag of het klopt dat iemand met een Nederlandse vader en een buitenlandse moeder wel automatisch Nederlander is.</item>
         <item attribuut="Rubriek">Staats- en bestuursrecht (Vreemdelingenrecht)</item>
         <item attribuut="Trefwoorden">Naturalisaties</item>
         <item attribuut="Vindplaats">Kamervragen met antwoord 2004-2005, nr. 55, Tweede Kamer</item>
         <item attribuut="Vraagnr_bij_indiening">2030421210</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Dijsselbloem</persoon>
         </item>
         <item attribuut="Datum_reaktie">2004-10-01</item>
         <item attribuut="Datum_indiening">2004-09-13</item>
         <item attribuut="Document-id">KVR21244</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="119" allpagenumbers="119 120" vetnummer="2030421210" code="0405tkkvr55" lopendefooter="Tweede Kamer, vergaderjaar 2004–2005, Aanhangsel" filenaam="KVR21244" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="55" onderwerp="" indiendatum="2004-09-13">
         <vrager partij="PvdA" oorsprong="parlement">Dijsselbloem</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2004-10-1">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Klopt het dat iemand die in het buitenland is geboren voor 1985, een Nederlandse moeder en een buitenlandse vader heeft, en die niet door zijn/haar ouders gemeld is bij de Nederlandse overheid voor 1988, niet in aanmerking komt voor onmiddellijke naturalisatie? </vraag>
      <vraag nummer="2">Hoeveel gevallen zijn hiervan bekend? </vraag>
      <vraag nummer="3">Hoe wordt omgegaan met dergelijke situaties indien de ouders zich niet bewust waren van de meldingsplicht? In hoeverre is hier sprake van een fout van de ouders wanneer zij in het buitenland verbleven en geen kennis konden nemen van deze maatregel? </vraag>
      <vraag nummer="4">Klopt het dat de situatie anders is voor iemand met een Nederlandse vader en een buitenlandse moeder? Is deze persoon wel automatisch Nederlander? In hoeverre is dit strijdig met wetgeving die discriminatie op grond van geslacht verbiedt? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Hiervan bestaat geen registratie, zodat het aantal onbekend is. </antwoord>
      <antwoord nummer="3">Volledigheidshalve moet worden opgemerkt dat geen sprake is geweest van een «meldingsplicht». Gedoeld wordt op een overgangsbepaling in de in 1985 tot stand gekomen Rijkswet op het Nederlanderschap. Genoemde bepaling bevatte een mogelijkheid een optieverklaring ter verkrijging van het Nederlanderschap af te leggen voor ná 1 januari 1964 uit een Nederlandse moeder en een niet-Nederlandse vader geboren kinderen, die overeenkomstig de destijds geldende wettelijke bepalingen niet de Nederlandse nationaliteit ontleenden aan de moeder. Tot en met 31 december 1987 kon worden geopteerd. De veronderstelling dat betrokkenen die in het buitenland verbleven geen kennis konden nemen van de optiemogelijkheid is niet juist. Op de Nederlandse vertegenwoordigingen in het buitenland (in het bijzonder in de landen waar naartoe in het verleden veel Nederlanders zijn geëmigreerd) is bekendheid gegeven aan de optiemogelijkheid. De Nationale Ombudsman heeft deze informatieverstrekking behoorlijk geacht (rapporten 1998/085 en 1997/103). Incidenteel is en wordt een beroep gedaan op onbekendheid met de optiemogelijkheid. Daar wordt als volgt mee omgegaan. Tot 1 april 2003 was een optieverklaring niet alleen rechtsgeldig afgelegd indien een schriftelijke verklaring werd ondertekend als bewijsstuk van het afleggen, maar ook indien (mogelijk jaren later) uit de feitelijke omstandigheden van het geval kan worden afgeleid dat in feite een wilsverklaring (een optie) ter verkrijging van de Nederlandse nationaliteit is afgelegd. Tot 1 april 2003 was het afleggen van een optie namelijk niet gebonden aan procedurele voorschriften, maar «vormvrij». De feitelijke omstandigheden van een geval zijn vanzelfsprekend steeds verschillend, en moeten altijd op hun eigen merites worden beoordeeld. Indien van 1 januari 1985 tot en met 31 december 1987 zich aantoonbaar een omstandigheid heeft voorgedaan, waaruit een bij de moeder aanwezige wil om haar (dan minderjarig) kind de Nederlandse nationaliteit te doen verkrijgen, kan worden afgeleid, wordt ervan uitgegaan dat de moeder een optieverklaring ten behoeve van het kind heeft afgelegd. Daarvan kan sprake zijn indien bijvoorbeeld de moeder aantoonbaar in die periode op een Nederlandse vertegenwoordiging in het buitenland (of, indien woonachtig in Nederland, bij de gemeente) voor het kind een Nederlands reisdocument heeft aangevraagd, of verzocht heeft het kind bij te schrijven in haar Nederlandse paspoort. Heeft de moeder aantoonbaar in de referteperiode een Nederlands reisdocument voor zichzelf gevraagd, dan wordt aan de hand van de omstandigheden van het geval beoordeeld of daarbij sprake kan zijn geweest van een (op dat moment door de Nederlandse autoriteiten niet onderkende) optieverklaring voor het kind. Ook hierbij geldt dat iedere zaak op de eigen merites moet worden beoordeeld. Een optieverklaring ter verkrijging van het Nederlanderschap is tot 1 april 2003 een eenzijdige wilsverklaring geweest. Dit betekent dat indien niet een aanknopingspunt in de referteperiode kan worden gevonden waaruit kan worden geconcludeerd dat de moeder voor haar kind het bezit van het Nederlanderschap heeft beoogd, er niet van het afleggen van een optieverklaring kan worden uitgegaan. </antwoord>
      <antwoord nummer="4">De eerste twee vragen worden, onder de voorwaarde dat het gaat om een Nederlandse vader die gehuwd is met de moeder of die het kind rechtsgeldig prenataal heeft erkend, met «ja» beantwoord. Het antwoord op de derde vraag is als volgt. Sinds 1 januari 1985 bestaat niet langer onderscheid naar geslacht, voor wat betreft de verkrijging van het Nederlanderschap door geboorte uit een gehuwde Nederlandse vader of een gehuwde Nederlandse moeder. De voortgeschreden ontwikkeling van het beginsel van gelijkheid van man en vrouw heeft de toenmalige wetgever bewogen om met ingang van 1 januari 1985 ook de Nederlandse nationaliteit te laten verwerven door ieder kind dat wordt geboren uit een (hetzij ongehuwde, hetzij gehuwde) vrouw met de Nederlandse nationaliteit. Kortheidshalve verwijs ik naar de memorie van toelichting bij het wetsontwerp voor de Rijkswet op het Nederlanderschap (Tweede Kamer 1981, 16 947, nr. 3, p. 1). </antwoord>
      <noten afkomstig="antwoord"/>
   </antwoorden>
</kvr>
