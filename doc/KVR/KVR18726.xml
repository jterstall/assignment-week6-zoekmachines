<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verbeet (PvdA) aan de staatssecretaris van Volksgezondheid, Welzijn en Sport over dwangarbeiders en vergoedingen. (Ingezonden 25 september 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18726
</item>
         <item attribuut="Inhoud">Het Duitse fonds "Verzoening, herinnering en toekomst" blijkt zo streng dat de meeste aanvragen voor schadevergoeding van Nederlandse dwangarbeiders niet gehonoreerd zullen worden (Trouw, 24 september 2003).</item>
         <item attribuut="Rubriek">Sociale zekerheid (Voorzieningen oorlogsslachtoffers)</item>
         <item attribuut="Trefwoorden">Oorlogsslachtoffers Schadevergoeding</item>
         <item attribuut="Vindplaats">Kamervragen met antwoord 2003-2004, nr. 176, Tweede Kamer</item>
         <item attribuut="Vraagnr_bij_indiening">2030400490</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Verbeet</persoon>
         </item>
         <item attribuut="Datum_reaktie">2003-10-22</item>
         <item attribuut="Datum_indiening">2003-09-25</item>
         <item attribuut="Document-id">KVR18726</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="379" allpagenumbers="379 380" vetnummer="2030400490" code="0304tkkvr176" lopendefooter="Tweede Kamer, vergaderjaar 2003–2004, Aanhangsel" filenaam="KVR18726" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="176" onderwerp="" indiendatum="2003-09-25">
         <vrager partij="PvdA" oorsprong="parlement">Verbeet</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-10-22">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kent u het bericht «Meeste dwangarbeiders lopen vergoeding mis»? <voetnoot nummer="1"/>
      </vraag>
      <vraag nummer="2">Klopt het dat, zoals de Internationale Organisatie voor Migratie (IOM) in het artikel aangeeft, pas in augustus 2001 duidelijk is geworden hoe streng het Duitse fonds «Verzoening, herinnering en toekomst» de criteria voor het ontvangen van een vergoeding toepast, en dat daarom veel Nederlandse ex-dwangarbeiders op basis van onvolledige informatie een aanvraag bij het fonds hebben ingediend? Zo ja, wat vindt u hiervan? </vraag>
      <vraag nummer="3">Bent u bereid met de Duitse regering hierover in contact te treden, en u ervan te vergewissen dat de criteria voor een tegemoetkoming uit het fonds zodanig worden toegepast, dat voormalige dwangarbeiders zo veel als mogelijk is, recht wordt gedaan? </vraag>
      <noten afkomstig="vraag">
         <noot nummer="1" datum="2003-09-24" bron="Trouw">Trouw, 24 september 2003</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">De Internationale Organisatie voor Migratie (IOM) is in augustus 2000 door de Duitse stichting «Herinnering, Verantwoording en Toekomst» als partnerorganisatie ingeschakeld voor de schadeloosstelling van de niet-joodse, niet-Oost-Europese ex-dwangarbeiders. Op dat moment waren de criteria om in aanmerking te komen voor een uitkering uit het Duitse fonds definitief vastgesteld. Al in een eerder stadium was bekend dat, gezien de in het wetsontwerp voor oprichting van de Duitse stichting genoemde criteria, het overgrote deel van de Nederlandse ex-dwangarbeiders niet voor een schadeloosstelling in aanmerking zouden komen. Dit is ook aan de Tweede Kamer gemeld (Kamerstuk, 26 800 XVI, nr. 72). De wijze waarop de criteria worden toegepast kon pas duidelijk worden nadat de eerste aanvragen eind 2001 werden beoordeeld. Van het verstrekken van onvolledige informatie is geen sprake geweest. Er hadden zich circa 30 000 ex-dwangarbeiders gemeld bij het in 1999 ingestelde meldpunt van de Stichting Burger-Oorlogsgetroffenen (SBO, thans stichting 1940–1945). Aan hen is de op dat moment bekende informatie verstrekt, waarin opgenomen de criteria van het fonds en de zinsnede dat men «mogelijk recht heeft» op een schadevergoeding. Het SBO en IOM-Nederland verkeerden niet in de positie om mensen aan- of af te raden een aanvraag in te dienen. De beoordeling van de aanvragen ligt immers, na controle door de IOM in Genève, bij de Duitse stichting «Herinnering, Verantwoording en Toekomst». </antwoord>
      <antwoord nummer="3">De ervaring van de afgelopen jaren heeft geleerd dat de Nederlandse regering geen invloed kan uitoefenen op de criteria van het fonds en de toepassing ervan. Lange tijd leek het erop dat voor het Duitse fonds slechts de joodse dwangarbeiders in aanmerking kwamen en dan alleen degenen afkomstig uit Midden- en Oost-Europa. Aan de onderhandelingstafel zaten aanvankelijk alleen de Amerikanen en de Duitsers. Later kwamen de Midden- en Oost-Europese landen erbij. De Westerse landen zijn altijd geweigerd. Ik kan u verzekeren dat de toenmalige minister van Volksgezondheid, Welzijn en Sport, mevrouw Borst, herhaaldelijk contact heeft gezocht met de partijen die bij de onderhandelingen over het Duitse fonds betrokken waren. Er werd steeds weer op aangedrongen om aandacht te besteden aan de positie van de Nederlandse ex-dwangarbeiders en het verruimen van de criteria om voor een uitkering in aanmerking te komen. Ook de toenmalige minister-president, de heer Kok, heeft zich persoonlijk ingezet om deze kwestie bij de onderhandelende partijen onder de aandacht te brengen. Ondanks deze herhaaldelijke bemoeienissen is Nederland aan de onderhandelingstafel geweigerd. De criteria om in aanmerking te komen voor een schadeloosstelling staan vast en ook nu bestaat er geen mogelijkheid voor de Nederlandse regering om in deze kwestie in te grijpen. Er zijn nog veel ex-dwangarbeiders die lang moeten wachten om te horen of ze al dan niet voor een uitkering uit het Duitse fonds in aanmerking komen. Daarom heeft het Nederlandse kabinet contact gezocht met de heer drs. P.A.M. Bosman, oud-directeur van de SBO, in zijn hoedanigheid als voorzitter van de internationale stuurgroep «Slave and Forced Labour Claims» van de IOM. De heer Bosman heeft hierop contact gezocht met het Duitse fonds om druk uit te oefenen om voor de Nederlandse ex-dwangarbeiders zo spoedig mogelijk tot uitbetaling te komen. Dit heeft eraan bijgedragen dat tot nu toe ongeveer 2000 Nederlanders een uitkering uit het Duitse fonds is toegekend. </antwoord>
      <noten afkomstig="antwoord"/>
   </antwoorden>
</kvr>
