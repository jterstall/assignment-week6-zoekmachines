<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Economische Zaken over de TOAM-regeling. (Ingezonden 30 juni 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20855
</item>
         <item attribuut="Inhoud">Vragen naar aanleiding van bericht in Brabants Dagblad van 26 juni 2004. Nederlandse bedrijven die laaggekwalificeerd productiewerk naar het buitenland (lage-lonenlanden) overbrengen zouden krachtens de 'TAOM-regeling' (Technische Assistentie Opkomende Markten) van het Ministerie van Econmische Zaken subsidie kunnen krijgen op de kosten van uitbesteding.</item>
         <item attribuut="Rubriek">Arbeid (Arbeidsmarkt) Bedrijfsleven en industrie (Ondernemingen)</item>
         <item attribuut="Trefwoorden">Ondernemingen Werkgelegenheid</item>
         <item attribuut="Vindplaats">Kamervragen met antwoord 2003-2004, nr. 2046, Tweede Kamer</item>
         <item attribuut="Vraagnr_bij_indiening">2030416820</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2004-08-12</item>
         <item attribuut="Datum_indiening">2004-06-30</item>
         <item attribuut="Document-id">KVR20855</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4321" allpagenumbers="4321 4322" vetnummer="2030416820" code="0304tkkvr2046" lopendefooter="Tweede Kamer, vergaderjaar 2003–2004, Aanhangsel" filenaam="KVR20855" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2046" onderwerp="" indiendatum="2004-06-30">
         <vrager partij="SP" oorsprong="parlement">Gerkens</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2004-08-12">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw reactie op het bericht dat het Rijk verplaatsing van productie steunt? <voetnoot nummer="1"/>
      </vraag>
      <vraag nummer="2">Waarvoor is de TAOM-regeling oorspronkelijk bedoeld? Aan welke voorwaarden is deze regeling gebonden? </vraag>
      <vraag nummer="3">Kunt u een overzicht geven van de bedrijven die tot nu toe gebruik hebben gemaakt van deze regeling? Kunt u daarbij tevens aangeven hoeveel geld hier door u al aan is uitgegeven en hoeveel Nederlandse arbeidsplaatsen hierdoor al verloren zijn gegaan? Zo neen, waarom niet? </vraag>
      <vraag nummer="4">Bent u van mening dat, in het geval van tuinmeubelenfabrikant Unimeta, op onrechtmatige wijze van de TAOM-regeling gebruik is gemaakt? Zo neen, waarom niet? Zo ja, wat gaat u hier aan doen? </vraag>
      <vraag nummer="5">Kunt u aangeven wat een verantwoorde en zo goed mogelijke manier van het verhuizen van productie is? Wat verstaat u onder een succesvolle operatie? </vraag>
      <vraag nummer="6">Kunt u aangeven wat voor belang Nederlandse werknemers hebben bij het uitbesteden van de productie van hun bedrijf? </vraag>
      <vraag nummer="7">Bent u van mening dat de TAOM-regeling goed is voor de Nederlandse werkgelegenheid? Zo ja, waarom? Zo neen, bent u van plan deze regeling per direct stop te zetten? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-06-26" bron="Brabants Dagblad">Brabants Dagblad, 26 juni 2004, http://jackdo.host.sk/</noot>
      </noten>
   </vragen>
   <antwoorden aantal="6">
      <antwoord nummer="1 en 2">De suggestie dat het Ministerie van Economische Zaken via de regeling Technische Assistentie Opkomende Markten (TAOM) productieverplaatsing naar lage lonen landen subsidieert is niet juist. Het doel van de regeling Technische Assistentie in Opkomende Markten is het bijdragen aan de duurzame ontwikkeling van ondernemingen in opkomende markten en ondersteunen van een succesvolle positionering van Nederlandse MKB-ondernemingen op deze markten. TAOM ondersteunt twee soorten met een Nederlandse MKB-investering samenhangende activiteiten op het gebied van kennisoverdracht: • managementondersteuning, met als doel het verhogen van de productiviteit van het bedrijf in de opkomende markt; • scholing; hiertoe worden gerekend opleidingen, stages, seminars en trainingen on-the-job, die zijn gericht op specialisatie en vergroting van vaardigheden. Door deze technische assistentie wordt de succeskans van de achterliggende investering vergroot. De huidige belangrijkste voorwaarden zijn: • het betrokken Nederlands bedrijf is een MKB-bedrijf dat in Nederland operationele activiteiten ontplooit; • aanvrager en begunstigde van de subsidie is het bedrijf dat zich in een «opkomende markt» bevindt (een onderneming uit een opkomende markt); • door het betrokken Nederlandse bedrijf is een duurzame en risicovolle investering gedaan in de betreffende onderneming in de opkomende markt • bij de aanvraag om subsidie moet een verklaring worden toegevoegd waarin de Nederlandse onderneming aangeeft de OESO-richtlijnen inzake maatschappelijk verantwoord ondernemen te kennen en deze naar vermogen toe te passen in de onderneming; • de subsidie bedraagt 50% van de goedgekeurde kosten aan managementondersteuning, tot een maximum van 275 000 euro, en 35% van de goedgekeurde projectkosten aan scholing, met een maximum van 90 000 euro. Zoals blijkt uit een onlangs afgeronde evaluatie door bureau Bartels (Evaluatie van de instrumenten IFOM (IFMOE) en TAOM (IBTA-OE), Bureau Bartels B.V., Amersfoort, 12 mei 2004), participeren Nederlandse bedrijven in buitenlandse bedrijven om op die manier hun activiteiten uit te breiden, nieuwe activiteiten te ontwikkelen en nieuwe markten aan te boren. In meer dan de helft van de gevallen is helemaal geen sprake van verplaatsing van activiteiten naar het buitenland. Meestal gaat het om beslissingen van bedrijven om via hun buitenlandse partners de bestaande activiteiten uit te breiden of nieuwe activiteiten te ontplooien. Zo besluiten verschillende bedrijven tot participatie in het bedrijf van hun toeleverancier, om op die manier de leverantie van halffabrikaten met een goede prijs-kwaliteitverhouding ook in de toekomst veilig te stellen en waar mogelijk te verbeteren. Andere bedrijven kopiëren hun Nederlandse bedrijfsformule en zetten met de buitenlandse partner vergelijkbare activiteiten op in een nieuwe markt of zijn daardoor in staat om de afzet op de bestaande markt te vergroten. De hierboven beschreven activiteiten leiden in principe niet tot verplaatsing van activiteiten uit Nederland. In een aantal gevallen is echter wel sprake van verplaatsing van activiteiten naar opkomende markten. Het gaat daarbij naar de mening van de onderzoekers met name om bedrijven die producten maken die in Nederland niet meer rendabel te produceren zijn. Zo worden productie- en distributieactiviteiten vanuit Nederland overgeplaatst. Lage lonen en beschikbaarheid van personeel geven bij die bedrijven de doorslag om over te gaan tot overplaatsing van activiteiten naar het buitenland. Productieverplaatsing kan dus in sommige gevallen een neveneffect zijn van een investeringsbeslissing. Dit wordt echter door de TAOM-regeling niet gestimuleerd. Een investering met een volledige verplaatsing naar het buitenland wordt zelfs geheel uitgesloten in de TAOM. De MKB-onderneming in kwestie moet activiteiten in Nederland blijven ontplooien. Het Nederlandse moederbedrijf profiteert vervolgens van de in het buitenland gedane investeringen en de ondersteuning door de TAOM daarbij. Nederland is van oudsher een handelsnatie. Nederlandse investeringen in het buitenland zijn dan ook van groot belang omdat deze – net zoals export en ander vormen van internationaal ondernemen – kunnen bijdragen aan een duurzame economische groei in Nederland. In veel gevallen leiden juist investeringen in het buitenland tot extra uitvoer (en dus ook productie in Nederland) van goederen en diensten. </antwoord>
      <antwoord nummer="3">Sinds de start van de TAOM-regeling in 2002 zijn bij FMO, de organisatie die de regeling namens EZ uitvoert, tot eind 2003in totaal 160 aanvragen ingediend, waarvan er in die periode 94 zijn goedgekeurd. Hiermee was een beleidsbudget gemoeid van € 12 mln. Zoals in het antwoord bij vraag twee al is aangegeven draagt de TAOM-regeling bij aan het succes van reeds tot stand gebrachte investeringsactiviteiten. De investering zelf wordt niet gesubsidieerd. Alleen een deel van de technische assistentie in de reeds tot stand gebrachte investeringsactiviteiten wordt gesubsidieerd. </antwoord>
      <antwoord nummer="4">Uit informatie van FMO, de organisatie die de TAOM-regeling uitvoert, begrijp ik dat Unimeta tot op heden in het geheel geen subsidieaanvraag heeft ingediend. Het bedrijf maakt namelijk deel uit van een holding en voldoet dus niet aan het criterium dat het om een MKB-bedrijf moet gaan. Er kan dus ook geen sprake zijn van een onrechtmatig gebruik van de regeling. </antwoord>
      <antwoord nummer="5">Het is verantwoord dat bedrijven op strategisch niveau nadenken over kosten en productiviteit en hun (internationale) marktpositie. Het kan zijn dat het omwille van de continuïteit van het bedrijf van belang is een deel van het bedrijfsproces te verplaatsen, bijvoorbeeld vanwege lagere arbeidskosten en meer nabije afzetmarkten (zie ook het antwoord op vraag 1 en 2). </antwoord>
      <antwoord nummer="6">Uit de eerdergenoemde evaluatie van bureau Bartels blijkt dat in bijna tweederde van de projecten sprake is van economische spin off voor zowel het Nederlandse moederbedrijf als de buitenlandse partnerbedrijven. De ondersteunde projecten worden doorgaans als belangrijk ervaren voor de Nederlandse moederorganisatie, aangezien zij vooral bijdragen aan het behoud van investeringen, verbetering van de concurrentiepositie en vergroting van het marktaandeel van de deelnemende Nederlandse ondernemingen. Het succes van het Nederlandse bedrijf levert een bijdrage aan de economische groei in Nederland en ook dat is in het belang van Nederlandse werknemers. </antwoord>
      <antwoord nummer="7">De TAOM-regeling draagt bij aan het succes van duurzame Nederlandse MKB-investeringen in opkomende markten. Zij draagt zo ook bij aan behoud van structurele werkgelegenheid in Nederland. </antwoord>
      <noten afkomstig="antwoord"/>
   </antwoorden>
</kvr>
