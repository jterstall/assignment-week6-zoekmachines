<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Graaf en Hoekema (beiden D66) over omscholing van militairen tot politieambtenaren. (Ingezonden 15 januari 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4333
</item>
         <item attribuut="Inhoud">Vragen betreffen de overeenkomst van de Ministeries van Binnenlandse Zaken en Defensie tot omscholing van driehonderd onderofficieren van de Koninklijke Landmacht tot politieambtenaar. Een afschrift van de overeenkomst is ter inzage gelegd bij de afdeling Parlementaire Documentatie van de Tweede Kamer.</item>
         <item attribuut="Rubriek">Criminaliteit en openbare orde (Politie) Verkeer, vervoer en waterstaat (Luchtvaart)</item>
         <item attribuut="Trefwoorden">Militairen Politie</item>
         <item attribuut="Vindplaats">Kamervragen met antwoord 1996-1997, nr. 651, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="D66">De Graaf</persoon>
            <persoon partij="D66">Hoekema</persoon>
         </item>
         <item attribuut="Datum_reaktie">1997-02-11</item>
         <item attribuut="Datum_indiening">1997-01-15</item>
         <item attribuut="Document-id">KVR4333</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1333" allpagenumbers="1333 1334" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="651" onderwerp="" indiendatum="1997-01-15">
         <vrager partij="D66" oorsprong="parlement">De Graaf</vrager>
         <vrager partij="D66" oorsprong="parlement">Hoekema</vrager>
         <vraagt-aan/>
      </vraagdata>
      <antwoorddata antwoorddatum="1997-02-11">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder>de staatssecretaris van Defensie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Kunt u de Kamer nader informeren over de overeenkomst die u hebt gesloten over de omscholing van driehonderd onderofficieren van de Koninklijke Landmacht tot politieambtenaar? </vraag>
      <vraag nummer="2">Welke kosten zijn voor Defensie gemoeid met deze overeenkomst? </vraag>
      <vraag nummer="3">Betekent de bijdrage van Defensie aan de opleidingskosten en de salarissen van de militairen tijdens de duur van de opleiding, dat op de politiebegroting extra ruimte ontstaat? Waarvoor zal die ruimte worden ingezet? </vraag>
      <vraag nummer="4">Is er voor de betrokken militairen sprake van een verkorte opleiding tot politieagent? Welke onderdelen behoeven niet te worden gevolgd? </vraag>
      <vraag nummer="5">Wordt ook overwogen militairen om te scholen voor de functie van politiesurveillant? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1" voetnoot="1">Ja. Een afschrift van de gesloten overeenkomst <voetnoot nummer="1"/>treft u hierbij aan. </antwoord>
      <antwoord nummer="2">Het ministerie van Defensie draagt bij aan de kosten van de aangepaste opleiding. Die bijdrage bedraagt per omgeschoolde defensiemedewerker f 32 500,–. Daarnaast komen ook de selectiekosten voor rekening van het ministerie van Defensie. </antwoord>
      <antwoord nummer="3">Er ontstaat geen extra ruimte op de politiebegroting. Van het onder 2. genoemde bedrag stelt het ministerie van Binnenlandse Zaken per aanstelling f 26 500,– in de vorm van een eenmalige vergoeding ter beschikking van het korps dat een defensiemedewerker aanstelt. Met deze vergoeding kunnen meerkosten, zoals op het arbeidsverleden van de defensiemedewerkers gebaseerde hogere loonkosten, worden bestreden. Het resterende bedrag van f 6000,– heeft het ministerie van Binnenlandse Zaken bestemd voor de vergoeding van kosten van de aangepaste politie-opleiding en van de personeelskosten van het projectteam. Daarbij komt dat de instroom, van defensiemedewerkers, in combinatie met het natuurlijk verloop bij de korpsen, wordt verrekend binnen het nieuwe budgetverdeelsysteem voor de politie. </antwoord>
      <antwoord nummer="4">Ja, met dien verstande dat het defensiepersoneel wordt geëxamineerd op alle onderdelen van de reguliere politie-opleiding. De voor die opleiding vastgestelde eindtermen zijn onverkort van toepassing. De verkorting van de opleiding wordt gedeeltelijk bereikt door een aantal vakken – algemene motorische vaardigheden, Nederlandse taal, toetsenbordvaardigheden, reddend zwemmen, beademen en reanimeren – in het voortraject voorafgaand aan de opleiding verder te beoefenen en vervolgens te toetsen. De opleiding is verder verkort door in de programmering van de opleiding een gemiddelde studiebelasting te hanteren die hoger is dan de gemiddelde studiebelasting in de reguliere opleiding. </antwoord>
      <antwoord nummer="5">Het opleidings- en werkniveau van het overtollige defensiepersoneel ligt in vrijwel alle gevallen boven dat van een surveillant van politie. Een groepsgewijze omscholing naar surveillant van politie wordt derhalve niet overwogen. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire documentatie</noot>
      </noten>
   </antwoorden>
</kvr>
