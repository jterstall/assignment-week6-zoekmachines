<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister voor Grote Steden- en Integratiebeleid over het gebruik van biometrische passen in de inburgering van nieuwkomers. (Ingezonden 20 april 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13681
</item>
         <item attribuut="Inhoud">Vragen naar aanleiding van een bericht in de Volkskrant van 17 april 2001 dat in Rotterdam en in Hilversum in twee pilots biometrische technieken worden gebruikt om meldingsplichtige vreemdelingen en nieuwkomers te herkennen.</item>
         <item attribuut="Rubriek">Criminaliteit en openbare orde (Persoonsregistratie en identificatie) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Legitimatie Vreemdelingen</item>
         <item attribuut="Vindplaats">Kamervragen met antwoord 2000-2001, nr. 1188, Tweede Kamer</item>
         <item attribuut="Vraagnr_bij_indiening">2000109760</item>
         <item attribuut="Afkomstig_van">Grote Steden- en Integratiebeleid (GSI)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2001-05-15</item>
         <item attribuut="Datum_indiening">2001-04-20</item>
         <item attribuut="Document-id">KVR13681</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2477" allpagenumbers="2477 2478" vetnummer="2000109760" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13681" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1188" onderwerp="" indiendatum="2001-04-20">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister voor Grote Steden- en Integratiebeleid</vraagt-aan>
      </vraagdata>
      <antwoorddata antwoorddatum="2001-05-15">
         <antwoorder functie="minister" ministerie="Grote Steden- en Integratiebeleid">Van Boxtel</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de berichten dat in Rotterdam en Hilversum in twee pilots biometrische technieken worden gebruikt om meldingsplichtige vreemdelingen en nieuwkomers te herkennen? <voetnoot nummer="1"/>Kunt u bevestigen dat alle testpersonen vrijwillig meedoen zonder dat sprake is van registratie, opslag of het bewaren van gegevens na afloop van de pilots? </vraag>
      <vraag nummer="2">Welke persoonsgegevens en/of persoonlijke kenmerken zijn op de bio-passen opgeslagen? Zijn deze dezelfde als die op de elektronische identiteitskaart zullen worden opgeslagen? Op welke wijze worden in Rotterdam deze gegevens met die van de vreemdelingendienst en het bevolkingsregister gekoppeld, waardoor als resultante van de herkenning door een rood dan wel een groen licht de status van de cliënt zichtbaar wordt? Hoe verhoudt dit gebruik zich tot de privacy van betroffenen en de Wet bescherming persoonsgegevens? </vraag>
      <vraag nummer="3">Wat is een nieuwkomerspas? Acht u het uit oogpunt van proportionaliteit aanvaardbaar de aanwezigheid van inburgeraars bij hun Nederlandse les te controleren met behulp van biometrische identificatie? </vraag>
      <vraag nummer="4">Kunt u een overzicht geven van lopende en voorziene pilots in het kader van biometrische identificatie? Acht u het verstandig dat voor het uitvoeren van pilots mensen worden gevraagd die een afhankelijkheidsrelatie hebben ten opzichte van degene die het verzoek doet aan zo’n experiment mee te werken, en zich daardoor wellicht niet vrij voelen het verzoek te weigeren? </vraag>
      <vraag nummer="5">Welke toepassingen van de biometrische identiteitspas overweegt u verder nog? Bent u bereid voorgenomen toepassingen vooraf voor te leggen aan de Regristratiekamer en de Tweede Kamer van de resultaten op de hoogte te stellen? </vraag>
      <vraag nummer="6">Is al een besluit genomen over de invoering van chips of biometrie op de nieuwe generatie reisdocumenten of de Nederlandse identiteitskaart, en zo nee, wanneer wordt dat verwacht? </vraag>
      <noten afkomstig="vraag">
         <noot nummer="1" datum="2001-04-17" bron="De Volkskrant">De Volkskrant, 17 april 2001, BPR-profiel november 2000</noot>
      </noten>
   </vragen>
   <antwoorden aantal="6">
      <antwoord nummer="1">Ik heb kennisgenomen van beide genoemde artikelen. Voor beide voorgenomen pilots geldt inderdaad dat de deelname aan de pilots geschiedt op vrijwillige basis. Alle gebruikte persoonsgegevens die betrekking hebben op de deelnemers aan de nog uit te voeren pilots zullen na afloop van de evaluatie van de pilots worden vernietigd. </antwoord>
      <antwoord nummer="2">Om mogelijke misverstanden te voorkomen is het van belang om te benadrukken dat er geen sprake is van zogenaamde bio-passen. In het kader van het haalbaarheidsonderzoek naar het opnemen van biometrische kenmerk(en) in de reisdocumenten worden er door BZK pilots uitgevoerd waarin in de praktijk de werking van verschillende biometrische kenmerken wordt beproefd. Een vergelijkbaar haalbaarheidsonderzoek is gaande naar de elektronische identiteitskaart. Het is de bedoeling dat op basis van de uitkomsten van de onderzoeken het (volgende) kabinet een beslissing kan nemen over de invoering. Er is derhalve nog geen beslissing genomen over de persoonsgegevens en/of persoonlijke kenmerken die bij invoering zullen worden gebruikt. De smartcard die in de pilot Rotterdam gebruikt gaat worden bevat de gegevens die nodig zijn voor de verificatie van de identiteit van de deelnemers bij het voldoen aan de wettelijke verplichting in het kader van de Vreemdelingenwet. Biometrische gegevens (in de pilot Rotterdam de irisscan) staan alleen in de template (dit is een rekenkundige weergave van het biometrische kenmerk) van de chip van de smartcard. Het biometrische patroon van de iris, afgegeven door de biometrische lezer, wordt vergeleken met de opgeslagen template in de chip van de smartcard. De biometrische gegevens worden derhalve niet apart in een bestand opgeslagen en geraadpleegd. Ook bij het gebruik van de kaart (dus bij de vergelijking van biometrische kenmerken aan de zuil) worden geen gegevens opgeslagen in «back office-systemen». Specificaties van de smartcard: De kaarthoudergegevens leesbaar op de buitenkant van de kaart: – Voornaam, achternaam; – Geboortedatum; – Uitgiftedatum (datum waarop de kaart is aangemaakt); – Expiratiedatum (kaart is alleen geldig gedurende de periode van de pilot); – Afgevende instantie van de kaart; – Foto in kleur. Op de chip van de kaart zijn de volgende gegevens vastgelegd: – Voornaam, achternaam; – Geboortedatum; – Iristemplate van het rechteroog oog; – Nummer uit het Centraal Register Vreemdelingen (CRV); – Kaartnummer (nummer wat gegenereerd wordt bij de aanmaak van de kaart); – Expiratiedatum (kaart is alleen geldig gedurende de duur van de pilot). In de pilot Rotterdam wordt maandelijks (ten behoeve van de meldingen) een tijdelijk gegevensbestand aangemaakt waarin een aantal gegevens van de deelnemers worden opgenomen. Deze gegevens zijn afkomstig uit het decentrale Vreemdelingenadministratiesysteem (dVAS). Het betreft concreet de volgende gegevens: – Voornaam, achternaam; – CRV-nummer; – Nieuwe melddatum; – Meldfrequentie; – Statuscode (dit geeft weer of er veranderingen zijn opgetreden ten opzichte van de vorige melding). Vanuit het tijdelijke gegevensbestand worden elke melddag over de personen die zich die dag hebben gemeld de volgende gegevens overgebracht naar dVAS. – CRV-nummer; – Datum melding; – Meldfrequentie; – Nieuwe melddatum. De wijze waarop biometrie gebruikt wordt is ook conform de aanbevelingen die de Registratiekamer voor het gebruik van biometrie gedaan heeft. Een belangrijke aanbeveling in dit rapport is dat de vergelijking van biometrische kenmerken zo mogelijk decentraal moet gebeuren. In de pilot vindt die vergelijking, zoals hierboven geschetst, decentraal plaats. De biometrische gegevens worden alleen gebruikt voor het doel waarvoor ze zijn opgenomen. Te weten het kunnen voldoen aan de meldplicht. De deelnemers worden voorafgaande aan deelname geïnformeerd over doelstelling en wijze van gebruik van de persoonsgegevens in de pilot. De Registratiekamer wordt actief op de hoogte gehouden van de opzet, inrichting en evaluatie van de pilots. Over de gegevens die mogelijk in de pilot Hilversum kunnen worden gebruikt heeft geen enkele besluitvorming plaatsgevonden. De voorbereiding van deze pilot verkeert nog in een zeer vroeg stadium </antwoord>
      <antwoord nummer="3">De nieuwkomerspas is een werknaam voor de kaart die mogelijkerwijs in een pilot in Hilversum gebruikt zou kunnen worden. Verificatie met behulp van biometrie zou een van de mogelijkheden kunnen zijn om de informatievoorziening van het inburgeringsproces te verbeteren en betrouwbaarder te maken. Of dat het geval is kan naar mijn mening het beste in de vorm van een pilot, dat wil zeggen door middel van een praktijkproef, worden bezien. </antwoord>
      <antwoord nummer="4" voetnoot="1">De Tweede Kamer ontvangt een dezer dagen een voortgangsrapportage waarin uitvoerig is weergegeven hoe de haalbaarheidsonderzoeken naar biometrie en de elektronische identiteitskaart worden uitgevoerd. Zoals uit de rapportage duidelijk zal worden vinden er ook pilots en onderzoeken plaats waar andere doelgroepen bij betrokken zijn. Concreet betreft dit de pilots in Delft en in Amsterdam Oud Zuid, alsmede in de proef op de luchthaven Schiphol. Zoals gesteld in het antwoord op vraag 1 is de deelname aan (alle) voorgenomen pilots vrijwillig. In de pilot Rotterdam zal juist vanwege de doelgroep van de pilot veel zorg worden besteed aan communicatie en voorlichting met/voor de potentiële deelnemers. Overigens wijs ik erop dat het gebruik van biometrie in het vreemdelingenproces niet nieuw is. Al enige jaren bevat het zogenaamde elektronisch W-document een biometrisch kenmerk (in casu de vingerafdruk). De pilot in Rotterdam heeft, naast het ervaring opdoen met biometrie, ook tot doel de meldingsplicht efficiënter («op afstand») en gemakkelijker (betere service) te maken. Voor de deelnemers aan de pilot betekent dit bijvoorbeeld dat ze zelf het moment kunnen bepalen waarop ze zich melden <voetnoot nummer="1"/>en dat er minder tijd met het voldoen aan de meldplicht is gemoeid. </antwoord>
      <antwoord nummer="5">In de rapportage die ik binnenkort aan de Kamer zal zenden (zie ook het antwoord op vraag 4) wordt ook ingegaan op de mogelijke volgende fase van de haalbaarheidsonderzoeken. Wat betreft de betrokkenheid van de Registratiekamer verwijs ik naar het antwoord op vraag 2. </antwoord>
      <antwoord nummer="6">Neen. Ik acht het mogelijk dat een dergelijk besluit eind 2002 zou kunnen worden genomen. </antwoord>
      <noten afkomstig="antwoord">
         <noot nummer="1">De deelnemers krijgen een week per maand de tijd waarin ze aan de meldplicht kunnen voldoen</noot>
      </noten>
   </antwoorden>
</kvr>
