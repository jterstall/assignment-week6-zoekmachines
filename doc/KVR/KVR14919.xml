<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rehwinkel (PvdA) aan de minister van Onderwijs, Cultuur en Wetenschappen over collegegeldrestitutie. (Ingezonden 18 december 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14919
</item>
         <item attribuut="Inhoud">Buitenlandse studenten, die begonnen zijn in het studiejaar 2000-2001, hebben geen recht op volledige restitutie van collegegeld volgens de overgangsregeling, terwijl de nieuwe regeling voor collegegeldrestitutie pas in het studiejaar 2001-2002 is ingegaan.</item>
         <item attribuut="Rubriek">Hoger onderwijs (Studiefinanciering)</item>
         <item attribuut="Trefwoorden">Studiefinanciering</item>
         <item attribuut="Vindplaats">Kamervragen met antwoord 2001-2002, nr. 503, Tweede Kamer</item>
         <item attribuut="Vraagnr_bij_indiening">2010203680</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Rehwinkel</persoon>
         </item>
         <item attribuut="Datum_reaktie">2002-01-16</item>
         <item attribuut="Datum_indiening">2001-12-18</item>
         <item attribuut="Document-id">KVR14919</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1055" allpagenumbers="1055 1056" vetnummer="2010203680" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14919" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="503" onderwerp="" indiendatum="2001-12-18">
         <vrager partij="PvdA" oorsprong="parlement">Rehwinkel</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2002-01-16">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Deelt u de mening dat buitenlandse studenten die in het studiejaar 2000–2001 hun studie in Nederland begonnen mede op grond van de folder van de IB-Groep ervan uit konden gaan dat zij gedurende hun studie recht hebben op volledige restitutie van het collegegeld en dat onder andere studiekeuze en uitgavenpatroon hierop konden zijn gebaseerd? <voetnoot nummer="1"/>
      </vraag>
      <vraag nummer="2">Waarom is de getroffen overgangsregeling alleen van toepassing verklaard op studenten die vóór het studiejaar 2000–2001 begonnen met studeren, en niet op studenten die in het studiejaar 2000–2001 begonnen, terwijl de nieuwe regeling voor collegegeldrestitutie pas in het studiejaar 2001–2002 is ingegaan? </vraag>
      <vraag nummer="3">Bent u, gelet op het feit dat zowel studenten die vóór 2000–2001, als studenten die in 2000–2001 zijn begonnen over dezelfde informatie beschikten en gelet op het feit dat de nieuwe regeling het studiejaar 2001–2002 is ingegaan, alsnog bereid buitenlandse studenten die in het studiejaar 2000–2001 begonnen te studeren op te nemen in de overgangsregeling en hen hierover te informeren? </vraag>
      <vraag nummer="4">Kunt u inzicht verschaffen in de stand van zaken met betrekking tot de door de invoering van de nieuwe regeling vrijkomende middelen, die volgens de begroting voor het jaar 2000 blijvend voor internationalisering zouden worden ingezet? </vraag>
      <noten afkomstig="vraag">
         <noot nummer="1" titel="tot en met de maand waarin je 34 wordt">Vergoeding lesgeld of collegegeld voor EER-studenten 2000–2001, folder van de IB Groep. De folder noemt het bedrag van 1731 gulden (het bedrag volgens de nieuwe vergoedingsregeling, twaalf maal het bedrag van de basisbeurs voor thuiswonenden), maar het bijgevoegde inlegvel corrigeert dat tot 2874 gulden, ofwel de hoogte volgens de oude regeling, die van het volledige collegegeld. Tevens geldt de volledige vergoeding volgens dat inlegvel «tot en met de maand waarin je 34 wordt»</noot>
      </noten>
   </vragen>
   <antwoorden aantal="4">
      <antwoord nummer="1">Nee, zij konden op de hoogte zijn van de nieuwe regeling. In september 1999 is in de begroting en de nota «Kennis geven en nemen» aangekondigd dat de collegegeldvergoeding voor EU-studenten verlaagd zou worden met ingang van het studiejaar 2000–2001. Daarnaast zijn de instellingen hierover door OCenW en de IB-Groep geïnformeerd. Ook zijn bijvoorbeeld de decanen in 2000 op de hoogte gesteld van de aanpassing van de collegegeldvergoeding. Vanwege het late tijdstip van bekendmaking is, om studenten tegemoet te komen, later besloten om de maatregel één jaar uit te stellen en voor alle studenten (ook die pas in 2000–2001 waren gestart met hun studie) in te laten gaan voor het studiejaar 2001–2002. Dit uitstel werd budgettair mogelijk omdat het met de vrijvallende middelen op te richten beurzenprogramma ook pas in 2001 van start zou gaan. Naar aanleiding van het debat met de Vaste Kamercommissie voor Onderwijs, Cultuur en Wetenschappen van 5 juli 2001, over de notitie «Studeren zonder grenzen» heb ik ingestemd met het verzoek om voor studenten die met de studie waren begonnen voordat de verlaging bekend gemaakt was (studenten die ingestroomd zijn vòòr het studiejaar 2000–2001) alsnog een overgangsmaatregel te treffen. Wat betreft de folder van de IB-Groep moet de tekst op het inlegvel bezien worden in relatie tot de volledige inhoud van de folder, waarin wel gesproken wordt over een verlaging van het collegegeld. Op het inlegvel wordt ook gesproken over een maximale vergoeding. Daarnaast is in de folder nadrukkelijk opgenomen dat er geen rechten aan de brochure ontleend kunnen worden. Ook in de rechtspraak wordt vastgehouden aan de overweging dat aan dergelijke algemene brochures geen rechten kunnen worden ontleend. Ik acht een aanpassing van de overgangsmaatregel op basis hiervan niet noodzakelijk. </antwoord>
      <antwoord nummer="2">Zoals bij vraag 1 is uitgelegd, heeft de groep die begonnen is in 2000–2001 wel reeds één jaar een volledige vergoeding gehad, vanwege het uitstel van de maatregel. Deze groep kon echter al wel bij aanvang van de studie op de hoogte zijn van de voorgenomen verlaging van de collegegeldvergoeding per studiejaar 2001–2002. </antwoord>
      <antwoord nummer="3">Nee. Zie vraag 1 en 2. </antwoord>
      <antwoord nummer="4">Zoals aangekondigd in de beleidsbrief «Kennis: Geven en Nemen. Internationalisering van het Onderwijs in Nederland.» (september 1999) worden de door de nieuwe regeling vrijkomende middelen ingezet voor het beurzenprogramma DELTA (Dutch Education: Learning at Top-level Abroad), dat tot doel heeft de internationale samenwerking in het hoger onderwijs te stimuleren en de concurrentiepositie van Nederlandse instellingen voor hoger onderwijs op de internationale onderwijsmarkt te versterken. De Subsidieregeling beurzenprogramma DELTA is op 7 februari 2001 gepubliceerd in Uitleg OCenW-regelingen (nr. 4) en heeft een looptijd van 5 jaar. </antwoord>
      <noten afkomstig="antwoord"/>
   </antwoorden>
</kvr>
