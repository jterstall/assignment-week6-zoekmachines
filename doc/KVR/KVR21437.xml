<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koopmans (CDA), Weekers (VVD) en Smeets (PvdA) aan de staatssecretaris van Volkshuisvesting, Ruimtelijke Ordening en Milieubeheer over geluidszone vliegbasis Brüggen. (Ingezonden 1 oktober 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21437
</item>
         <item attribuut="Inhoud">Vliegbasis Brüggen nabij Roermond is momenteel in gebruik bij de Britse luchtmacht. De vragen gaan over geluidscontouraanpassing, opdat er geen geluidscontouren meer over Nederlands grondgebied worden gesitueerd.</item>
         <item attribuut="Rubriek">Milieu (Geluidhinder) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Geluidhinder Limburg Luchthavens</item>
         <item attribuut="Vindplaats">Kamervragen met antwoord 2004-2005, nr. 221, Tweede Kamer</item>
         <item attribuut="Vraagnr_bij_indiening">2040500900</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Koopmans</persoon>
            <persoon partij="VVD">Weekers</persoon>
            <persoon partij="PvdA">Smeets</persoon>
         </item>
         <item attribuut="Datum_reaktie">2004-10-27</item>
         <item attribuut="Datum_indiening">2004-10-01</item>
         <item attribuut="Document-id">KVR21437</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="461" allpagenumbers="461 462" vetnummer="2040500900" code="0405tkkvr221" lopendefooter="Tweede Kamer, vergaderjaar 2004–2005, Aanhangsel" filenaam="KVR21437" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="221" onderwerp="" indiendatum="2004-10-1">
         <vrager partij="CDA" oorsprong="parlement">Koopmans</vrager>
         <vrager partij="VVD" oorsprong="parlement">Weekers</vrager>
         <vrager partij="PvdA" oorsprong="parlement">Smeets</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-10-27">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Wanneer gaat u gelet op het feit dat de Royal Air Force (RAF) haar activiteiten vanaf augustus 2001 heeft beëindigd en de basis momenteel in gebruik is bij de Britse landmacht over tot geluidscontouraanpassing van de vliegbasis Brüggen nabij Roermond, zodat de geluidscontourlijnen niet meer over de gemeente Roermond c.q. de gemeente Swalmen zijn gelegen? </vraag>
      <vraag nummer="2">Hebt u uitsluitsel van het ministerie van Defensie gekregen op de vraag of het militaire (vlieg)gebruik van de basis door hetzij de NAVO, hetzij de Britse of Duitse luchtmacht wordt voortgezet? Zo neen, kunt u aangeven wanneer een antwoord te verwachten is? </vraag>
      <vraag nummer="3">Indien het militair gebruik van de vliegbasis definitief beëindigd wordt, kunt u dan vastleggen dat er dan geen geluidscontouren meer over Nederlands grondgebied worden gesitueerd? </vraag>
      <vraag nummer="4">Indien duidelijk wordt dat slechts in zeer uitzonderlijke gevallen gebruik wordt gemaakt van de vliegmogelijkheden op deze vliegbasis, kunt u dan vastleggen dat er dan geen geluidscontouren meer over Nederlands grondgebied worden gesitueerd? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Door het vertrek van de Tornado jachtvliegtuigen van de Royal Air Force van de vliegbasis Brüggen is er op dit moment sporadisch sprake van vliegverkeer van en naar de vliegbasis door het Nederlandse luchtruim. Het is daarom mijn streven zo spoedig mogelijk over te gaan tot zoneverkleining. Over de zoneverkleining wordt momenteel overleg gevoerd met mijn collega van Defensie en de gemeenten Roermond en Swalmen. </antwoord>
      <antwoord nummer="2">Door tussenkomst van het ministerie van Defensie zijn begin 2003 vragen over het toekomstig gebruik van de vliegbasis Brüggen uitgezet bij de ministeries van Defensie van het Verenigd Koninkrijk en van Duitsland. Van Engelse zijde is vernomen dat het vliegveld op dit moment in gebruik is als helikopterbasis, dat er geen plannen zijn om hier verandering in te brengen, en dat er op dit moment ook geen plannen zijn om de vliegbasis opnieuw als vliegveld voor jachtvliegtuigen in gebruik te nemen. De beschikbare informatie geeft geen helderheid over een functie en gebruik van de vliegbasis door vaste vleugelvliegtuigen ten behoeve van een reservefunctie voor jachtvliegtuigen en gebruik door transportvliegtuigen. Aanvullend contact begin 2004 met de Engelse autoriteiten heeft niet geresulteerd in nadere inzichten. Over mogelijke plannen om de basis definitief op te heffen is eveneens geen mededeling gedaan. Van de zijde van het Duitse ministerie van Defensie is aangegeven dat Duitsland niet voornemens is de bestemming van het vliegveld aan te passen en dat het Duitse ministerie van milieu niet voornemens is de boven Duits grondgebied vastgestelde geluidszone op te heffen. </antwoord>
      <antwoord nummer="3">Als het militair gebruik van de vliegbasis definitief wordt beëindigd dan zal de geluidscontour op Nederlands grondgebied worden opgeheven. Ik kan echter geen garantie geven dat er in dat geval in de toekomst geen geluidscontouren meer over Nederlands grondgebied zullen worden gesitueerd. Dit is afhankelijk van het gebruik van het vliegveld in de toekomst. De op grond van de Wet geluidhinder vastgestelde geluidszone rond de vliegbasis Brüggen heeft met name een functie ter bescherming van de ontvanger van het geluid. Analoog aan de rond Nederlandse luchtvaartterreinen vastgestelde geluidszones op grond van de Luchtvaartwet gelden er beperkingen voor nieuwbouw van woningen en worden woningen en andere geluidsgevoelige bestemmingen geïsoleerd. </antwoord>
      <antwoord nummer="4">Ik acht het niet verantwoord op dit moment de geluidszone op te heffen. Er bestaat teveel onzekerheid over het gebruik van het vliegveld in de toekomst nu de Engelse autoriteiten geen uitsluitsel geven over het toekomstige gebruik en door de Duitse overheid de bestemming van de vliegbasis niet wordt gewijzigd. Het nu opheffen van de geluidszone en het daarmee opheffen van de bouwbeperkingen kan leiden tot meer ongewenste hindersituaties in de toekomst. De op dit moment in het Besluit zonering Buitenlandse luchtvaartterreinen Noord- en Midden Limburg vastgelegde geluidszone is echter gebaseerd op een grote lawaaiige vloot (4 squadrons Tornado’s per jaar). Na overleg met mijn collega van Defensie verwacht ik niet dat een dergelijke vloot in de toekomst weer gebruik zal gaan maken van de vliegbasis Brüggen. Over een eventueel burgergebruik zal vanzelfsprekend eerst overleg met Nederland gevoerd moeten worden. Ik vind het daarom wel verantwoord nu de geluidszone te verkleinen. Met het ministerie van Defensie en de gemeenten Roermond en Swalmen ben ik daarom op zoek naar een geluidszone, die voldoende mogelijkheden biedt voor de ruimtelijke ontwikkeling van Roermond en Swalmen en tevens recht doet aan de aanwezigheid van het vliegveld. </antwoord>
      <noten afkomstig="antwoord"/>
   </antwoorden>
</kvr>
