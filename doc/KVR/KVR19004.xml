<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over mogelijk hoge implementatiekosten van de Rijopleiding in Stappen voor de opleiding van rij-instructeurs. (Ingezonden 12 november 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19004
</item>
         <item attribuut="Inhoud">Vragen naar aanleding van de antwoorden op eerdere kamervragen (Aanhangsel van de Handelingen 2002-2003, nr. 1660) en van een bericht in Metro van 11 november 2003 over het RIS-project (Rijopleiding in Stappen). De vragen betreffen onder meer de betrokkenheid van de BOVAG en de positie van het CBR.</item>
         <item attribuut="Rubriek">Verkeer, vervoer en waterstaat (Verkeersveiligheid)</item>
         <item attribuut="Trefwoorden">Rijbewijzen Verkeersveiligheid</item>
         <item attribuut="Vindplaats">Kamervragen met antwoord 2003-2004, nr. 410, Tweede Kamer</item>
         <item attribuut="Vraagnr_bij_indiening">2030402930</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2003-12-02</item>
         <item attribuut="Datum_indiening">2003-11-12</item>
         <item attribuut="Document-id">KVR19004</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="881" allpagenumbers="881 882 883" vetnummer="2030402930" code="0304tkkvr410" lopendefooter="Tweede Kamer, vergaderjaar 2003–2004, Aanhangsel" filenaam="KVR19004" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="410" onderwerp="" indiendatum="2003-11-12">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-12-2">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1">Kunt u aangeven wat op dit moment de stand van zaken is met betrekking tot de Rijopleiding in Stappen (RIS)? Hoeveel rij-instructeurs zijn momenteel opgeleid voor RIS? Hoeveel personen staan nu ingeschreven voor de te starten opleidingen? Hoeveel RIS-examens zijn er afgenomen en met welk resultaat? </vraag>
      <vraag nummer="2" voetnoot="1">Kunt u aangeven welke pogingen u ondernomen hebt om de BOVAG opnieuw bij het het RIS-project te betrekken? <voetnoot nummer="1"/>Kunt u hierbij ook aangeven waarom dit tot heden niet gelukt is? Bent u van plan om BOVAG alsnog bij het RIS-project te betrekken? Zo neen, waarom niet? Zo ja, wat voor maatregelen gaat u nemen? </vraag>
      <vraag nummer="3">Is het waar dat er bij de start van het RIS-initiatief over de rij-opleidingen afspraken gemaakt zijn door de toenmalig voorzitter van de BOVAG (dhr. Kant) en de toenmalig voorzitter van de LBVI (dhr. Jongepier)? Zo ja, kunt u aangeven watvoor afspraken? Zo neen, waarom zijn de reguliere instructeursopleidingen, goeddeels verenigd in de LBVI, niet bij het RIS-project betrokken? </vraag>
      <vraag nummer="4">Kunt u aangeven waarom er gekozen is om de opleidingsinstituten niet te betrekken bij de RIS? Wat vindt u er van dat het LBVI ook overweegt om RIS-opleidingen aan te gaan bieden? Wat is de status van het certificaat dat LBVI uitgeeft op grond van de eindtermen RIS? Kan een rij-instructeur met dat certificaat ook RIS-examens inkopen? Hoe verhoudt zich dit tot de recente gerechtelijke uitspraak van 15 april 2003 over de positie van het CBR? </vraag>
      <vraag nummer="5">Kunt u aangeven hoever de samenwerking tussen het CBR en de FAM gaat? Ziet de voorzitter van het CBR (dhr. Vaessen) de FAM als samenwerkende partner van het CBR? Kunt u aangeven in hoeverre leden van de FAM voorrang hebben bij het verkrijgen van een RIS-opleiding? Hoeveel FAM-leden zijn opgeleid voor de RIS? Is het waar dat er afspraken bestaan tussen het CBR en de FAM dat onder bepaalde voorwaarden FAM-leden gratis de RIS-opleiding mogen volgen? Wat is uw mening over deze band tussen het CBR en de FAM? </vraag>
      <vraag nummer="6">Is het waar dat het marktaandeel van de afdeling Opleidingen van het CBR op dit moment groeit, doordat zij de enige is die de RIS-opleidingen aanbiedt? Zo ja, wat is uw mening hierover? Bestaat er een kans dat de afdeling Opleidingen van het CBR ooit tot een private tak van het CBR gaat behoren? Kunt u aangeven wat de activiteiten van het CBR zijn om een goede private tak te krijgen? Wat is uw mening hierover? </vraag>
      <vraag nummer="7">Deelt u de mening dat het opmerkelijk is dat een dochter van het CBR (Traffic Test), een product waarin het CBR een groot belang heeft (RIS) evalueert? Zo ja, waarom is er geen onafhankelijk bedrijf gevraagd om dit product te beoordelen? Zo neen, waarom niet? </vraag>
      <vraag nummer="8">Kunt u aangeven wat de voordelen van de RIS zijn ten opzichte van andere gestructureerde rijopleidingen (zoals van de ANWB en BOVAG), die al regelmatig aangeboden worden? Vindt u de hoge implementatiekosten van de RIS (kosten voor opleiding van rij-instructeurs en kosten voor de extra examens) te rechtvaardigen op grond van deze voordelen? Kunt u uw antwoord toelichten? </vraag>
      <vraag nummer="9">Kunt u aangeven wanneer en op welke manier de landelijke proef van de RIS geëvalueerd zal worden? </vraag>
      <vraag nummer="10" voetnoot="2">Wat is uw mening over de resultaten van een onderzoek van BOVAG-VAN dat driekwart van de hierbij aangesloten rijschoolhouders aanhikt tegen de monopoliepositie van het CBR, slechts 15% van de rijschoolhouders de examinatoren prettig in de omgang vindt en 37% bedenkingen heeft over de vakbekwaamheid van de examinatoren? <voetnoot nummer="2"/>Bent u bereid maatregelen te nemen om deze relatie tussen de bij de BOVAG aangesloten rijschoolhouders en het CBR te verbeteren? Zo neen, waarom niet? Zo ja, wat voor maatregelen gaat u nemen? </vraag>
      <vraag nummer="11">Erkent u dat de positie van het CBR als onafhankelijk en betrouwbaar exameninstituut door de implementatie van RIS bij sommigen (met name bij rijschoolhouders) in twijfel wordt getrokken? Zo ja, bent u bereid om het CBR grondig door te laten lichten door een onafhankelijk bureau om aan alle twijfel een einde te maken? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1660" documentjaargang="2002-2003">Aanhangsel Handelingen, nr. 1660, vergaderjaar 2002–2003.</noot>
         <noot nummer="2" datum="2003-11-11" bron="Metro">Metro, 11 november 2003</noot>
      </noten>
   </vragen>
   <antwoorden aantal="11">
      <antwoord nummer="1">In totaal hebben 355 rij-instructeurs zich aangemeld voor de RIS-instructeursopleiding. Van deze 355 zijn er nu 200 opgeleid. In het kader van de proeven in Gelderland zijn eerder 70 instructeurs opgeleid. Het totaal komt hiermee op 270. Aangenomen mag worden dat deze instructeurs bezig zijn met het opleiden van RIS-kandidaten. Het aantal RIS-kandidaten is echter niet bekend bij het CBR. De eerste reguliere RIS-examens zullen waarschijnlijk in december 2003 worden afgenomen. </antwoord>
      <antwoord nummer="2">De BOVAG heeft zich dit voorjaar teruggetrokken uit de RIS, omdat deze organisatie zich niet kon vinden in de rol van het CBR bij de uitvoering van de RIS. Ik heb dit betreurd en poog sindsdien, samen met het CBR, om de BOVAG opnieuw bij het RIS-project te betrekken. De recente gesprekken hierover verliepen positief. </antwoord>
      <antwoord nummer="3">Het is mij niet bekend of BOVAG en LBVI in het verleden afspraken hebben gemaakt over de RIS. Zoals ik in mijn antwoorden op uw eerdere vragen (Aanhangsel Handelingen nr. 1234, vergaderjaar 2002–2003) al heb toegelicht, is de LBVI herhaaldelijk uitgenodigd om deel te nemen aan het project RIS, doch heeft daar om haar moverende redenen van af gezien. </antwoord>
      <antwoord nummer="4">Zoals ik in mijn antwoorden op uw eerdere vragen (Aanhangsel Handelingen nr. 1234, vergaderjaar 2002–2003) al heb toegelicht, zijn de opleidingsinstituten herhaaldelijk uitgenodigd om deel te nemen aan de RIS, maar hebben ze daar om hen moverende redenen vanaf gezien. Het staat de opleidingsinstituten vrij om een RIS-training aan te bieden. Deze training moet voldoen aan de kwaliteitseisen zoals vastgesteld door de Raad van Advies RIS. Het bestuur van de LBVI heeft aangegeven geen trainingen voor de RIS te willen verzorgen, omdat zij voor RIS geen toekomst ziet weggelegd. Overigens wijs ik erop dat het CBR conform de uitspraak van de bestuursrechter aan de LBVI en aan anderen heeft aangeboden om docenten voor de RIS-cursus op te leiden. </antwoord>
      <antwoord nummer="5">Zoals ik in mijn antwoorden op uw eerdere vragen (Aanhangsel Handelingen nr. 1660, vergaderjaar 2002–2003) al heb toegelicht, bestaan tussen het CBR en de FAM geen exclusieve samenwerkingsafspraken. De FAM is een van de rijschoolbrancheorganisaties en als zodanig een partner van het CBR. Er zijn momenteel ongeveer 30 FAM-instructeurs opgeleid voor de RIS. </antwoord>
      <antwoord nummer="6">Aangezien het CBR vooralsnog de enige aanbieder van de RIS-instructeurstraining is, bezit ze op dit gebied 100% «marktaandeel». Het CBR beschouwt de RIS-instructeurstraining als een tijdelijke activiteit, die op termijn door anderen zal worden overgenomen. Gezien ook het tijdelijke karakter is een onderbrenging van deze activiteit in de private tak van het CBR niet aan de orde. Voor een overzicht van de private activiteiten van het CBR verwijs ik u naar het jaarverslag. Naar mijn mening handelt het CBR conform de regels die voor een dergelijke stichting gelden. </antwoord>
      <antwoord nummer="7">Ik deel uw mening niet. Traffic Test is een zelfstandig opererend onderzoeksinstituut, dat sinds 2002 deel uitmaakt van het CBR. Het heeft een zeer goede reputatie op het gebied van verkeersonderzoek. Zoals ik in mijn antwoorden op uw eerdere vragen (Aanhangsel Handelingen nr. 1660, vergaderjaar 2002–2003) al heb toegelicht heeft Traffic Test de RIS volgens wetenschappelijke criteria geëvalueerd. De werkwijze van Traffic Test en de uitkomsten van de evaluatie zijn transparant en toetsbaar. </antwoord>
      <antwoord nummer="8">Zoals u weet is de RIS een modulaire lesmethode die resulteert in een kwalitatief hoogwaardige, gestructureerde rijopleiding. De RIS is opgedeeld in 4 modules, met een oplopende moeilijkheidsgraad. Elke module wordt afgesloten met een toets. De vierde en laatste toets is het reguliere rijexamen. De eerste toets wordt afgenomen door de rij-instructeur, de overige drie door het CBR. Proeven met de RIS in Gelderland leverden goede resultaten op. Het slagingspercentage voor RIS-kandidaten lag meer dan 20% boven het Gelderse gemiddelde. Op basis hiervan is besloten tot een landelijke proef. De ANWB heeft al aangegeven de RIS te willen implementeren in zijn rijopleiding. De BOVAG biedt bij mijn weten op dit moment geen vergelijkbare rijopleiding aan. Zoals ik in mijn antwoorden op uw eerdere vragen (Aanhangsel Handelingen nr. 850, vergaderjaar 2002–2003) al heb toegelicht, zal de RIS zich moeten bewijzen op de bestaande vrije markt voor rijopleidingen. Deze markt zal bepalen of de kostprijs van de RIS gerechtvaardigd is. Uit onderzoek is gebleken dat de kosten van de RIS voor de gemiddelde leerling nauwelijks hoger zullen liggen dan die voor een reguliere rijopleiding. Uit het aantal aanmeldingen van rij-instructeurs voor de (vrijwillige) RIS-training valt af te leiden dat de hiermee verbonden kosten aanvaardbaar zijn. </antwoord>
      <antwoord nummer="9">Zoals ik in mijn antwoord op uw eerdere vragen (Aanhangsel Handelingen nr. 1234, vergaderjaar 2002–2003) al heb toegelicht zal de landelijke proef uiterlijk in 2005 worden geëvalueerd. De wijze van evaluatie is onderwerp van nader overleg in de Raad van Advies RIS. </antwoord>
      <antwoord nummer="10">Het bestaan van het BOVAG-rapport is mij slechts bekend uit de publiciteit. Zodra het mij is aangeboden zal ik het op zijn merites bezien. Vanzelfsprekend hecht ik aan een goede relatie tussen het CBR en de BOVAG. Ik hoop van harte dat de initiatieven van het CBR om deze verstandhouding te verbeteren vruchten af zullen werpen. </antwoord>
      <antwoord nummer="11">Het is duidelijk dat de positie van het CBR als onafhankelijk en betrouwbaar exameninstituut door sommige rijschoolhouders in twijfel wordt getrokken. Ik heb geen aanwijzingen om te veronderstellen dat deze twijfel gerechtvaardigd is. Ik ben dan ook niet van plan om het CBR op dit punt te laten doorlichten door een onafhankelijk bureau. Ik hecht eraan om nogmaals op te merken dat het CBR haar rol ten aanzien van RIS uitvoert op verzoek van en met medeweten en medewerking van een groot aantal instanties, die hier zeer tevreden over zijn. </antwoord>
      <noten afkomstig="antwoord"/>
   </antwoorden>
</kvr>
