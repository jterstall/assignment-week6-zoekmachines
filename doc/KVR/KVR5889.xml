<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Swildens-Rozendaal, Huys en Liemburg (allen PvdA) over Melkertbanen. (Ingezonden 2 juni 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5889
</item>
         <item attribuut="Inhoud">Vragen in verband met de afwijzing van een aantal Melkert 1-werknemers wegens bepalingen in de CAO-Bosbouw.</item>
         <item attribuut="Rubriek">Arbeid (Werkloosheidsbestrijding) Inkomen en rechtspositie (Arbeidsovereenkomsten en CAO's)</item>
         <item attribuut="Trefwoorden">CAO's Werkloosheidsbestrijding</item>
         <item attribuut="Vindplaats">Kamervragen met antwoord 1997-1998, nr. 187, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Swildens-Rozendaal</persoon>
            <persoon partij="PvdA">Huys</persoon>
            <persoon partij="PvdA">Liemburg</persoon>
         </item>
         <item attribuut="Datum_reaktie">1997-10-24</item>
         <item attribuut="Datum_indiening">1997-06-02</item>
         <item attribuut="Document-id">KVR5889</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="379" allpagenumbers="379 380" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5889" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="187" onderwerp="" indiendatum="1997-06-2">
         <vrager partij="PvdA" oorsprong="parlement">Swildens-Rozendaal</vrager>
         <vrager partij="PvdA" oorsprong="parlement">Huys</vrager>
         <vrager partij="PvdA" oorsprong="parlement">Liemburg</vrager>
         <vraagt-aan/>
      </vraagdata>
      <antwoorddata antwoorddatum="24 oktober 1997), zie ook Aanhangsel Handelingen nr. 1488, vergaderjaar 1996–1997">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder>de minister van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht, als zou het Bosschap een verzoek van It Fryske Gea om ontheffing te verlenen voor het in dienst nemen van een aantal Melkert 1-werknemers hebben afgewezen? <voetnoot nummer="1"/>
      </vraag>
      <vraag nummer="2">Is de reden voor deze afwijzing (a) dat in art. 6 van de nieuwe CAO-Bosbouw de mogelijkheid om werknemers tegen een onder de reguliere CAO-lonen liggend loonniveau in dienst te nemen wordt beperkt tot een periode van een half jaar en dat deze CAO stringent moeten worden nagekomen, (b) dat niet duidelijk is dat het bij de inzet van mensen met Melkertbanen in natuur- en landschapsbeheer om additioneel werk gaat? </vraag>
      <vraag nummer="3">Deelt u de mening van It Fryske Gea dat, waar dit geen financiële middelen beschikbaar heeft om voor eigen rekening méér mensen in dienst te nemen, «dus» van verdringing geen sprake kan zijn? </vraag>
      <vraag nummer="4">Deelt u de mening, dat een dergelijke toepassing van art. 6 CAO-Bosbouw er in de praktijk toe zal leiden dat binnen de sector natuur- en landschapsbeheer geen gebruik kan worden gemaakt van Melkertbanen? Zo ja, hoe beoordeelt u een en ander nu juist ten behoeve van deze sector speciaal «groene» Melkertbanen zijn gecreëerd? </vraag>
      <vraag nummer="5">Bent u bereid te bevorderen, dat ook in de «groene sector» daadwerkelijk Melkertbanen worden gerealiseerd? Zo neen, waarom niet? Zo ja, bent u bereid de Kamer daarover (en over de resultaten van een en ander in de praktijk) te berichten? </vraag>
      <noten afkomstig="vraag">
         <noot nummer="1" datum="1997-05-26" bron="Leeuwarder Courant">Leeuwarder Courant, 26 mei 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2" voetnoot="1">Uit de toegezonden correspondentie blijkt dat de beslissing van CAO-partijen inderdaad is gebaseerd op de beide door u genoemde overwegingen <voetnoot nummer="1"/>. </antwoord>
      <antwoord nummer="3">De Regeling extra werkgelegenheid voor langdurig werklozen (Ewlw) beoogt, zoals de naam al zegt, uitbreiding van het aantal banen boven de bestaande werkgelegenheid. De toetsing op verdringing is in de regeling langs de volgende lijnen voorgeschreven. Ten eerste dient de ondernemingsraad een positief advies te hebben uitgebracht. Ten tweede dient te worden getoetst of binnen de organisatie recent tot ontslag is overgegaan. Het toetsen of sprake is van verdringing gebeurt overigens niet alleen aan de hand van de vraag of de organisatie al dan niet beschikt over financiële middelen om voor eigen rekening mensen in dienst te nemen. Van verdringing kan evenzeer worden gesproken, indien door het verlenen van de ontheffing bestaande banen ingevolge een werkgelegenheidsregeling worden verdrongen. </antwoord>
      <antwoord nummer="4 en 5">De Ewlw biedt de mogelijkheid om extra banen te realiseren in daartoe aangewezen delen van de collectieve sector. Sinds 1 januari 1996 behoort het beheer openbare ruimte daartoe. De regeling geeft aan onder welke voorwaarden subsidie kan worden verkregen. Voorzover bestaande CAO-bepalingen verhinderen dat van de regeling gebruik wordt gemaakt, is het aan CAO-partijen om deze belemmeringen weg te nemen (waartoe ik hen – waar nodig – naar vermogen oproep). Artikel 6 CAO-Bosbouw staat inderdaad in de weg om de Ewlw toe te passen in de sector natuur- en landschapsbeheer. De partijen die betrokken zijn bij de CAO-Bosbouw, hebben weliswaar – zoals zij het zelf omschrijven – ter tegemoetkoming aan in de samenleving heersende verlangens een functieschaal-0 opgenomen, maar de uitwerking daarvan biedt geen reële opening om ingevolge de Ewlw banen te realiseren. Met CAO-partners heb ik overleg gevoerd of zij bereid waren invulling te geven aan de aanbeveling van de Stichting van de Arbeid van voorjaar 1995 inzake het wegnemen van belemmeringen voor de instroom van laaggekwalificeerden. Hierbij is de mogelijkheid aan de orde geweest van aanpassing van de laagste loonschaal, toevoeging van een doelgroepenschaal dan wel ruimhartiger gebruikmaking van het dispensatie-instrument voor de looptijd van de huidige CAO. Tot mijn teleurstelling heeft het overleg vooralsnog geen concreet resultaat opgeleverd. Ik heb naar aanleiding hiervan de betrokken werkgevers- en werknemersorganisaties (MKB Nederland en FNV en CNV) een brief geschreven over de situatie in de bosbouw. Wel heb ik de toezegging ontvangen dat in het eerstkomend overleg van CAO-partijen de aanvraag van It Fryske Gea opnieuw onderwerp van bespreking zal zijn. Uit het voorgaande blijkt mijn inzet om te bevorderen dat ook ten behoeve van de «groene» sector Ewlw-banen kunnen worden gerealiseerd. In dit verband merk ik nog op dat beheer openbare ruimte meer omvat dan natuur- en landschapsbeheer; hieronder valt het beheer van de openbare ruimte in het stedelijk gewest en het aanpalende gebied daarbuiten. In hoeverre werknemers ook in het aanpalende gebied werkzaam kunnen zijn, is met name afhankelijk van de werkplek. Op grond van de regeling dienen de werknemers immers afkomstig te zijn uit de in de regeling aangewezen gemeenten. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
