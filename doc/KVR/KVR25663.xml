<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koopmans (CDA) aan de staatssecretaris van Volkshuisvesting, Ruimtelijke Ordening en Milieubeheer over het permanent afdekken van koelmeubelen in supermarkten. (Ingezonden 2 mei 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25663
</item>
         <item attribuut="Inhoud">Milieudienst Amsterdam heeft aan individuele supermarktvestigingen nadere eisen opgelegd, onder meer het verplicht afdekken van koelmeubelen. Dit doorkruist de afspraken die gemaakt zijn met het CBL, waarbij de supermarkten tot 2010 te tijd hebben maatregelen te nemen om tot energiebeparing te komen.</item>
         <item attribuut="Rubriek">Bedrijfsleven en industrie (Midden- en kleinbedrijf) Energie, water en grondstoffen (Energiebesparing)</item>
         <item attribuut="Trefwoorden">Energiebesparing Winkels</item>
         <item attribuut="Vindplaats">Kamervragen met antwoord 2005-2006, nr. 1522, Tweede Kamer</item>
         <item attribuut="Vraagnr_bij_indiening">2050612770</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Koopmans</persoon>
         </item>
         <item attribuut="Datum_reaktie">2006-05-23</item>
         <item attribuut="Datum_indiening">2006-05-02</item>
         <item attribuut="Document-id">KVR25663</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3245" allpagenumbers="3245 3246" vetnummer="2050612770" code="0506tkkvr1522" lopendefooter="Tweede Kamer, vergaderjaar 2005–2006, Aanhangsel" filenaam="KVR25663" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1522" onderwerp="" indiendatum="2006-05-2">
         <vrager partij="CDA" oorsprong="parlement">Koopmans</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2006-05-23">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van het handhavingtraject dat de Milieudiensten Amsterdam en IJmond zijn gestart op basis van de Wet Milieubeheer waarbij aan individuele supermarktvestigingen nadere eisen zijn opgelegd, onder meer het verplicht stellen van dagafdekking per 2009 van alle koelmeubelen in de supermarkten? </vraag>
      <vraag nummer="2">Deelt u de opvatting dat deze benadering van de Milieudiensten haaks staat op de afspraken voortkomend uit de met het Centraal Bureau Levensmiddelenhandel (CBL) gemaakte Meer Jaren Afspraak energiebesparing in 1999, waarbij het uitgangspunt is dat de supermarkten voor het behalen van verbetering van hun energie-efficiency met 32% tot 2010 zelf in hun energiebesparingplan aan mogen geven welke maatregelen zij daartoe willen nemen? </vraag>
      <vraag nummer="3">Realiseert u zich dat de supermarkten door de handhavingsacties gedwongen worden per lokale vestiging actie te ondernemen tegen de voorgenomen oplegging van nadere eisen en dat dit de inspanningen van de supermarktsector om haar energiebeleid op sectorniveau vorm te geven doorkruist? </vraag>
      <vraag nummer="4">Onderschrijft u de mening dat de extra administratieve lasten en de juridische kosten die het optreden van de Milieudiensten voor de supermarkten met zich mee brengt tot onnodige lastenverzwaring heeft geleid, hetgeen haaks staat op het beleid van het Kabinet en daarmee voorkomen moeten worden? </vraag>
      <vraag nummer="5">Deelt u de mening dat het – mede gelet op de herijkingsoperatie van de regelgeving van het ministerie van Volkshuisvesting, Ruimtelijke Ordening en Milieubeheer en de modernisering van de AMvB’s gebaseerd op artikel 8.40 van de Wet Milieubeheer – aanbeveling verdient om op landelijk niveau afspraken te maken over de invulling van de AMvB-detailhandel zodat er op lokaal niveau op basis van dit landelijk beleid gehandhaafd wordt? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De actie van de milieudiensten Amsterdam en IJmond om supermarkten bij nadere eis op te leggen dat energiebesparende maatregelen worden getroffen ten aanzien van koelmeubelen, vloeit direct voort uit de bevoegdheid om rendabele energiebesparende maatregelen voor te schrijven op grond van artikel 5 van het Besluit Detailhandel en ambachtsbedrijven milieubeheer en voorschrift 1.2.2 van de bijlage II van dat Besluit. Deze maatregelen zijn ook conform de meerjarenafspraken energie efficiency (MJA-energie efficiency convenant) die de sector ondertekend heeft. Volgens het Besluit en het MJA-energie efficiency convenant, dienen alle energiebesparende maatregelen met een terugverdientijd van vijf jaar genomen te worden. De afspraak die met het CBL is gemaakt om in de periode tot 2010 de energie-efficiency binnen de sector met 32% te verbeteren kan niet in de plaats treden van wettelijk geldende voorschriften. </antwoord>
      <antwoord nummer="3">De supermarkten vallen onder het Besluit detailhandel en ambachtsbedrijven milieubeheer. Hierin staat onder andere dat bedrijven alle energiebesparende maatregelen moeten treffen die zich binnen 5 jaar terugverdienen. De Milieudiensten van Amsterdam en IJmond vinden dat dagafdekking van koelmeubelen een rendabele maatregel is. De deskundigen van SenterNovem delen deze mening. SenterNovem heeft namelijk een onderzoek uitgevoerd naar de kosten en effecten van dagafdekking. Omdat de resultaten van dat onderzoek door de branche ter discussie werden gesteld, met name ten aanzien van omzetderving, is met de branche afgesproken dat die aspecten in een pilot nader onderzocht zullen worden. Deze pilot is nooit gestart door de branche. Er is door de branche wel een onderzoek uitgevoerd naar omzetderving. Ondanks verzoek van het bevoegd gezag wordt dat rapport niet ter beschikking gesteld. De uitkomst van het rapport is wel bekend namelijk dat de inkomstenderving varieert van 0,1 tot 0,5%. Deze uitkomst, plus het feit dat de terugverdientijd van maatregelen voor dagafdekking binnen de vijf jaar blijft, leidt mijns inziens tot de conclusie dat de nadere eis van de milieudiensten Amsterdam en IJmond in lijn is met de geldende milieuvoorschriften. Ik ben van mening dat deze handhavingsactie niet ten koste gaat van de energie efficiency inspanningen voor de gehele sector. De sector heeft in de periode 1995–2004 een energie efficiency bereikt van 4,7%. Door inkoop van groene energie komt men in de periode 1995–2004 op een totale energie efficiency index van 13,9% (bron: Monitoring rapportage SenterNovem in de supermarkt sector over het jaar 2004). De handhavingsactie van de milieudiensten Amsterdam en IJmond zal bijdragen aan het bereiken van de 32% doelstelling in 2010 die met de sector is afgesproken </antwoord>
      <antwoord nummer="4">De genoemde milieudiensten nemen hun rol ten aanzien van energiebesparing bij bedrijven serieus. Allereerst is getracht, in samenwerking met het ministerie van Economische Zaken, met de branche tot overeenstemming te komen over het toepassen van dagafdekking op koelmeubelen. Toen duidelijk werd dat dit niet tot resultaat leidde, heeft het bevoegd gezag haar verantwoordelijkheid genomen en heeft zij op basis van het onderzoek van SenterNovem nadere eisen gesteld. Dat de bedrijven deze nadere eisen bestrijden is hun goed recht; dat hieraan kosten verbonden zijn is onvermijdelijk </antwoord>
      <antwoord nummer="5">In het nieuwe activiteitenbesluit bedrijven zullen bedrijven die boven een bepaald energieverbruik uitkomen, verplicht worden energiebesparingsmaatregelen te treffen met een terugverdientijd van minder dan vijf jaar. Waar mogelijk en zinvol zullen de maatregelen die aan deze criteria voldoen, de komende tijd worden vastgelegd in informatiebladen die bedrijven en bevoegde gezagen houvast geven bij het treffen van maatregelen en het houden van toezicht. Het onderzoek dat SenterNovem naar de kosten en effecten van dagafdekking heeft uitgevoerd, al dan niet aangevuld met informatie van de branche over omzetderving, kan hierbij als input dienen. </antwoord>
      <noten afkomstig="antwoord"/>
   </antwoorden>
</kvr>
