<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Splunder en Passtoors (beiden VVD) aan de minister en staatssecretaris van Onderwijs, Cultuur en Wetenschappen, mw. Adelmund, over de vervangingsproblematiek van de christelijke basisschool «De Rank» te Meerkerk. (Ingezonden 13 maart 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15473
</item>
         <item attribuut="Inhoud">Vragen over scholen die zieke leerkrachten moeten vervangen en daardoor het hoofd in financieel opzicht niet langer boven water kunnen houden.</item>
         <item attribuut="Rubriek">Basisonderwijs (Bekostiging basisonderwijs) Basisonderwijs (Formatie in het basisonderwijs) Basisonderwijs (Onderwijspersoneel) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Arbeidsongeschiktheid Bekostiging basisonderwijs Formatie in het onderwijs Onderwijsgevenden basisonderwijs Ziekteverzuim</item>
         <item attribuut="Vindplaats">Kamervragen met antwoord 2001-2002, nr. 980, Tweede Kamer</item>
         <item attribuut="Vraagnr_bij_indiening">2010207910</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Van Splunder</persoon>
            <persoon partij="VVD">Passtoors</persoon>
         </item>
         <item attribuut="Datum_reaktie">2002-04-10</item>
         <item attribuut="Datum_indiening">2002-03-13</item>
         <item attribuut="Document-id">KVR15473</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2069" allpagenumbers="2069 2070" vetnummer="2010207910" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15473" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="980" onderwerp="" indiendatum="2002-03-13">
         <vrager partij="VVD" oorsprong="parlement">Van Splunder</vrager>
         <vrager partij="VVD" oorsprong="parlement">Passtoors</vrager>
         <vraagt-aan>de minister en staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="2002-04-10">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Heeft u een brief ontvangen van de christelijke basisschool «De Rank» te Meerkerk over de problemen op die school rond de vervanging van zieke leerkrachten? Zo ja, om welke reden heeft de school nog geen antwoord op haar schrijven gekregen? </vraag>
      <vraag nummer="2">Wat is de omvang van de problematiek op landelijke schaal die bovengenoemde school in haar brief aan de orde stelt? Heeft u de indruk dat veel scholen die zieke leerkrachten moeten vervangen het hoofd in financieel opzicht niet langer boven water kunnen houden? </vraag>
      <vraag nummer="3">Aan welke oplossingsrichtingen denkt u wat betreft het compenseren van scholen die vervangers aantrekken voor leerkrachten die leiden aan een ziekte die niet arbeidsgerelateerd is? Bent u bereid na te denken over een hardheidsclausule voor die niet arbeidsgerelateerde gevallen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. De brief, gedateerd 31 januari 2002, is ontvangen op 25 februari jl. De school is meegedeeld dat het antwoord op de brief in week 14 kan worden verwacht. </antwoord>
      <antwoord nummer="2">Mij bereiken incidenteel signalen van scholen die bezwaar maken tegen het systeem van premiedifferentiatie. De Vereniging School met de Bijbel te Meerkerk en Zijderveld legt vooral de nadruk op het aspect dat zij het systeem van toeslag bij hoge vervangingskosten als onrechtvaardig ervaart en maakt geen gewag van financiële problemen. De vereniging wordt ongelukkigerwijs geconfronteerd met relatief veel ziekte die niet arbeidsgerelateerd is. Het premiedifferentiatiesysteem maakt geen onderscheid tussen ziekte die niet en ziekte die wel arbeidsgerelateerd is. Overigens wordt dit onderscheid nergens gemaakt in het Nederlandse stelsel van sociale zekerheid. </antwoord>
      <antwoord nummer="3">Scholen kunnen bij het Vervangingsfonds de kosten declareren voor vervanging van afwezig personeel. Dit betreft niet alleen vervanging vanwege ziekte maar ook vervanging in verband met verlof. De verschillende afwezigheidsgronden zijn in het reglement van het Vervangingsfonds opgenomen. Het bonus-malus-systeem (de premiedifferentiatie) is bedoeld als prikkel voor scholen met een hoog ziekteverzuim. Het Vervangingsfonds ondersteunt deze scholen daarbij via de activiteiten van het Centraal Orgaan Bedrijfsgezondheidszorg (COBGZ). Binnen dit systeem maakt het Vervangingsfonds, dat op dit punt een eigen beleid kan voeren, geen onderscheid tussen scholen die actief het verzuim bestrijden, maar desondanks door omstandigheden met veel ziektegevallen te maken krijgen en scholen met hoog verzuim die niet actief zijn op het terrein van verzuimbestrijding. In beide gevallen zullen de scholen – als ze relatief veel vervangingskosten declareren – een toeslag moeten betalen. Het compenseren van scholen voor vervangingskosten als gevolg van ziekteverzuim dat niet arbeidsgerelateerd is, veronderstelt dat er een duidelijk onderscheid tussen arbeidsgerelateerd en niet arbeidsgerelateerd ziekteverzuim kan worden gemaakt. Vaak echter is een dergelijk onderscheid niet mogelijk. Bij bijvoorbeeld ziekteverzuim als gevolg van psychische klachten kunnen zowel oorzaken gelegen in de werksfeer als oorzaken in de huiselijke sfeer een rol spelen. In 2001 heb ik, conform de toezegging aan de Tweede Kamer, door onderzoeksbureau PriceWaterhouseCoopers (PWC) een alternatief voor het huidige vervangingsstelsel laten uitwerken. Hierover zijn in de afgelopen maanden gesprekken gevoerd met werkgevers en werknemers. In het door PriceWaterhouseCoopers uitgewerkte alternatieve stelsel (stop loss model) krijgen scholen voor primair onderwijs een basisbudget van het ministerie van OCenW voor de bekostiging van vervanging vanwege ziekte. De extreme risico’s worden afgedekt door een verzekering waar de scholen verplicht bij zijn aangesloten. Voor de vervangingslasten boven het basisbudget draagt de school een eigen risico, afhankelijk van de hoogte van de verzekeringsgrens. In de gesprekken met werkgevers en werknemers zijn de mogelijkheden voor differentiatie in het eigen risico binnen stop loss aan de orde geweest. Door het introduceren van een variabel eigen risico kan de verzekering meer op de specifieke verzuimsituatie van individuele scholen worden afgestemd. Momenteel worden daartoe aanvullende analyses uitgevoerd. </antwoord>
      <noten afkomstig="antwoord"/>
   </antwoorden>
</kvr>
