<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koopmans (CDA) en Snijder-Hazelhoff (VVD) aan de ministers van Landbouw, Natuur en Voedselkwaliteit en van Volkshuisvesting, Ruimtelijke Ordening en Milieubeheer over de export van mest. (Ingezonden 23 mei 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28502
</item>
         <item attribuut="Inhoud">Vragen over de problemen rond de export van mest met betrekking tot de Europese Verordening Overbrenging van Afvalstoffen en de administratieve lasten.</item>
         <item attribuut="Rubriek">Handel en economie (Export) Veeteelt (Organische mest)</item>
         <item attribuut="Trefwoorden">Export Organische mest</item>
         <item attribuut="Vindplaats">Kamervragen met antwoord 2006-2007, nr. 1888, Tweede Kamer</item>
         <item attribuut="Vraagnr_bij_indiening">2060715860</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="CDA">Koopmans</persoon>
            <persoon partij="VVD">Snijder-Hazelhoff</persoon>
         </item>
         <item attribuut="Datum_reaktie">2007-06-19</item>
         <item attribuut="Datum_indiening">2007-05-23</item>
         <item attribuut="Document-id">KVR28502</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3993" allpagenumbers="3993 3994" vetnummer="2060715860" code="0607tkkvr1888" lopendefooter="Tweede Kamer, vergaderjaar 2006–2007, Aanhangsel" filenaam="KVR28502" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1888" onderwerp="" indiendatum="2007-05-23">
         <vrager partij="CDA" oorsprong="parlement">Koopmans</vrager>
         <vrager partij="VVD" oorsprong="parlement">Snijder-Hazelhoff</vrager>
         <vraagt-aan>de ministers van Landbouw, Natuur en Voedselkwaliteit en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-06-19">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Heeft u kennis genomen van de problemen rondom de export van mest? </vraag>
      <vraag nummer="2">Op welke wijze wilt u voorkomen dat mesttransporten vallen onder de Europese Verordening Overbrenging van Afvalstoffen (EVOA), opdat daarmee een gelijk speelveld ontstaat ten opzichte van onze buurlanden en het plaatsingruimteprobleem verandert in een verplaatsingsprobleem? </vraag>
      <vraag nummer="3">Op welke wijze wilt u bevorderen dat de administratieve last bij het exporteren van mest fors vermindert, onder andere gezien de set exportformulieren die nodig is voor de export van één lading mest? </vraag>
      <vraag nummer="4">Welke maatregelen gaat u voorts nemen om de export van mest te vergemakkelijken en te bevorderen, zodat daarmee voldaan wordt aan de doelstelling om mest te exporteren? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">In 2006 is zoals u weet het nieuw mestbeleid ingegaan. Dit heeft ook geleid tot aanscherping van de eisen aan de export van mest. Voor Nederland is het van groot belang om een sluitende procedure te hebben met voldoende waarborgen dat geëxporteerde mest daadwerkelijk op de bestemming aankomt. Dit belang hangt samen met de mestwetgeving die erop gericht is overmatig gebruik van mest te voorkomen. Mest die zogenaamd geëxporteerd wordt, maar feitelijk in Nederland blijft, belast het milieu. Ondanks deze aangescherpte eisen gaat het goed met de export van mest: in 2006 is meer mest geëxporteerd dan in 2005. Er zijn mij momenteel geen bijzondere problemen bekend. </antwoord>
      <antwoord nummer="2">Op dit moment valt de export van dierlijke mest onder de Europese Verordening Overbrenging van Afvalstoffen (EVOA) en de Verordening Dierlijke Bijproducten (VDB). Deze Europese Verordeningen gelden vanzelfsprekend in de hele Europese Unie en er is dus sprake van een gelijk speelveld. Op 12 juli van dit jaar wordt de huidige EVOA door een nieuwe EVOA vervangen. Tot zeer kort geleden was het Nederland onduidelijk of onverwerkte dierlijke mest onder de nieuwe Verordening blijft vallen. De tekst van de nieuwe EVOA is daar niet helder over. Inmiddels heb ik op grond van diverse aanwijzingen van de Europese Commissie geconcludeerd dat de nieuwe EVOA niet langer op dierlijke mest van toepassing is en de export van mest vanaf 12 juli uitsluitend onder de VDB valt. Ik zal deze zienswijze bevestigen aan de Europese Commissie. Het vervallen van EVOA is daarmee geen nationale keuze, maar volgt uit de Europese regelgeving en is eender voor alle Europese landen. EVOA gaf een goede waarborg dat op papier geëxporteerde mest werkelijk de grens over ging en ontvangen werd door de aangegeven ontvanger. Deze waarborg is belangrijk voor het Nederlandse milieu, maar ook van groot belang om richting buurlanden aan te tonen dat er sprake is van transparante meststromen en dus van een verantwoorde mestexport. Hierdoor zullen ontvangende landen geen redenen hebben belemmeringen op te werpen. Na het wegvallen van EVOA zal de waarborg gegeven worden door de VDB, aangevuld met enkele bepalingen op het punt van administratieve verantwoording in het kader van de mestwetgeving. Hierbij wordt onder meer gedacht aan de transportmelding vooraf, zodat voor vervoerders feitelijk niet veel wijzigt. Deze regels zullen zo goed mogelijk aansluiten bij het veterinaire spoor (VDB), en slim gebruik maken van de vervoersbepalingen die in dit kader zijn geregeld. Een voorstel hiertoe heb ik reeds op constructieve wijze besproken met de sector. Over de praktische aspecten van de aanvullende regels, en om te komen tot afgestemde procedures hieromtrent, vindt overleg plaats met onze buurlanden. </antwoord>
      <antwoord nummer="3">Vanaf 12 juli is slechts één Europese verordening (VDB) van toepassing in plaats van twee zoals nu het geval is. Dit biedt goede mogelijkheden tot het verder stroomlijnen van procedures voor milieu en veterinaire doeleinden. Tot 12 juli is er niet veel tijd om grote vereenvoudigingen door te voeren. In eerste instantie zullen de administratieve verplichtingen daarom veelal eender zijn aan de huidige situatie, maar vervallen wel een aantal voor het bedrijfsleven dure verplichtingen zoals de EVOA kennisgeving en de bankgarantie (enkele honderden euro’s). Om de administratieve verplichtingen verder terug te brengen bezie ik met de sector hoe de procedures op termijn verder vereenvoudigd kunnen worden, door een betere integratie van milieu- en veterinaire verplichtingen (met voor de exporteur één loket als ingang). Zoals ik al aangaf wordt met buurlanden gesproken om goede en eenduidige afspraken te maken om de lasten voor de sector zoveel mogelijk te beperken. </antwoord>
      <antwoord nummer="4">Naast het beter afstemmen van de procedures (antwoord vraag 3), zal ik per 12 juli de termijn waarbinnen de definitieve exportmelding gedaan moet worden versoepelen. Deze zal van drie dagen zoals op grond van EVOA was voorgeschreven, teruggebracht worden tot 12 uur voordat de export plaatsvindt. Dit sluit beter aan bij de bedrijfsvoering van exporterende bedrijven, maar geeft toch de mogelijkheid controles te plannen. Wat betreft het gezondheidscertificaat dring ik momenteel bij de Europese Commissie aan op harmonisatie. Ook onderzoek ik of het gezondheidscertificaat een dag eerder afgegeven kan worden dan nu. De transporteur kan het gezondheidscertificaat dan tijdig in huis hebben, ook als het transport in de vroege ochtend plaatsvindt. </antwoord>
      <noten afkomstig="antwoord"/>
   </antwoorden>
</kvr>
