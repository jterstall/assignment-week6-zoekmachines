<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heteren en Van Dam (beiden PvdA) aan de minister van Binnenlandse Zaken en Koninkrijksrelaties over het bericht dat de brandweer onvoldoende op de hoogte is van de ligging van gasleidingen. (Ingezonden 9 september 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21516
</item>
         <item attribuut="Inhoud">Doordat de brandweer onvoldoende op de hoogte is van de ligging van gasleidingen kan het optreden van de brandweer onnodig veel risico met zich meebrengen.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Energie, water en grondstoffen (Aardgas)</item>
         <item attribuut="Trefwoorden">Aardgas Brandweer</item>
         <item attribuut="Vindplaats">Kamervragen met antwoord 2004-2005, nr. 294, Tweede Kamer</item>
         <item attribuut="Vraagnr_bij_indiening">2030420920</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PvdA">Van Heteren</persoon>
            <persoon partij="PvdA">Van Dam</persoon>
         </item>
         <item attribuut="Datum_reaktie">2004-11-01</item>
         <item attribuut="Datum_indiening">2004-09-09</item>
         <item attribuut="Document-id">KVR21516</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="613" allpagenumbers="613 614" vetnummer="2030420920" code="0405tkkvr294" lopendefooter="Tweede Kamer, vergaderjaar 2004–2005, Aanhangsel" filenaam="KVR21516" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="294" onderwerp="" indiendatum="2004-09-9">
         <vrager partij="PvdA" oorsprong="parlement">Van Heteren</vrager>
         <vrager partij="PvdA" oorsprong="parlement">Van Dam</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="1 november 2004), zie ook Aanhangsel Handelingen nr. 121, vergaderjaar 2004–2005">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft de brandweer onvoldoende informatie over de ligging van gasleidingen, waardoor het optreden van de brandweer onnodig veel risico met zich kan meebrengen? <voetnoot nummer="1"/>
      </vraag>
      <vraag nummer="2">Komt dit omdat de informatie over de ligging van gasleidingen onvoldoende betrouwbaar is of omdat de brandweer de beschikbare informatie niet of niet goed gebruikt? </vraag>
      <vraag nummer="3">Welke risico’s brengt dit met zich mee en hoe groot schat u deze risico’s? </vraag>
      <vraag nummer="4">Welke maatregelen gaat u nemen om deze risico’s te minimaliseren? </vraag>
      <noten afkomstig="vraag">
         <noot nummer="1" datum="2004-09-6" bron="Zie uitspraken van dhr. Warner van de Gasunie op Radio 1">Zie uitspraken van dhr. Warner van de Gasunie op Radio 1, 6 september 2004</noot>
      </noten>
   </vragen>
   <antwoorden aantal="3">
      <antwoord nummer="1">De hulpverleningsdiensten dienen zelf zorg te dragen voor een parate plaatselijke kennis over de ligging van gasleidingen en verwerking in operationele instructies. Hierbij behoort ook het instrueren over te volgen procedures bij specifieke risico’s zowel preparatief als tijdens incidenten. In praktijksituaties kan verder nog in concrete (complexe) gevallen specifieke informatie worden ingewonnen bij een landelijk informatienummer dat door VELIN (Vereniging van Eigenaren van Leidingen in Nederland) is ingesteld. Hiermee zijn de leidingeigenaren snel te achterhalen, inclusief de stof die getransporteerd wordt. Toch leert de ervaring dat kennis niet altijd «up-to-date» blijkt te zijn of dat deze in operationele zin niet goed wordt toegepast. Naar aanleiding van een themadag die voor de zomer plaatsvond en waarin o.a. de gasbuisleidingen op de agenda stonden, is door de branche-organisaties (NVBR en VELIN) besloten om de betreffende procedures en afspraken opnieuw onder de aandacht van de regionale brandweren te brengen en om de leidraad buisleidingincidenten (versie 2000) aan te passen. </antwoord>
      <antwoord nummer="2 en 3">De exacte kennis over de ligging van deze kabels en leidingen valt onder de verantwoordelijkheid van marktpartijen. De Gasunie is de beheerder van de landelijke hogedrukgasleidingen. De Gasunie houdt een nauwgezette registratie bij van al haar gasleidingen en heeft kennis van de exacte ligging van leidingen. Deze informatie wordt ter beschikking gesteld van instanties. Tevens ziet Gasunie als leidingeigenaar erop toe dat de integriteit van de hogedrukleidingen te allen tijde wordt gewaarborgd. Preventief informeert Gasunie professionele instanties zoals de brandweer en de politie over de omgang met gasincidenten en vinden oefeningen plaats. Daarnaast wordt door overige marktpartijen (Vereniging van Eigenaren van Leidingen in Nederland) informatie over ondergrondse leidingen en buizen ter beschikking gesteld aan de hulpverleningsregio’s (ook zijn er afspraken gemaakt over het met een bepaalde regelmaat actualiseren van deze informatie). De informatie is daarom voldoende betrouwbaar. De instructies aan de brandweer voor het omgaan met gaslekken, worden behandeld in de lesstof voor brandweeropleidingen (in het bijzonder voor de Regionaal Officier Gevaarlijke Stoffen). Hiernaast zijn ze beschreven in Leidraden, waaronder de Leidraad Buisleidingincidenten (versie 2000). Tevens zijn inzetprocedures voor ongevalbestrijding gevaarlijke stoffen vastgelegd, dit geldt ook voor specifieke inzetprocedures (bijvoorbeeld die in het Rijnmond gebied). Ook bij het opstellen van leidraden en de lesstof en de behandeling daarvan op bijeenkomsten of in het kader van oefeningen is het bedrijfsleven een actieve deelnemer. Tijdens de eerdergenoemde themadag was duidelijk dat de Leidraad Buisleidingincidenten (versie 2000) geactualiseerd moest worden en zijn daartoe stappen gezet, dit proces is naar verwachting medio 2005 afgerond. Kort na het ongeval in België heeft de Gasunie vooruitlopend op de nieuwe richtlijn aan o.m. het ministerie van BZK actuele gegevens verschaft over de wijze waarop de brandweer bij gaslekkages in het leidingenstelsel zou moeten optreden. Deze informatie is toen onmiddellijk via Internet (www.brandwecr.nl) aan de brandweerkorpsen ter beschikking gesteld. Alle korpsen werden via een e-mail op deze informatie attent gemaakt. Op deze manier wordt gewerkt aan verdere risicoreductie. </antwoord>
      <antwoord nummer="4">Naast de acties op kortere termijn (zie de beantwoording van vraag 1 t/m 3) die deels al voltooid zijn, zal worden verkend of een koppeling van de informatie over ondergrondse leidingen aan het Geïntegreerd Meldkamer Systeem (GMS) kan worden gelegd, waardoor op termijn steeds actuele informatie via de meldkamers beschikbaar zal zijn voor de brandweer. </antwoord>
      <noten afkomstig="antwoord"/>
   </antwoorden>
</kvr>
