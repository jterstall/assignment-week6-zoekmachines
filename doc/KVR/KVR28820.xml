<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Atsma (CDA) aan de minister van Onderwijs, Cultuur en Wetenschap over de invloed van programmaraden. (Ingezonden 26 juni 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28820
</item>
         <item attribuut="Inhoud">Vragen over de invloed van programmaraden op de samenstelling van analoge of digitale radio- en televisiepakketten die worden doorgegeven door kabelexploitanten, over de financiering van programmaraden en eventuele beperking van de keuzemogelijkheden voor kijkers en luisteraars.</item>
         <item attribuut="Rubriek">Communicatie, media en informatievoorziening (Omroepen) Communicatie, media en informatievoorziening (Radio en televisie) Consument (Overig)</item>
         <item attribuut="Trefwoorden">Consumenten Omroepen</item>
         <item attribuut="Vindplaats">Kamervragen met antwoord 2006-2007, nr. 2181, Tweede Kamer</item>
         <item attribuut="Vraagnr_bij_indiening">2060719250</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Atsma</persoon>
         </item>
         <item attribuut="Datum_reaktie">2007-07-13</item>
         <item attribuut="Datum_indiening">2007-06-26</item>
         <item attribuut="Document-id">KVR28820</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4619" allpagenumbers="4619 4620" vetnummer="2060719250" code="0607tkkvr2181" lopendefooter="Tweede Kamer, vergaderjaar 2006–2007, Aanhangsel" filenaam="KVR28820" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2181" onderwerp="" indiendatum="2007-06-26">
         <vrager partij="CDA" oorsprong="parlement">Atsma</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2007-07-13">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hoe oordeelt u over de invloed van programmaraden op de samenstelling van radio- en televisiepakketten die worden doorgegeven door de kabelexploitanten? </vraag>
      <vraag nummer="2">Op welke wijze wordt nu en in de toekomst gegarandeerd dat programmaraden een afspiegeling zijn van de consumenten te weten luisteraars en kijkers? </vraag>
      <vraag nummer="3">Deelt u de mening dat programmaraden niet alleen invloed moeten hebben op het analoge aanbod, maar ook invloed moeten hebben op digitale radio- en televisiepakketten? </vraag>
      <vraag nummer="4">Deelt u de mening dat een adequate financiering van programmaraden noodzakelijk is om te komen tot het optimaal functioneren van deze raden? Zo ja, op welke wijze worden programmaraden nu gefinancierd? </vraag>
      <vraag nummer="5">Heeft schaalvergroting in de kabelsector gevolgen voor het functioneren én de financiering van programmaraden? </vraag>
      <vraag nummer="6">Klopt de waarneming dat het aantal analoge televisiezenders dat door kabelexploitanten wordt doorgegeven wordt verminderd? Zo ja, wat is de achterliggende reden? Deelt u de mening dat hierdoor de keuzemogelijkheden voor kijkers fors worden beperkt? </vraag>
      <vraag nummer="7">Geldt de «must carry» verplichting ook voor een digitaal televisieaanbod via de kabel? Indien neen, deelt u de mening dat ook voor een digitaal kabelpakket deze verplichting zou moeten gelden? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1" voetnoot="1 2 3">Zoals ik eerder in antwoord op vragen van het lid Bosma (PVV) <voetnoot nummer="1"/>heb opgemerkt, heb ik grote waardering voor de programmaraden, maar moet ik desondanks constateren dat de invloed van de programmaraden op het aanbod van televisieprogramma’s steeds kleiner wordt. Zo heeft het advies van een programmaraad alleen betrekking op het analoge pakket programma’s, terwijl de kabelexploitanten in toenemende mate ook digitale televisiepakketten aanbieden. Verder is die invloed in verhouding gering doordat de programmaraden «slechts» over 15 televisieprogramma’s adviseren (waarvan er 7 al door de «must carry» programma’s <voetnoot nummer="2"/>zijn «opgesoupeerd»), terwijl er door de kabelexploitanten gemiddeld 32 televisieprogramma’s in het analoge pakket aan de kabelabonnees worden doorgegeven. Als gevolg van een uitspraak van de afdeling bestuursrechtspraak van de Raad van State in de zogenoemde «Bollenstreek zaak» <voetnoot nummer="3"/>is die invloed nog verder teruggedrongen. </antwoord>
      <antwoord nummer="2" voetnoot="4">Op grond van artikel 82m, eerste lid, van de Mediawet dient een gemeenteraad er bij de benoeming van de leden van een programmaraad voor te zorgen dat de programmaraad representatief is voor de belangrijkste in de gemeente of gemeenten voorkomende maatschappelijke, culturele, godsdienstige en geestelijke stromingen. Daarnaast dient de programmaraad zodanig te zijn samengesteld dat deze als geheel beschikt over voldoende kennis van de informatiebehoeften van bevolkings- en leeftijdsgroepen van verschillende omvang en samenstelling binnen het kijk- en luisterpubliek. Garanties zijn er op dit punt echter niet te geven. Wat de toekomst betreft merk ik op dat de voortschrijdende digitalisering en de afnemende invloed van de programmaraden de aanleiding vormden om op zoek te gaan naar een nieuw model van consumenteninvloed. Dat resulteerde in de ontwikkeling van het zogenoemde co-reguleringsmodel. Dit model is al eens uiteengezet in de reactie van het voorgaande kabinet van 2 juni 2006 op het WRR-advies «Focus op Functies» <voetnoot nummer="4"/>. Het voorstel komt er op neer dat het programmaradenmodel wordt vervangen door een marktonderzoekmodel, op basis waarvan de voorkeuren van de kabelabonnees inzichtelijk worden gemaakt. Het Commissariaat voor de Media houdt toezicht op de uitvoering van het model en kan ook sancties opleggen. Het nieuwe model is zowel voor burgers als voor kabelexploitanten en programma-aanbieders aantrekkelijk. Voor burgers betekent het nieuwe model dat de invloed op het aanbod van programma’s wordt uitgebreid tot het digitale programmapakket. Dit model past dan ook beter in een gedigitaliseerd medialandschap. Daarnaast is van belang dat dit model leidt tot lastenverlichting voor de kabelsector en de programma-aanbieders. Het co-reguleringsmodel is inmiddels met alle relevante partijen (de kabelsector, de programmaraden, programma-aanbieders, de VNG, de Consumentenbond en het Commissariaat voor de Media) besproken om daarvoor een zo groot mogelijk draagvlak te creëren. Het model is door deze besprekingen, in vergelijking met het model dat tijdens de kabinetsreactie op het WRR-advies «Focus op Functies» voor lag, op een aantal punten aangepast. Zo is bijvoorbeeld het uitgangspunt dat de programmaraden voor een deel blijven bestaan inmiddels verlaten. In de zomermaanden wordt het overleg over het co-reguleringsmodel met de kabelsector afgerond. De bedoeling is om dit model in de Mediawet te verankeren. Het desbetreffende wetsvoorstel wordt naar verwachting nog dit jaar bij de Tweede Kamer ingediend. </antwoord>
      <antwoord nummer="3">Zie de antwoorden op de vragen 1 en 2. </antwoord>
      <antwoord nummer="4">De programmaraden worden nu gefinancierd door de gemeenten en de kabelexploitanten. Het landelijke orgaan dat aan de programmaraden professionele ondersteuning biedt (Kabelraden.nl) wordt uit de omroepmiddelen gefinancierd. Gelet op de hiervoor in het antwoord op vraag 2 genoemde beleidsontwikkelingen ligt het niet in de rede nog wijzigingen in deze wijze van financiering aan te brengen. </antwoord>
      <antwoord nummer="5">Ik heb geen redenen om aan te nemen dat de schaalvergroting in de kabelsector (negatieve) gevolgen heeft voor het functioneren en de financiering van programmaraden. </antwoord>
      <antwoord nummer="6">De brancheorganisatie van kabelexploitanten, de VECAI, heeft laten weten dat op termijn het aantal televisieprogramma’s dat analoog wordt doorgegeven geleidelijk aan zal moeten worden verminderd. De achterliggende reden is dat de analoge techniek vanwege het beslag op de kabelcapaciteit inefficiënt is en feitelijk achterhaald door digitale technieken. Dat is te vergelijken met het afschakelen van analoge ethertelevisie om de doorgifte van meer televisieprogramma’s in de digitale ether mogelijk te maken. Het ligt niet in de rede dat daardoor de keuzemogelijkheden voor kijkers fors worden beperkt. De televisieprogramma’s die nu analoog worden doorgegeven verdwijnen immers niet, maar worden dan (nog uitsluitend) digitaal doorgegeven. Digitaal kunnen veel meer programma’s worden doorgegeven. De keuzemogelijkheden voor de kijkers zullen naar verwachting dan ook eerder toenemen. Overigens hebben de kabelexploitanten er belang bij om de afbouw van de analoge programmapakketten niet te snel te laten plaatsvinden, omdat zij daarmee een belangrijk concurrentievoordeel hebben. Bij digitale televisie (kabel, ether, satelliet en ADSL) is voor ieder televisietoestel een digitale decoder nodig. Dat is bij analoge kabeltelevisie niet het geval. Dat maakt analoge kabeltelevisie financieel interessant voor kijkers met twee of meer televisietoestellen in huis. </antwoord>
      <antwoord nummer="7" voetnoot="5">De doorgifteplicht (waaronder de «must carry» verplichting) is opgenomen in artikel 82i van de Mediawet. Dit artikel maakt geen onderscheid tussen analoge en digitale programmapakketten. De doorgifteplicht is in zoverre al techniekneutraal geregeld. Het probleem is echter dat dit artikel tevens bepaalt dat de desbetreffende programma’s aan alle aangeslotenen op het kabelnetwerk moeten worden doorgegeven. Op dit moment wordt uitsluitend het analoge programmapakket door alle aangeslotenen op het kabelnetwerk feitelijk ontvangen. De doorgifteplicht geldt daarmee de facto voor het analoge programmapakket en voor de eindsituatie waarin alle aangeslotenen op het netwerk (ook) het digitale programmapakket feitelijk ontvangen. De doorgifteplicht voor het digitale programmapakket geldt dus niet in de fase waarin we nu zitten, de overgangsfase van analoog naar digitaal. Zoals eerder al in antwoord op vragen van de leden Atsma (CDA), Van Dam (PvdA), Slob (CU) en Van Dijk (SP) over de toegang voor lokale omroepen tot digitale basispakketten <voetnoot nummer="5"/>is opgemerkt, wordt de digitale doorgifte van de lokale publieke omroepen meegenomen in een wetsvoorstel tot wijziging van de Mediawet dat naar verwachting nog dit jaar bij de Tweede Kamer wordt ingediend. Dat wetsvoorstel regelt ook de digitale doorgifte van de andere programma’s waarvoor thans al een doorgifteplicht in de Mediawet is opgenomen. </antwoord>
      <noten afkomstig="antwoord">
         <noot nummer="1" documenttype="Kamervragen">Aanhangsel Handelingen, II 2006/07, nr. 1259.</noot>
         <noot nummer="2">De must carry programma’s zijn de programma’s die op grond van artikel 82i, eerste lid, van de Mediawet verplicht door de kabelexploitant via de kabel aan alle aangeslotenen op het kabelnetwerk moeten worden doorgegeven. Wat de televisieprogramma’s betreft gaat het daarbij om de programma’s van Nederland 1, 2 en 3, het programma van een regionale en een lokale publieke omroep en twee programma’s van de Nederlandstalige Belgische publieke omroep</noot>
         <noot nummer="3">Uitspraak van de afdeling bestuursrechtspraak van de Raad van State in hoger beroep van 28 juli 2004, zaaknummer 200400154/1, in het geding tussen het Commissariaat voor de Media en kabelexploitant Casema. Deze uitspraak is te raadplegen via http://www.raadvanstate.nl</noot>
         <noot nummer="4">Zie kamerstukken II 2005/06, 29 692, nr. 14</noot>
         <noot nummer="5" documenttype="Kamervragen">Aanhangsel Handelingen, II 2006/07, nr. 1631.</noot>
      </noten>
   </antwoorden>
</kvr>
