<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dam en Van Heteren (PvdA) aan de staatssecretaris van Volkshuisvesting, Ruimtelijke Ordening en Milieubeheer over bouwplannen in het centrum van Eindhoven. (Ingezonden 15 oktober 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19168
</item>
         <item attribuut="Inhoud">Mogen de Brabantse steden anticiperen op het verplaatsen van het goederenvervoer naar de Betuwelijn en nu al (ver)bouwen in de nabijheid van het spoor, hoewel op dit moment de situatie door het vervoer van gevaarlijke stoffen niet veilig is.</item>
         <item attribuut="Rubriek">Milieu (Gevaarlijke stoffen) Ruimtelijke ordening en infrastructuur (Steden) Verkeer, vervoer en waterstaat (Goederenvervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen Steden Vervoer gevaarlijke stoffen</item>
         <item attribuut="Vindplaats">Kamervragen met antwoord 2003-2004, nr. 552, Tweede Kamer</item>
         <item attribuut="Vraagnr_bij_indiening">2030401470</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Van Dam</persoon>
            <persoon partij="PvdA">Van Heteren</persoon>
         </item>
         <item attribuut="Datum_reaktie">2003-12-23</item>
         <item attribuut="Datum_indiening">2003-10-15</item>
         <item attribuut="Document-id">KVR19168</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1181" allpagenumbers="1181 1182" vetnummer="2030401470" code="0304tkkvr552" lopendefooter="Tweede Kamer, vergaderjaar 2003–2004, Aanhangsel" filenaam="KVR19168" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="552" onderwerp="" indiendatum="2003-10-15">
         <vrager partij="PvdA" oorsprong="parlement">Van Dam</vrager>
         <vrager partij="PvdA" oorsprong="parlement">Van Heteren</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="23 december 2003), zie ook Aanhangsel Handelingen nr. 431, vergaderjaar 2003–2004">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Dekker</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Klopt het dat u overweegt om de verbouwing van het winkelcentrum Piazza in Eindhoven stil te laten leggen? <voetnoot nummer="1"/>
      </vraag>
      <vraag nummer="2">In welke mate zal door de verbouwing het risico op slachtoffers door een treinramp toenemen ten opzichte van de situatie vóór de verbouwing? </vraag>
      <vraag nummer="3">Hoe sterk zal dat risico afnemen, indien het vervoer van gevaarlijke stoffen voortaan wordt afgewikkeld via de Betuweroute? </vraag>
      <vraag nummer="4">Vindt u dat de Brabantse steden mogen anticiperen op de verplaatsing van vervoer van gevaarlijke stoffen naar de Betuwelijn of moeten de Brabantse binnensteden «op slot» tot die verplaatsing een feit is? </vraag>
      <vraag nummer="5">Bent u bereid om de door de Brabantse steden gevraagde veiligheidsmaatregelen te nemen voor het vervoer van gevaarlijke stoffen, namelijk speciale rijtijden (buiten kantoor- en winkeltijden) en verplichte lagere snelheden? </vraag>
      <vraag nummer="6">Denkt u dat deze maatregelen het risico op slachtoffers van een eventuele treinramp aanzienlijk kunnen verlagen? </vraag>
      <vraag nummer="7">Vindt u dat dergelijke maatregelen de bezwaren tegen bouwplannen in het binnenstedelijk gebied in de nabijheid van het spoor kunnen wegnemen? </vraag>
      <noten afkomstig="vraag">
         <noot nummer="1">Zie Eindhovens Dagblad d.d. 11-10-2003</noot>
      </noten>
   </vragen>
   <antwoorden aantal="7">
      <antwoord nummer="1">Er moet hoe dan ook voorkomen worden dat in de toekomst een situatie ontstaat die in strijd is met het externe veiligheidsbeleid. Om te voorkomen dat een dergelijke situatie ontstaat, wordt inderdaad overwogen de bouwvergunning te schorsen, als er geen maatregelen worden genomen. Over de situatie rond Piazza Center hebben de staatssecretaris van VROM en ik op 25 november 2003 en op 17 december 2003 bestuurlijk overleg gepleegd met de direct betrokken partijen, waaronder het gemeentebestuur van Eindhoven. Eén en ander heeft geresulteerd in het formeren van een taskforce onder voorzitterschap van de burgemeester van Eindhoven, waarin de ministeries van VROM en van Verkeer en Waterstaat participeren. De taskforce heeft de opdracht zodanige maatregelen te treffen dat het Piazza Center voldoet aan de veiligheidseisen, zodat de veiligheid van de aldaar aanwezige personen gewaarborgd wordt. </antwoord>
      <antwoord nummer="2" voetnoot="1">Uitgaande van de getransporteerde gevaarlijke stoffen betekent de in aanbouw zijnde uitbreiding een aanzienlijke toename van de kans op een ongeluk met een groot aantal slachtoffers, uitgaande van de vergunde snelheid. <voetnoot nummer="1"/>
      </antwoord>
      <antwoord nummer="3">In opdracht van de gemeente Eindhoven zijn door het TNO risicoberekeningen uitgevoerd op basis van het huidige transport en de toekomstige situatie na het gereedkomen van de Betuwelijn. Uit deze risicoberekeningen blijkt dat in de huidige situatie de uitbreiding van Piazza Center geheel binnen de contour van het plaatsgebonden risico ligt. Na het gereedkomen van de Betuwelijn is wellicht – in combinatie met andere maatregelen – een zodanige verschuiving van het goederenvervoer mogelijk dat de contour van het plaatsgebonden risico buiten de uitbreiding van Piazza Center komt te liggen. </antwoord>
      <antwoord nummer="4">De Risiconormering vervoer gevaarlijke stoffen (Kamerstuk 24 611, nr. 2) biedt de mogelijkheid om bij nieuwe ontwikkelingen te anticiperen op een verbetering van de situatie. Er moet dan wel binnen een termijn van maximaal vijf jaar daadwerkelijk uitzicht zijn op die verbetering. Dit betekent dat de gemeente mag anticiperen op de verplaatsing van vervoer van gevaarlijke stoffen naar de Betuweroute. Er is derhalve geen sprake van het op slot zetten van de Brabantse binnensteden. </antwoord>
      <antwoord nummer="5">De bevoegdheid om dergelijke veiligheidsmaatregelen te nemen ligt bij de minister van Verkeer en Waterstaat. Het juridisch instrumentarium om dergelijke ingrepen in de treinenloop af te dwingen ontbreekt. Ik wil over dergelijke maatregelen het volgende opmerken: Bij een maximumsnelheid van 40 km/h zal het risico afnemen. Om deze snelheidsbeperking te bewerkstelligen kan de machinist worden geïnstrueerd. De spoorbeveiliging voorziet echter niet in een automatische snelheidsbegrenzing wanneer deze snelheid wordt overschreden. Dat maakt dat deze maatregel – en daarmee de veiligheid – niet voor 100% gewaarborgd kan worden. Bovendien zal snelheidsbeperking gedurende de dag een negatief effect hebben op de capaciteit van het spoornetwerk voor het personenvervoer. Het (uitsluitend) aanhouden van speciale tijden waarop de transporten het centrum van Eindhoven mogen passeren, heeft geen invloed op het plaatsgebonden risico waarbij wordt uitgegaan van een jaargemiddeld risico. Bovendien is deze maatregel juridisch niet afdwingbaar. Daarnaast heeft een dergelijke maatregel zijn uitwerking op de rest van het spoornetwerk. Voor internationale transporten richting Duitsland is deze maatregel niet opportuun omdat enkele Duitse steden meer risico lopen als daar de transporten overdag zullen plaatsvinden. Voor transporten waarvan zowel de herkomst als bestemming in Nederland ligt, is de mate waarin extra problemen ontstaan voor andere Nederlandse steden relevant. Bij brief van 23 september 2003 aan het College van Gedeputeerde Staten van de provincie Noord-Brabant heb ik aangegeven dat mijn collega van Verkeer en Waterstaat en ik open staan voor een overleg over de externe veiligheidssituatie rond de Brabantroute. Ten behoeve daarvan laten wij momenteel onderzoeken wat de effecten zijn van een aantal mogelijke maatregelen die in het kader van KIEV (Knelpunten Infragerelateerde investeringsprojecten en Externe Veiligheid) en de ketenstudies aan de orde komen. </antwoord>
      <antwoord nummer="6">Verlaging van de snelheid kan het risico verlagen, voorzover de maatregel ingevoerd kan worden en handhaafbaar is. </antwoord>
      <antwoord nummer="7">Voorzover de invoering van deze maatregelen daadwerkelijk leidt tot het zodanig opschuiven van risicocontouren richting het spoor dat bouwplannen buiten de 10 -6 contour komen te liggen, kunnen dergelijke maatregelen (afgezien van de toepasbaarheid en handhaafbaarheid) bijdragen aan het wegnemen van bezwaren tegen dergelijke bouwplannen. Alvorens de bezwaren tegen bouwplannen volledig weggenomen kunnen worden dienen deze integraal getoetst te worden op zowel het plaatsgebonden risico, het groepsrisico, de zelfredzaamheid en de hulpverlening als mogelijke resteffecten. </antwoord>
      <noten afkomstig="antwoord">
         <noot nummer="1">De feitelijke snelheid kan ter plaatse overigens afwijken van de vergunde snelheid</noot>
      </noten>
   </antwoorden>
</kvr>
