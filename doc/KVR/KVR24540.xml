<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Heemskerk (PvdA) aan de minister van Volksgezondheid, Welzijn en Sport over de kosten van de website www.kiesbeter.nl. (Ingezonden 21 november 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24540
</item>
         <item attribuut="Inhoud">Vragen naar aanleiding van een bericht in Metro van 17 november 2005 dat de kosten voor de website www.kiesbeter.nl inmiddels ruim 16 miljoen euro bedragen. De websites www.zorgkiezer.nl en www.independer.nl zijn voor enkele honderdduizenden euro's gemaakt en bevatten bovendien veel meer informatie.</item>
         <item attribuut="Rubriek">Communicatie, media en informatievoorziening (Netwerken) Consument (Productinformatie) Gezondheidszorg (Zorgverzekeringen)</item>
         <item attribuut="Trefwoorden">Internet Productinformatie Ziektekostenverzekeringen</item>
         <item attribuut="Vindplaats">Kamervragen met antwoord 2005-2006, nr. 559, Tweede Kamer</item>
         <item attribuut="Vraagnr_bij_indiening">2050603500</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Heemskerk</persoon>
         </item>
         <item attribuut="Datum_reaktie">2005-12-14</item>
         <item attribuut="Datum_indiening">2005-11-21</item>
         <item attribuut="Document-id">KVR24540</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1193" allpagenumbers="1193 1194" vetnummer="2050603500" code="0506tkkvr559" lopendefooter="Tweede Kamer, vergaderjaar 2005–2006, Aanhangsel" filenaam="KVR24540" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="559" onderwerp="" indiendatum="21november 2005">
         <vrager partij="PvdA" oorsprong="parlement">Heemskerk</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-12-14">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het waar dat de kosten voor de website www.kiesbeter.nl inmiddels ruim 16 miljoen euro bedragen? <voetnoot nummer="1"/>Zo ja, kunt u toelichten waaruit deze kosten bestaan? Zo neen, kunt u toelichten wat de kosten van www.kiesbeter.nl zijn en waaruit deze zijn opgebouwd? </vraag>
      <vraag nummer="2">Kunt u toelichten welke organisatie of welk bedrijf de website www.kiesbeter.nl heeft gemaakt en welke kosten in rekening zijn gebracht voor het bouwen van deze website? </vraag>
      <vraag nummer="3" voetnoot="1">Bent u bekend met het feit dat de websites www.zorgkiezer.nl en www.independer.nl voor enkele honderdduizenden euro’s zijn gemaakt en dus veel goedkoper zijn dan www.kiesbeter.nl en dat eerstgenoemde websites bovendien veel meer informatie bevatten? <voetnoot nummer="1"/>Zo ja, hoe verklaart u het grote prijsverschil tussen deze alternatieve websites uit het bedrijfsleven en www.kiesbeter.nl? </vraag>
      <vraag nummer="4">Bent u op de hoogte van het feit dat op www.kiesbeter.nl nog geen informatie over de zorgverzekeringspremies te vinden is terwijl de premies van vrijwel alle zorgverzekeraars reeds bekend zijn? Zo ja, waarom is deze informatie nog niet beschikbaar? </vraag>
      <vraag nummer="5">Deelt u de mening dat de burgers door de onvolledige en gedateerde informatie op www.kiesbeter.nl geen gedegen keuze voor een zorgverzekeraar kunnen maken? Zo ja, wat gaat u hieraan doen? Zo neen, waarom niet? </vraag>
      <vraag nummer="6">Welke informatie moeten burgers volgens u minimaal kunnen vinden op www.kiesbeter.nl? Op welke informatie van zorginstellingen en van zorgverzekeraars hebben de burgers volgens u recht? Welke publieke informatieverplichtingen hebben zorginstellingen en zorgverzekeraars? </vraag>
      <vraag nummer="7">Deelt u de mening dat het voor de keuzemogelijkheden van de burgers essentieel is dat op www.kiesbeter.nl een overzicht komt waaruit blijkt welke ziekenhuizen met welke zorgverzekeraars een contract hebben, zodat de burgers zich bij hun keuze voor een polis beter kunnen informeren? </vraag>
      <vraag nummer="8">Welke concrete stappen gaat u ondernemen om de informatie op www.kiesbeter.nl te actualiseren? </vraag>
      <noten afkomstig="vraag">
         <noot nummer="1" datum="2005-11-17" bron="Metro">Metro, 17 november 2005</noot>
      </noten>
   </vragen>
   <antwoorden aantal="7">
      <antwoord nummer="1en 2">Nee. Het RIVM, een agentschap van het ministerie van VWS, maakt de website www.kiesBeter.nl. Het RIVM voert een breed programma uit, gericht op het ontwikkelen van consumenteninformatie. De budgetten voor het RIVM hiervoor zijn vanaf de start: € 1mln in 2004, € 6,25 mln in 2005, € 4 mln in 2006 en € 3 mln in 2007. De website www.kiesBeter.nl is een onderdeel hiervan. De kosten voor het bouwen van de website en de onderliggende databasestructuur bedroegen in 2005 € 736.000. Naast het bouwen van de website onderzoekt het RIVM wat burgers willen weten, welke informatie daarvan beschikbaar is en vertaalt het RIVM beschikbare kwaliteitsindicatoren en informatie over patiëntenervaringen naar een voor burgers begrijpelijke presentatie. Het RIVM ontwikkelt en onderhoudt de databases met kwaliteitsindicatoren en patiëntervaringen. Verder gaan kosten naar afstemming met alle betrokken partijen, de controle- en verificatieslagen op de data voor publicatie, testen van prototypes met burgerpanels, en onderzoek naar het gebruik door burgers van op kiesBeter gepubliceerde data. </antwoord>
      <antwoord nummer="3">Ik heb geen inzicht in de begrotingen van Zorgkiezer en Independer. Ik kan niet beoordelen wat wel en niet inbegrepen is in het genoemde bedrag van «enkele honderdduizenden euro’s». Ik kan dus geen vergelijking maken. </antwoord>
      <antwoord nummer="4">Met betrekking tot de keuzeinformatie over zorgverzekeringen is ervoor gekozen pas te publiceren op kiesBeter als er meer bekend is dan alleen de premies van het basispakket. Mijn beleid is er op gericht burgers in staat te stellen een afgewogen keuze te maken waarbij niet alleen naar de premie wordt gekeken. </antwoord>
      <antwoord nummer="5">Nee, die mening deel ik niet. Na de publicatie van keuze-informatie op 6 december 2005 op kiesBeter kunnen mensen een gedegen keuze maken. Zij hebben hiervoor ook nog ruim de tijd. Verzekerden kunnen tot 1maart 2006 het aanbod dat zij van hun verzekeraar hebben ontvangen nog opzeggen en hebben dan tot 1mei 2006 de tijd om een andere polis bij die verzekeraar of een andere verzekeraar te kiezen. </antwoord>
      <antwoord nummer="6">Burgers moeten die informatie kunnen vinden die zij nodig hebben om te bezien welke zorgverzekering of welk zorgaanbod het best bij hun wensen past. Het gaat hierbij om een combinatie van informatie over het aanbod, kwaliteitsindicatoren en ervaringen van verzekerden/patiënten. Consumenteninformatie is nu nog volop in ontwikkeling. Slechts een deel is al beschikbaar op www.kiesBeter.nl. Sinds 6 december 2005 is er keuze-informatie over de nieuwe zorgverzekeringspolissen op www.kiesBeter.nl beschikbaar. De keuze-informatie op www.kiesBeter.nl over zorgaanbieders wordt stapsgewijs uitgebreid. De huidige keuzeinformatie over ziekenhuizen op www.kiesBeter.nl wordt begin 2006 uitgebreid met informatie op grond van de IGZ-kwaliteitsindicatoren. In de loop van 2006 en 2007 worden ervaringsgegevens van patiënten en aandoeningsspecifieke indicatoren hieraan toegevoegd. In de eerste helft van 2006 komt er keuze-informatie over verpleging-, verzorging en thuiszorg op www.kiesBeter.nl. Allereerst gaat het om informatie over het aanbod, in de loop van 2006 en 2007 wordt dit uitgebreid met kwaliteitsinformatie en ervaringsgegevens van cliënten. De keuze-informatie over eerste lijnszorg, gehandicaptenzorg en GGZ komt volgens een vergelijkbare fasering in de loop van 2006 en 2007 op www.kiesBeter.nl beschikbaar. Tot slot komt er informatie over medicijnen (bijsluiterinformatie, in aanvulling op de al beschikbare informatie over medicijnkosten), aandoeningen, behandelingen en preventie op www.kiesBeter.nl. Ook deze informatie wordt in de loop van 2006 en 2007 steeds verder verbeterd op grond van wat bekend wordt over de informatiebehoeften van burgers. In toenemende mate zijn dwarsverbanden te vinden op kiesBeter, bijvoorbeeld tussen de informatie over ziekten/aandoeningen, zorgaanbieders en zorgverzekeraars. Zorginstellingen zijn op grond van de Wet toelating zorginstellingen (WTZi) verplicht zich te verantwoorden. Hiervoor gaat het jaardocument Maatschappelijke Verantwoording als verplichtend kader gelden. De IGZ vraagt zorginstellingen in toenemende mate om zich te verantwoorden over kwaliteit. De door IGZ gevraagde informatie maakt ook onderdeel uit van het jaardocument Maatschappelijke Verantwoording. Op grond van de Wet tarieven gezondheidszorg (WTG) zijn zorgaanbieders verplicht hun patiënten tijdig en zorgvuldig te informeren over de prestatie en het daarvoor in rekening te brengen tarief. Op grond van de Zorgverzekeringswet moet een zorgverzekeraar alle varianten van de zorgverzekering die hij op de markt brengt in modelovereenkomsten neerleggen, die hij aan de (aspirant) verzekerden en aan het College toezicht zorgverzekeringen (CTZ) beschikbaar stelt. De verzekeraar zal deze polissen dus aan iedereen die daarom vraagt beschikbaar (moeten) stellen, op papier of digitaal. Ten aanzien van de gecontracteerde zorg zijn zorgverzekeraars verplicht om desgevraagd zijn verzekerden te informeren over de afgesloten overeenkomsten. Ik ben in overleg met betrokken partijen om te komen tot bestuurlijke afspraken over de invoering van landelijk gestandaardiseerde vragenlijsten om patiëntenervaringen te meten. Burgers hebben recht op die informatie die zorgverzekeraars en zorginstellingen verplicht zijn te leveren. Na inwerkingtreding van de WMG gaat de Nederlandse Zorgautoriteit (NZA) toezien op de goede werking van de markten. Hierbij wordt door de NZA bezien of de markten voldoende transparant zijn. Indien noodzakelijk kan de NZA zorginstellingen en zorgverzekeraars verplichten bepaalde informatie openbaar te maken. </antwoord>
      <antwoord nummer="7">De zorgverzekeraar besluit op welke wijze hij kenbaar maakt welke zorgaanbieders hij contracteert. Waar deze informatie door de zorgverzekeraar op internet beschikbaar wordt gesteld, zal op kiesBeter.nl een verwijzing naar de betreffende vindplaats worden gemaakt. </antwoord>
      <antwoord nummer="8">Zie antwoord 3. </antwoord>
      <noten afkomstig="antwoord"/>
   </antwoorden>
</kvr>
