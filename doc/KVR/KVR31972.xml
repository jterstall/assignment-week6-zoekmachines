<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid Fritsma (PVV) aan de ministers van Volkshuisvesting,
Ruimtelijke Ordening en Milieubeheer en voor Wonen, Wijken en Integratie over
de bouw van een moskee in Waalwijk. (Ingezonden 21 maart 2008); Antwoord</item>
         <item attribuut="Bestand">15Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR31972</item>
         <item attribuut="Inhoud">Vragen over de situatie in Waalwijk waar een moskeebestuur grond heeft
gekocht voor de bouw van een moskee en de gemeente in een later stadium heeft
ingestemd met de bouw, terwijl het project niet in lijn is met het
bestemmingsplan.</item>
         <item attribuut="Rubriek">Bouw (Bouwvoorschriften)
Bouw (Gebouwen)
Cultuur en taal (Overig)
Ruimtelijke ordening en infrastructuur
(Bestemmingsplannen)</item>
         <item attribuut="Trefwoorden">Bestemmingsplannen
Bouwvoorschriften
Gebouwen
Godsdiensten</item>
         <item attribuut="Vindplaats">Kamervragen met antwoord 2007-2008, nr. 2344, Tweede Kamer</item>
         <item attribuut="Vraagnr_bij_indiening">2070815400</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="PVV">Fritsma</persoon>
         </item>
         <item attribuut="Datum_reaktie">2008-05-16</item>
         <item attribuut="Datum_indiening">2008-03-21</item>
         <item attribuut="Document-id">KVR31972</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4803" allpagenumbers="4803 4804" vetnummer="2070815400" code="0708tkkvr2344" lopendefooter="Tweede Kamer, vergaderjaar 2007–2008, Aanhangsel" filenaam="KVR31972" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2344" onderwerp="" indiendatum="2008-03-21">
         <vrager partij="PVV" oorsprong="parlement">Fritsma</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="16 mei 2008, zie ook Aanhangsel Handelingen nr. 2067, vergaderjaar 2007–2008">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Kunt u de Kamer informeren over de situatie in Waalwijk waar een moskeebestuur grond heeft gekocht voor de bouw van een moskee en de gemeente in een later stadium heeft ingestemd met de bouw, terwijl het project niet eens in lijn is met het geldende bestemmingsplan? </vraag>
      <vraag nummer="2">Is het mogelijk dat alle geldende bouwvoorschriften, zoals de hoogte van een gebouw, opzij worden geveegd om de bouw van de moskee mogelijk te maken? Zo ja, waarom? Zo neen, waarom niet? </vraag>
      <vraag nummer="3">Kunt u de Kamer informeren of het is toegestaan dat er een winkel in de moskee is gevestigd, waarvan de grootte boven de geldende norm uitkomt? </vraag>
      <vraag nummer="4">Waarom is de mening van omwonenden en omliggende bedrijven totaal niet serieus genomen door de gemeente Waalwijk? Moet iedereen en alles voortdurend wijken voor de wil van moslims? </vraag>
      <vraag nummer="5">Waarom gelden voor de bouw van moskeeën andere, soepeler, regels dan voor andere projecten? Realiseert u zich dat men het meten met twee maten (in het voordeel van moslims) beu is? </vraag>
      <vraag nummer="6">Hoe is de bouw van de moskee gefinancierd? Kunt u garanderen dat er geen sprake is van invloed vanuit extremistische landen en/of organisaties op de moskee? </vraag>
      <vraag nummer="7">Kunt u er, gezien genoemde misstanden, zorg voor dragen dat de bouw van de moskee wordt gestaakt en dat de gemeente en verantwoordelijke ambtenaren worden aangesproken op hun wanbeleid in deze kwestie? </vraag>
      <vraag nummer="8">Kunt u er zorg voor dragen dat er niet één moskee meer bijkomt in Nederland om de zorgwekkende islamisering van ons land een halt toe te roepen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Het ruimtelijk beleid in Nederland is vastgelegd in de Nota Ruimte. De nota volgt het motto: decentraal wat kan, centraal wat moet. Lokale initiatieven zijn in de eerste plaats de verantwoordelijkheid van het lokale bestuur. De vraag of een initiatief past in een bestemmingsplan en de vraag of een bestemmingsplan aangepast moet worden, is in principe een lokale afweging. In het onderhavige geval is gebruik gemaakt van een zogenaamde artikel 19 procedure waarbij het gemeentebestuur vrijstelling heeft verleend van de voorschriften van het vigerende bestemmingsplan. Die vrijstelling kan verleend worden, nadat van Gedeputeerde Staten een verklaring van geen bezwaar is verkregen. In die procedure wordt de inspecteur van de VROM-Inspectie gehoord. Deze heeft in lijn met het rijksbeleid in het onderhavige geval geen aanleiding gezien negatief te adviseren. </antwoord>
      <antwoord nummer="2">Het is niet mogelijk alle geldende bouwvoorschriften opzij te vegen, wanneer u daarmee bedoelt dat die voorschriften buiten werking gesteld zouden worden. Bouwvoorschriften zijn vastgelegd in nationale wetgeving, zoals de Woningwet, het Bouwbesluit en diverse NEN-normen. De grootte van gebouwen wordt bepaald in ruimtelijke plannen en uiteindelijk vastgelegd in de voorschriften van een bestemmingsplan. De verantwoordelijkheid hiervoor ligt bij de gemeente. </antwoord>
      <antwoord nummer="3">Neen. Zie mijn antwoord op vraag 1 en 2. </antwoord>
      <antwoord nummer="4">Het is mij niet bekend óf en waarom de mening van omwonenden en omliggende bedrijven totaal niet serieus genomen zou zijn door de gemeente Waalwijk. Zie mijn antwoord op vraag 1. Ik mag er voorts op wijzen dat er in de wetgeving rond de ruimtelijke ordening en rond bouwprojecten regels bestaan voor inspraak en er voorzien is in de mogelijkheid voor bezwaar en beroep. Naar ik begrepen heb, is deze casus nog onder de rechter zodat ik om die reden hier niet nader op in ga. </antwoord>
      <antwoord nummer="5">Zie onder vraag 8. </antwoord>
      <antwoord nummer="6">Zie onder vraag 8. </antwoord>
      <antwoord nummer="7">Zie onder vraag 8. 5 tot en met 8 Voor bouwwerken in Nederland gelden de regels zoals die in onze wetten zijn vastgelegd. Zie mijn antwoord op vraag 1 en 2. Voor de bouw van moskeeën zijn geen andere regels van toepassing dan voor de bouw van andere gebedshuizen, of welke andere vergelijkbare bouwwerken dan ook. De financiering van een op te richten bouwwerk is zaak van de initiatiefnemer. Bij bouwvoornemens met medefinanciering door overheden wordt getoetst in hoeverre die financiering verzekerd is. Op dit moment hebben wij geen aanwijzingen dat er sprake is van beïnvloeding van de moskee door extremistische organisaties of buitenlandse mogendheden. Mij is niet gebleken dat er fouten zijn gemaakt die een interventie met behulp van het gebruikelijke bestuurlijke instrumentarium nodig maken. Ik bezit geen specifieke bevoegdheden om de bouw van een gebedshuis te staken en ik heb die ook niet nodig. Ik acht de gemeente Waalwijk goed in staat de situatie zelf te beoordelen. Onder islamisering wordt verstaan: «de maatschappij organiseren volgens islamitische principes». Hiervan is in Nederland geen sprake. In ons land gelden de basiswaarden en grondprincipes van democratie en rechtsstatelijkheid. Alle religies, ook de islam, zijn in Nederland gelijk voor de wet. </antwoord>
      <noten afkomstig="antwoord"/>
   </antwoorden>
</kvr>
