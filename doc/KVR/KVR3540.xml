<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koekkoek (CDA) over de vervolging tegen de oud-wethouder van Landgraaf. (Ingezonden 20 juni 1996); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3540
</item>
         <item attribuut="Inhoud">Vragen naar aanleiding van berichten in De Limburger van 6 en 7 juni 1996 dat de behandeling van het bezwaarschrift tegen de dagvaarding van oud-wethouder Heinrichs van Landgraaf met drie maanden moest worden uitgesteld omdat de rechtbank niet over het dossier beschikte.</item>
         <item attribuut="Rubriek">Staats- en bestuursrecht (Gemeenten) Strafrecht en strafprocesrecht (Vervolging)</item>
         <item attribuut="Trefwoorden">Strafvervolging Wethouders</item>
         <item attribuut="Vindplaats">Kamervragen met antwoord 1995-1996, nr. 1572, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Koekkoek</persoon>
         </item>
         <item attribuut="Datum_reaktie">1996-08-16</item>
         <item attribuut="Datum_indiening">1996-06-20</item>
         <item attribuut="Document-id">KVR3540</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3197" allpagenumbers="3197 3198" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1572" onderwerp="" indiendatum="1996-06-20">
         <vrager partij="CDA" oorsprong="parlement">Koekkoek</vrager>
         <vraagt-aan/>
      </vraagdata>
      <antwoorddata antwoorddatum="1996-08-16">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u de berichten, als zou de behandeling van het bezwaarschrift tegen de dagvaarding van oud-wethouder Heinrichs van Landgraaf met drie maanden moeten worden uitgesteld omdat het dossier niet beschikbaar was? <voetnoot nummer="1"/>
      </vraag>
      <vraag nummer="2">Wat is de reden van het niet beschikbaar zijn van het dossier? </vraag>
      <vraag nummer="3">Wanneer is voor het eerst een daad van vervolging tegen de heer Heinrichs gericht? </vraag>
      <vraag nummer="4">Acht u, in het licht van het antwoord op de vorige vraag, voortzetting van de vervolging nog in overeenstemming met de eis van berechting binnen redelijke termijn? </vraag>
      <noten afkomstig="vraag">
         <noot nummer="1" datum="1996-06-7" bron="De Limburger, 6 en">De Limburger, 6 en, 7 juni 1996</noot>
      </noten>
   </vragen>
   <antwoorden aantal="4">
      <antwoord nummer="1">Het bericht dat de behandeling van het bezwaarschrift tegen de dagvaarding werd aangehouden omdat de rechtbank niet over het dossier beschikte, is juist. </antwoord>
      <antwoord nummer="2">Het bezwaarschrift tegen de dagvaarding is, vergezeld van namens de verdachte meegezonden stukken, ingediend bij de (griffie van) de rechtbank. Vervolgens is door de rechtbank, in overleg met het parket, een datum voor de behandeling in raadkamer vastgesteld. Een ter parkette vigerende richtlijn schrijft in een geval als dit voor dat het parket het complete dossier tijdig inzendt naar de rechtbank. Hoewel het complete dossier ten parkette beschikbaar was, heeft inzending daarvan helaas niet plaatsgevonden. Dit kon gebeuren omdat het parket er, in weerwil van de richtlijn, op vertrouwde dat de rechtbank voldoende had aan de door de raadsman van verdachte met het bezwaarschrift meegezonden stukken en dat het parket door de rechtbank tijdig op de hoogte zou worden gesteld als zulks niet het geval mocht blijken te zijn. Deze procedure was namelijk vaker gevolgd en had nimmer tot problemen geleid. Eerst enkele dagen voor de behandeling in raadkamer wendde de rechtbank zich tot het parket met de vraag of er nog stukken zouden komen. Vanwege de omvang van het dossier (ongeveer 1500 pagina’s) kon niet tijdig meer aan dit verzoek worden voldaan. De omstandigheid dat deze procedure al eerder met kennelijke instemming van de rechtbank was toegepast en zij het parket in een laat stadium van haar wens op de hoogte heeft gebracht, neemt niet weg dat primair op het parket de verplichting rustte ervoor te zorgen dat het dossier aan de rechtbank werd verzonden. Slechts na uitdrukkelijk daartoe verleende toestemming van de rechtbank had van inzending kunnen worden afgezien. Dit klemt casu temeer omdat het een bijzondere strafzaak betrof. De plaatsvervangend Hoofdofficier van Justitie te Maastricht heeft bericht dat er ten parkette ondubbelzinnige afspraken zijn gemaakt, om herhaling van deze gebeurtenissen te voorkomen. </antwoord>
      <antwoord nummer="3">In deze zaak is gerechtelijk vooronderzoek geopend op 15 april 1994. Verdachte is op 21 december 1995 voor het laatst door de rechter-commissaris verhoord. Het gerechtelijk vooronderzoek is op die dag gesloten. De sluiting is hem betekend op 15 januari 1996. De dagvaarding voor de zitting van 5 juni 1996 werd hem op 4 maart 1996 betekend. </antwoord>
      <antwoord nummer="4">Het college van procureurs-generaal is van oordeel dat de vervolging weliswaar langer dan wenselijk, maar niet onredelijk lang heeft geduurd, zodat er, gelet op de jurisprudentie, op dit moment voldoende reden is de vervolging voort te zetten. Ik acht dit standpunt niet onverantwoord. Uiteraard is het oordeel van de strafrechter hierin uiteindelijk bepalend. </antwoord>
      <noten afkomstig="antwoord"/>
   </antwoorden>
</kvr>
