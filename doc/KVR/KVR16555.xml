<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de minister voor Vreemdelingenzaken en Integratie over een Congolese predikant in Ter Apel. (Ingezonden 24 september 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16555
</item>
         <item attribuut="Inhoud">Ds. A. Bukasa zou in het verwijdercentrum Ter Apel door agenten zijn geschopt, geslagen en ontkleed.</item>
         <item attribuut="Rubriek">Criminaliteit en openbare orde (Politie)</item>
         <item attribuut="Trefwoorden">Politie</item>
         <item attribuut="Vindplaats">Kamervragen met antwoord 2002-2003, nr. 245, Tweede Kamer</item>
         <item attribuut="Vraagnr_bij_indiening">2020300360</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2002-10-30</item>
         <item attribuut="Datum_indiening">2002-09-24</item>
         <item attribuut="Document-id">KVR16555</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="511" allpagenumbers="511 512" vetnummer="2020300360" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16555" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="245" onderwerp="" indiendatum="2002-09-24">
         <vrager partij="SGP" oorsprong="parlement">Van der Staaij</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2002-10-30">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht <voetnoot nummer="1"/>«Congolese predikant in Ter Apel «geschopt»»? </vraag>
      <vraag nummer="2">In hoeverre is de verklaring van ds. A. Bukasa waar dat hij in het verwijdercentrum Ter Apel door zes agenten geschopt, geslagen en ontkleed is? Indien zijn relaas waar is, wat waren de redenen voor deze behandeling? </vraag>
      <vraag nummer="3">Is een officiële klacht ingediend tegen de handelwijze van genoemde agenten? Op welke wijze worden dergelijke klachten afgehandeld? </vraag>
      <vraag nummer="4">Wat is de inhoud van de geweldsinstructie die meegegeven wordt aan de medewerkers van de vreemdelingenpolitie op Ter Apel? Hoe wordt in de praktijk gecontroleerd of deze geweldsinstructie op de juiste wijze nageleefd wordt? </vraag>
      <noten afkomstig="vraag">
         <noot nummer="1" datum="2002-09-19" bron="Reformatorisch Dagblad">Reformatorisch Dagblad, 19 september 2002</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De heer A. Busaka was in de periode van 15 juni 2002 tot 5 september 2002 in vreemdelingenbewaring gesteld in het huis van bewaring voor vreemdelingen Ter Apel. De Penitentiaire beginselenwet (Pbw) en aanverwante regelgeving is van toepassing. Op 8 juli 2002 bestond het voornemen de heer Busaka op de passantenafdeling van Penitentiaire Inrichting Ter Apel te plaatsen van waaruit hij op zeer korte termijn zou worden uitgezet. Op het moment dat de heer Busaka het voorgaande werd medegedeeld maakte hij kenbaar zich fysiek te zullen verzetten. Om die reden heeft de directie van de inrichting besloten het interne bijstandsteam in te zetten. Ten overstaan van de groepscommandant van het interne bijstandsteam heeft betrokkene herhaald dat hij niet wilde meewerken aan de plaatsing op de passantenafdeling en dat hij zich zou verzetten. Daarop heeft het interne bijstandsteam de cel betreden en is de heer Busaka geboeid. Bij het verlaten van de cel bood hij hevig verzet. Daarop is hij naar de afzonderingscel gedragen. Voorschrift voor plaatsing in de afzonderingscel is dat de gedetineerde aan zijn kleding en lichaam wordt onderzocht en van rijkswege wordt voorzien van kleding (artikel 28 en 31 Regeling straf- en afzonderingscel penitentiaire inrichtingen). Gelet op dit voorschrift is het juist dat de heer Busaka korte tijd ontkleed is geweest. Tijdens het visiteren en ontdoen van de boeien heeft de heer Busaka wederom verzet geboden. Dientengevolge is om de heer Busaka te fixeren gebruik gemaakt van de wapenstok en is hij bij de polsen vastgegrepen. Er is verder geen gebruik gemaakt van de wapenstok. Over het voorgaande is onder ambtseed rapport opgemaakt door de groepscommandant van het interne bijstandsteam. Uit dit rapport blijkt dat het geweld gezien de omstandigheden noodzakelijk en proportioneel was en dat het gebruik van het geweld heeft plaatsgevonden in overeenstemming met de Geweldsinstructie penitentiaire inrichtingen. </antwoord>
      <antwoord nummer="3">De heer Busaka heeft geen klacht ingediend. Bij de politie is geen aangifte bekend. Tegen de beslissing geweld te gebruiken en de beslissing tot plaatsing in de afzonderingscel staat de mogelijkheid open om op grond van artikel 60 Pbw beklag in te dienen bij de beklagcommissie van de penitentiaire inrichting. Tegen de beslissing van de beklagcommissie kan op grond van artikel 69 Pbw beroep worden ingesteld bij de beroepscommissie van de Raad voor Strafrechtstoepassing en Jeugdbescherming. </antwoord>
      <antwoord nummer="4">Het interne bijstandsteam bestaat niet uit medewerkers van de vreemdelingenpolitie, maar uit medewerkers van de inrichting, zijnde vreemdelingenbegeleiders en bewaarders die een speciale training in het gebruik van geweldsmiddelen en vrijheidsbeperkende middelen hebben gevolgd. In de genoemde Geweldsinstructie penitentiaire inrichtingen staat aangegeven onder welke omstandigheden en op welke wijze het de daartoe bevoegde medewerker is toegestaan een geweldsmiddel of vrijheidsbeperkend middel te gebruiken. Controle op juiste naleving van de geweldsinstructie vindt plaats als volgt. In de Geweldsinstructie staat vermeld dat indien geweld is gebruikt of vrijheidsbeperkende middelen zijn aangewend, hiervan onverwijld schriftelijk melding moet worden gemaakt aan de directeur. De melding dient ook ter kennis te worden gebracht van het hoofd van de Dienst Justitiële Inrichtingen en het Openbaar Ministerie, indien de aanwending van het geweld lichamelijk letsel van meer dan geringe betekenis tot gevolg heeft gehad of van de in de Geweldsinstructie aangeduide geweldsmiddelen gebruik is gemaakt. Of de Geweldsinstructie is nageleefd, wordt ook getoetst in de beklag- of beroepsprocedures, zoals vermeld in het antwoord op vraag 3. </antwoord>
      <noten afkomstig="antwoord"/>
   </antwoorden>
</kvr>
