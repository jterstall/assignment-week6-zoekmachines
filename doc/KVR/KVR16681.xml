<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijksma en Rehwinkel (beiden PvdA) aan de minister van Verkeer en Waterstaat en de staatssecretaris van Volkshuisvesting, Ruimtelijke Ordening en Milieubeheer over de snelheidsbeperking op de A13 in Rotterdam. (Ingezonden 5 september 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16681
</item>
         <item attribuut="Inhoud">Vragen over snelheidsbeperking op wegen als instrument voor het tegengaan van luchtverontreiniging en geluidsoverlast.</item>
         <item attribuut="Rubriek">Verkeer, vervoer en waterstaat (Verkeersveiligheid) Verkeer, vervoer en waterstaat (Wegen)</item>
         <item attribuut="Trefwoorden">Verkeersveiligheid Wegen</item>
         <item attribuut="Vindplaats">Kamervragen met antwoord 2002-2003, nr. 355, Tweede Kamer</item>
         <item attribuut="Vraagnr_bij_indiening">2010215000</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Dijksma</persoon>
            <persoon partij="PvdA">Rehwinkel</persoon>
         </item>
         <item attribuut="Datum_reaktie">2002-11-13</item>
         <item attribuut="Datum_indiening">2002-09-05</item>
         <item attribuut="Document-id">KVR16681</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="745" allpagenumbers="745 746" vetnummer="2010215000" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16681" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="355" onderwerp="" indiendatum="2002-09-5">
         <vrager partij="PvdA" oorsprong="parlement">Dijksma</vrager>
         <vrager partij="PvdA" oorsprong="parlement">Rehwinkel</vrager>
         <vraagt-aan>de minister van Verkeer en Waterstaat en de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-11-13">
         <antwoorder functie="minister" ministerie="Verkeer en Waterstaat">De Boer</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer en de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennis genomen van het bericht <voetnoot nummer="1"/>over de positieve effecten van de snelheidsbeperking op de A13 in Rotterdam? </vraag>
      <vraag nummer="2">Bent u van mening dat een snelheidsbeperking een effectieve maatregel tegen weinig kosten is om geluidsoverlast en lokale luchtverontreiniging te beperken? </vraag>
      <vraag nummer="3">Hoe beoordeelt u het gegeven dat het aantal verkeersovertreders ondanks de stringente handhaving niet is gedaald? Ziet u redenen om aanvullende sancties in te zetten om het aantal overtredingen te reduceren? Zo ja, welke sancties? </vraag>
      <vraag nummer="4">Deelt u de mening dat de verkeersveiligheid en de doorstroming van het verkeer gediend zijn bij een snelheidsbeperking? </vraag>
      <vraag nummer="5">Bent u van plan de snelheidsbeperking ook op de andere weggedeelten waar de normen voor geluidsoverlast en lokale luchtverontreiniging overschreden worden, in te voeren? Zo ja, op welke weggedeelten? </vraag>
      <vraag nummer="6">Bent u bereid de onderzoeksresultaten en de daaraan gekoppelde beleidsconsequenties van de snelheidsbeperking zo snel mogelijk naar de Kamer te sturen? </vraag>
      <noten afkomstig="vraag">
         <noot nummer="1" datum="2002-09-2" bron="Algemeen Dagblad">Algemeen Dagblad, 2 september 2002</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">De invoering van een snelheidsbeperking kan onder voorwaarden een effectieve maatregel zijn om de geluidsoverlast en de luchtverontreiniging te beperken. De effectiviteit van de maatregel is evenwel sterk afhankelijk van de locatie. De effecten van de snelheidsbeperking op de A13 bij Overschie zullen derhalve gedurende een jaar worden gemeten. </antwoord>
      <antwoord nummer="3">De snelheidsbeperking op de A13 te Rotterdam is pas sedert medio mei van dit jaar van kracht. Gezien deze korte termijn kunnen nog geen conclusies getrokken worden of het aantal verkeersovertreders ondanks de stringente handhaving inderdaad niet is gedaald en of andere maatregelen nodig zijn om het aantal overtredingen terug te dringen. Volledigheidshalve wordt vermeld dat de mededelingen in het Algemeen Dagblad van de heer Spee, hoofd van het Bureau Verkeershandhaving Openbaar Ministerie, gebaseerd waren op een eerste indicatie van de resultaten na enkele weken handhaving van het traject. Conclusies over het daadwerkelijke effect van de maatregel «snelheidsbeperking op de A 13» kunnen op basis daarvan niet worden getrokken. Volledigheidshalve meld ik u, dat vanaf 4 september 2002 een storing is geconstateerd in de voor trajectcontrole noodzakelijke tijdregistratie. Het systeem is op 9 september uitgeschakeld en aan het Nederlands Meetinstituut (NMI) aangeboden voor het opnieuw certificeren ervan. Deze nieuwe certificering is inmiddels verstrekt en op grond hiervan is de trajectcontrole hervat. De in de periode van 4 september tot en met 9 september opgelegde beschikkingen zijn ingetrokken. </antwoord>
      <antwoord nummer="4">De invoering van een snelheidsbeperking kan onder voorwaarden bijdragen aan de doorstroming en verkeersveiligheid. De effecten van een snelheidsbeperking zijn evenwel sterk afhankelijk van de locatie. </antwoord>
      <antwoord nummer="5">Als uit de definitieve evaluatie blijkt dat de snelheidsbeperking op de A13 bij Overschie in belangrijke mate bijdraagt aan de verbetering van de doorstroming, de verkeersveiligheid, de geluidsoverlast of de luchtverontreiniging kan worden bezien of een dergelijke maatregel ook op andere trajecten effectief kan zijn. Daarnaast wordt bij benuttingsprojecten ook gekeken naar de vanuit verkeersveiligheid, doorstroming en milieu gewenste maximum snelheid. </antwoord>
      <antwoord nummer="6">Ja. De definitieve evaluatie naar alle effecten van de snelheidsbeperking bij Overschie zal na 1 jaar gereed zijn en zal dan naar de Kamer worden toegestuurd. </antwoord>
      <noten afkomstig="antwoord"/>
   </antwoorden>
</kvr>
