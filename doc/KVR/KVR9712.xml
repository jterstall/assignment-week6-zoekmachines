<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de minister van Justitie over een aanklacht wegens seksueel misbruik van kinderen. (Ingezonden 7 juni 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9712
</item>
         <item attribuut="Inhoud">Vragen over het strafrechtelijk onderzoek naar seksueel misbruik van kinderen in Emmercompascuum.</item>
         <item attribuut="Rubriek">Strafrecht en strafprocesrecht (Overig) Welzijn (Jeugdigen)</item>
         <item attribuut="Trefwoorden">Kindermishandeling Zedendelicten</item>
         <item attribuut="Vindplaats">Kamervragen met antwoord 1998-1999, nr. 1679, Tweede Kamer</item>
         <item attribuut="Vraagnr_bij_indiening">2989914040</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">1999-07-01</item>
         <item attribuut="Datum_indiening">1999-06-07</item>
         <item attribuut="Document-id">KVR9712</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3363" allpagenumbers="3363 3364" vetnummer="2989914040" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9712" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1679" onderwerp="" indiendatum="1999-06-7">
         <vrager partij="GroenLinks" oorsprong="parlement">Halsema</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="1999-07-1">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van de onrust van acht ouderparen in Emmercompascuum over seksueel misbruik van hun kinderen? <voetnoot nummer="1"/>Wat is uw indruk van hun getuigenissen? Acht u het van belang dat deze ouders en hun kinderen gezien de ernst van hun aanklacht, serieus worden genomen? Hebben zij naar uw mening recht op een zorgvuldig en uitputtend onderzoek? </vraag>
      <vraag nummer="2">Is de zaak in november 1998 al geseponeerd? Zo ja, wat is hiervan de reden? Zijn de kinderen niet in de gelegenheid gesteld aangifte te doen? Zo ja, waarom niet? Zijn aan de advocaat van de ouders geen processtukken overhandigd, zodat deze belemmerd wordt in de mogelijkheid een artikel 12 Sv-procedure te starten? Zo ja, wat is hiervan de reden? Acht u deze gang van zaken juist? </vraag>
      <vraag nummer="3">Deelt u het standpunt dat de vele onbeantwoorde vragen aanleiding geven tot heropening van het strafrechtelijk onderzoek? Zo neen, waarom niet? </vraag>
      <vraag nummer="4">Bent u bereid nader onderzoek te verrichten naar de gesteldheid van de kinderen en naar de oorsprong van eventuele trauma’s? Zo neen, waarom niet? Welke maatregelen gaat u nemen om de twijfels en onrust bij de ouders weg te nemen? </vraag>
      <noten afkomstig="vraag">
         <noot nummer="1" datum="1999-05-9" bron="De Groene Amsterdammer, 4 november jl. en Lopende Zaken">De Groene Amsterdammer, 4 november jl. en Lopende Zaken, 9 mei 1999</noot>
      </noten>
   </vragen>
   <antwoorden aantal="3">
      <antwoord nummer="1 en 2">Ja. In het najaar van 1997 is naar aanleiding van een aantal aangiften van ouders van kinderen een diepgaand onderzoek ingesteld door de politie, onder leiding van de officier van justitie te Assen, naar vermeend seksueel misbruik van kinderen door onder meer leerkrachten van de basisschool «De Dreef» te Emmer Compascuum, gemeente Emmen. Vanzelfsprekend zijn alle ouders in de gelegenheid gesteld aangifte namens hun kinderen te doen. Vanwege de ernst van de aangiften èn het feit dat in het voorjaar van 1997 sprake was geweest van ontuchtige handelingen door een aantal leerlingen van «De Dreef» jegens jongere schoolgenootjes zijn vanaf het begin van het onderzoek twee officieren van justitie betrokken geweest. Het in zedenzaken gespecialiseerd politieteam bestond uit zes politiefunctionarissen. Een rechercheur en een psychologe van de Divisie Centrale Recherche Informatie (CRI) zijn tijdens het onderzoek geconsulteerd. Er heeft een uitgebreid en minutieus onderzoek plaatsgevonden. De kinderen zijn gehoord door gespecialiseerde rechercheurs in zogenaamde kinderverhoorstudio’s. Tevens is op 26 oktober 1997 een omvangrijk technisch onderzoek ingesteld in en rondom «De Dreef». Daarbij zijn onder meer technische rechercheurs ingezet. Ook is gebruik gemaakt van speurhonden. Daarnaast zijn ingevolge het protocol «Grootschalige Sexuele Kindermishandeling» de hulpverlenende instanties ingelicht. Uit het diepgaand onderzoek is gebleken dat de verklaringen van de kinderen niet spontaan zijn afgelegd. Tevens heeft het onderzoek op en rondom de school aangetoond dat de aangiften feitelijk niet juist kunnen zijn. De officier van justitie te Assen is dan ook tot de conclusie gekomen dat de kinderen van de ouders die aangifte hebben gedaan, niet seksueel zijn misbruikt. Aangezien niet was gebleken van enig strafbaar feit heeft de officier van justitie te Assen in november 1998 besloten de zaak niet verder te vervolgen. Overigens hebben de ouders van één van de kinderen inmiddels de aangifte ingetrokken. Uit de wijze waarop het onderzoek is uitgevoerd kan naar mijn oordeel worden afgeleid dat de ouders en hun kinderen zeer serieus zijn genomen. De advocaat van de ouders heeft inderdaad bij de officier van justitie te Assen om processtukken verzocht. Tegen de weigering van de officier van justitie heeft de advocaat op grond van de Wet openbaarheid van bestuur (WOB) bij mij een bezwaarschrift ingediend. Ik heb bij beslissing van 8 december 1998 op het bezwaarschrift alsnog twee geanonimiseerde exemplaren van een proces-verbaal verstrekt. De processen-verbaal zijn geanonimiseerd verstrekt aangezien deze gegevens bevatten (personalia en andere gegevens die aanwijzingen over de identiteit geven, zoals verjaardag e.d.) die herleidbaar zijn tot de personen tegen wie de aangiften zich richten, getuigen, aangevers en één van de betrokken kinderen. Ik ben van oordeel dat terughoudendheid dient te worden betracht ten aanzien verzoeken om informatie door derden in strafdossiers, in het bijzonder in verband met de bescherming van de persoonlijke levenssfeer van betrokkenen. Bovendien kan in het algemeen degene tegen wie het onderzoek zich richt door de informatieverstrekking onevenredig worden benadeeld. Het vorenstaande geldt temeer waar, zoals in dit geval, het verantwoordelijk openbaar ministerie op basis van het onderzoek tot de conclusie is gekomen dat geen sprake is van de strafbare feiten waarvan aangifte is gedaan. Bovendien geven de aard van de strafbare feiten, de werkzaamheden die een deel van de personen tegen wie de aangiften zich richten en het feit dat de zaak speelt in een kleine leefgemeenschap aanleiding tot extra voorzichtigheid ten aanzien van inbreuken in de persoonlijke levenssfeer. Deze argumenten gelden naar mijn oordeel nog steeds. Tegen mijn beslissing heeft de advocaat overigens geen beroep ingesteld bij administratieve rechter. Indien de ouders van de kinderen alsnog een zogenaamde procedure ingevolge artikel 12 van het Wetboek van strafvordering (Sv) starten kunnen zij de voorzitter van het gerechtshof te Leeuwarden verzoeken om kennis te nemen van de op de zaak betrekking hebbende stukken. Ik ben van oordeel dat mijn beslissing in de WOB-zaak niet de gang tot een artikel 12 Sv-procedure heeft belemmerd. </antwoord>
      <antwoord nummer="3">Gezien mijn antwoord op de vragen 1 en 2 ben ik van oordeel dat geen enkele aanleiding bestaat het onderzoek te heropenen. </antwoord>
      <antwoord nummer="4">In de opvang en de begeleiding van de betrokken ouders en kinderen is reeds voorzien. Zoals ik in antwoord op de vragen 1 en 2 heb aangegeven, zijn, ingevolge het protocol «Grootschalige sexuele kindermishandeling», de hulpverleningsinstanties ingelicht toen deze zaak zich openbaarde. Er is toen door deze instanties een hulpverleningsaanbod gedaan. Door medewerkers van het RIAGG is zowel voor de ouders als voor de kinderen een speciaal programma opgesteld. Dit hulpverleningsprogramma loopt nog steeds. </antwoord>
      <noten afkomstig="antwoord"/>
   </antwoorden>
</kvr>
