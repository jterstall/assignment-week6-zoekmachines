<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister voor Vreemdelingenzaken en Integratie over het vertrekcentrum in Vlagtwedde. (Ingezonden 14 juli 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23667
</item>
         <item attribuut="Inhoud">Aanvullende vragen op eerder gestelde vragen van het lid De Vries, ingezonden 9 juni 2005, over het aantal uitgeprocedeerde asielzoekers, gezinnen en personen dat sinds de opening in het vertrekcentrum Ter Apel is opgenomen. Hoeveel mensen zijn er vanuit ter Apel daadwerkelijk uitgezet, respectievelijk op straat gezet? Heeft de op straat gezette groep recht op onderdak, voedsel en medische verzorging en (voor wat betreft kinderen) onderwijs?</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Vreemdelingen</item>
         <item attribuut="Vindplaats">Kamervragen met antwoord 2004-2005, nr. 2227, Tweede Kamer</item>
         <item attribuut="Vraagnr_bij_indiening">2040518170</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-08-24</item>
         <item attribuut="Datum_indiening">2005-07-14</item>
         <item attribuut="Document-id">KVR23667</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4447" allpagenumbers="4447 4448" vetnummer="2040518170" code="0405tkkvr2227" lopendefooter="Tweede Kamer, vergaderjaar 2004–2005, Aanhangsel" filenaam="KVR23667" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2227" onderwerp="" indiendatum="2005-07-14">
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2005-08-24">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Klopt het dat de fracties van PvdA, ChristenUnie, SP en GroenLinks van de provinciale staten van Groningen verklaren, dat er «vele aanwijzingen zijn» dat het COA zich niet aan de afspraken met de gemeente Vlagtwedde over het vertrekcentrum Ter Apel houdt? Zo ja, waaruit bestaan deze aanwijzingen en wat vindt u daarvan? Gaan deze aanwijzingen ook op voor andere vertrekcentra? </vraag>
      <vraag nummer="2">Deelt u de mening van de fracties van PvdA, ChristenUnie, SP en GroenLinks in de provinciale staten van Groningen, dat er sprake is van een «ontoelaatbare situatie» in het vertrekcentrum Ter Apel? Zo neen, waarom niet? </vraag>
      <vraag nummer="3">Klopt het dat naar schatting tien personen in het vertrekcentrum Ter Apel weigeren te eten, en dat reeds twee van hen zijn opgenomen in een ziekenhuis? Op welke wijze heeft het COA of de IND geprobeerd tegemoet te komen aan de bij deze personen levende angst voor uitzetting? </vraag>
      <vraag nummer="4">Welke afspraken zijn er precies gemaakt met gemeenten waar vertrekcentra zijn ingericht over de uitzetting? Is er afgesproken om geen asielzoekers uit de opvangvoorzieningen te verwijderen door ze op straat te zetten? Zijn er kinderen en zieken uit de opvang verwijderd? </vraag>
      <vraag nummer="5">Bent u bereid om de personen waarvan in de afgelopen maanden de opvangvoorzieningen zijn beëindigd, zonder dat is vast komen te staan dat deze personen zijn teruggekeerd naar hun land van herkomst en waarvan moet worden aangenomen dat ze nog steeds in Nederland verblijven, weer op te nemen in de opvangvoorzieningen? Zo neen, waarom niet? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Klaas de Vries (PvdA), ingezonden 9 juni 2005(vraagnummer 2040516070). </toelichting>
   <antwoorden aantal="5">
      <antwoord nummer="1">Er zijn geen aanwijzingen waaruit blijkt dat COA zich niet aan de gemaakte afspraken over het vertrekcentrum (vc) houdt. Door de gemeente Vlagtwedde zijn de gemaakte afspraken bij het besluitvormingsproces rond het afsluiten van de bestuursovereenkomst tussen gemeente Vlagtwedde en het COA grondig getoetst. Deze afspraken hadden onder meer betrekking op werkgelegenheid rond het vertrekcentrum en de inzet van lokale en regionale diensten door het COA. Uit navraag is gebleken dat de afspraken, zoals de gemeente die met het COA heeft gemaakt, ruimschoots zijn nagekomen. </antwoord>
      <antwoord nummer="2">Neen, die mening deel ik niet. De wijze waarop uitgeprocedeerde asielzoekers op vc Vlagtwedde onderdak geboden wordt, is overeenkomstig de manier waarop dat in een willekeurig asielzoekerscentrum (azc) gebeurt, met dien verstande dat de verblijfsduur op een vc beperkt is tot maximaal 12 weken en dat er op het vc een dagelijkse meldplicht is ingevoerd. Daarbij worden uitgeprocedeerde asielzoekers die in het vc verblijven op correcte en humane wijze bejegend. Wel zijn de contacten met de uitgeprocedeerde asielzoekers in belangrijke mate gericht op het bevorderen van de, bij voorkeur, zelfstandige terugkeer. Dat is immers ook het doel van het vertrekcentrum, waar uitsluitend onderdak wordt geboden aan uitgeprocedeerde asielzoekers die Nederland moeten verlaten. </antwoord>
      <antwoord nummer="3">Op 14 juli jongstleden waren er 11 hongerstakers bekend. Twee daarvan zijn op advies van de ingeschakelde vertrouwensarts enige tijd opgenomen in een ziekenhuis. Inmiddels hebben al deze hongerstakers hun actie beëindigd dan wel opgeschort. De 5die hun actie het langst hebben voortgezet, hebben inmiddels een beschikking ex artikel 64 Vreemdelingenwet 2000 gekregen, hetgeen hen de mogelijkheid biedt op een AZC aan te sterken alvorens het terugkeertraject voort te zetten. Deze asielzoekers zijn op dit moment ondergebracht in verschillende AZC’s en verblijven niet meer op het vertrekcentrum. Op 12 augustus jl. zijn drie andere, eveneens Iraanse, vreemdelingen in vertrekcentrum Ter Apel een hongerstaking gestart. Allen zetten hun actie tot op heden voort. Op 17 augustus is één van hen in vreemdelingenbewaring gesteld. Ten aanzien van de eventuele uitzetting van deze personen, is herhaaldelijk in zogenaamde vertrek- en monitorgesprekken individueel met betrokken personen gesproken over hun specifieke situatie in relatie tot hun toekomstperspectief en de bij hen levende angst voor uitzetting. Tijdens deze gesprekken wordt ook gekeken naar mogelijkheden tot oplossing van de gestelde dilemma’s. Ook voordat de betrokkenen in Vlagtwedde zijn geplaatst, zijn zij uitvoerig schriftelijk en mondeling geïnformeerd over het terugkeertraject en hun mogelijkheden. Ze zijn daarbij onder meer gewezen op de mogelijkheid gebruik te maken van de terugkeerfaciliteiten die de Internationale Organisatie voor Migratie (IOM) kan bieden ten behoeve van de zelfstandige terugkeer. Geen van de 11 hongerstakers heeft zich echter bij de IOM gemeld om mogelijkheden te onderzoeken ten behoeve van zelfstandige terugkeer. Daarnaast heeft het Ministerie van Justitie met haar uitvoeringsorganisaties vragen en klachten van de bewoners van het vc geïnventariseerd en schriftelijk beantwoord. </antwoord>
      <antwoord nummer="4">Met desbetreffende gemeenten (Vlagtwedde en Vught) zijn er geen afspraken gemaakt dat er geen beëindiging van de opvangvoorzieningen zullen plaatsvinden. Eerder is in samenspraak met betreffende gemeenten geconstateerd dat het op straat zetten van asielzoekers niet kan worden voorkomen. Van degenen waarvan de terugkeer na ommekomst van fase II (verblijf in het vc) niet gerealiseerd kan worden, omdat zij niet op de juiste wijze aan hun terugkeer gewerkt hebben, wordt het onderdak in het vc beëindigd. Indien mogelijk, zal de vreemdeling na beëindiging van het verblijf in het vc, ter fine van verwijdering in vreemdelingenbewaring gesteld worden. De verantwoordelijkheid van de overheid is eindig en ik kan nooit uitsluiten dat vreemdelingen die niet op de juiste wijze werken aan terugkeer, ondanks alle inspanningen van de overheid, uiteindelijk op straat terechtkomen; zij kiezen dan zelf voor de illegaliteit. Er zijn geen alleenstaande minderjarige kinderen uit de opvang verwijderd. Alleen in gezinsverband zijn er kinderen op straat beland. De regel is dat een kind de ouder(s) volgt. De ouders hebben de verantwoordelijkheid om voor hun kinderen te zorgen en zijn daarmee ook verantwoordelijk voor hun terugkeer. Overigens is, zoals u weet, verblijf in het vertrekcentrum geen opvang in de zin van de Regeling verstrekkingen asielzoekers (Rva). Ten aanzien van het beëindigen van de opvangvoorzieningen van zieke vreemdelingen, geldt het volgende. Indien door een arts geoordeeld wordt dat het, gelet op de gezondheidstoestand van een vreemdeling, niet verantwoord is te reizen, blijft, ingevolge artikel 64 Vreemdelingenwet 2000, uitzetting achterwege voor zolang hiertegen medische beletselsen bestaan. De vreemdeling kan dan ook (weer) aanspraak maken op opvangvoorzieningen en hoeft dus niet op straat terecht te komen. Indien de vreemdeling zelf een beroep doet op artikel 64, wordt zo spoedig mogelijk een arts ingeschakeld. Vreemdelingen die van mening zijn dat zij medische behandeling in Nederland nodig hebben, kunnen hiertoe te allen tijde een (reguliere) aanvraag om toelating indienen. Behoudens uitzonderingen van schrijnende aard, geeft dit echter geen recht op opvangvoorzieningen. </antwoord>
      <antwoord nummer="5">Neen, ik ben hiertoe niet bereid. Het uitgangspunt van het terugkeerbeleid is dat uitgeprocedeerde asielzoekers Nederland zelfstandig moeten verlaten. Dit principe is gebaseerd op de Vreemdelingenwet 2000. Ik kan en wil dit uitgangspunt niet loslaten en daarmee een soort gedoogbeleid voeren. Het blijven verstrekken van opvangvoorzieningen aan vreemdelingen die daar geen recht meer op hebben, zal de prikkel om actief aan hun terugkeer te werken wegnemen. Hierdoor wordt ook de werking van de meeromvattende beschikking (artikel 45 Vreemdelingenwet 2000) ondermijnd omdat dan de uitkomst van de asielprocedure losgemaakt wordt van de beëindiging van de voorzieningen. In dit verband wijs ik u ook op mijn antwoorden van 29 juni jl. op de vragen die het Lid De Vries (PvdA) mij gesteld heeft over de uitvoering van motie 915(kenmerk: TK 2004–2005, Aanhangsel 4213). </antwoord>
      <noten afkomstig="antwoord"/>
   </antwoorden>
</kvr>
