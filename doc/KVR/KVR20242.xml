<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dijken en Smits (beiden PvdA) aan de staatssecretaris van Volksgezondheid, Welzijn en Sport over problemen bij de service aan de gebruikers van gehandicaptenvervoerder Valys. (Ingezonden 9 april 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20242
</item>
         <item attribuut="Inhoud">In de eerste week dat Valys operationeel is blijkt de serciveverlening gebreken te vertonen op het gebied van voor- en of natransport van klanten, de telefonische bereikbaarheid en de wachttijd voor een Valys-pas.</item>
         <item attribuut="Rubriek">Verkeer, vervoer en waterstaat (Openbaar vervoer) Verkeer, vervoer en waterstaat (Personenvervoer) Welzijn (Lichamelijk gehandicapten)</item>
         <item attribuut="Trefwoorden">Gehandicapten Openbaar vervoer Personenvervoer</item>
         <item attribuut="Vindplaats">Kamervragen met antwoord 2003-2004, nr. 1506, Tweede Kamer</item>
         <item attribuut="Vraagnr_bij_indiening">2030412670</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Van Dijken</persoon>
            <persoon partij="PvdA">Smits</persoon>
         </item>
         <item attribuut="Datum_reaktie">2004-05-06</item>
         <item attribuut="Datum_indiening">2004-04-09</item>
         <item attribuut="Document-id">KVR20242</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3185" allpagenumbers="3185 3186" vetnummer="2030412670" code="0304tkkvr1506" lopendefooter="Tweede Kamer, vergaderjaar 2003–2004, Aanhangsel" filenaam="KVR20242" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1506" onderwerp="" indiendatum="2004-04-9">
         <vrager partij="PvdA" oorsprong="parlement">Van Dijken</vrager>
         <vrager partij="PvdA" oorsprong="parlement">Smits</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-05-6">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Is het u bekend dat in de eerste week waarin Valys operationeel is, Valys al meerdere malen in gebreke is gebleven bij het leveren van voor- en/of natransport aan haar klanten? </vraag>
      <vraag nummer="2">Kunt u aangeven welke oorzaken dit heeft? Welke maatregelen gaat u treffen om zeker te stellen dat personen die terecht een beroep doen op Valys, de gevraagde diensten ook geleverd krijgen? </vraag>
      <vraag nummer="3">Hoe waardeert u de telefonische bereikbaarheid van Valys voor haar klanten? Welke telefonische wachttijd acht u acceptabel? </vraag>
      <vraag nummer="4">Kunt u de Kamer informeren over het niveau van serviceverlening dat u met Valys bent overeengekomen, zodat ook de Kamer weet waarop Valys afgerekend kan worden? </vraag>
      <vraag nummer="5">Welke middelen heeft u tot uw beschikking om Valys af te rekenen op haar prestaties? </vraag>
      <vraag nummer="6">Wie acht u op dit moment verantwoordelijk voor het «ketenmanagement» in het bovenregionaal vervoer voor gehandicapten? </vraag>
      <vraag nummer="7">Vanaf wanneer kan Valys door klanten voor het totale vervoer worden benaderd? Regelt Valys ook het voortransport met de regionale vervoerder? Zo niet, betekent dit dan dat de reiziger toch zelf het ketenmanagement blijft verzorgen? Hoe verhoudt zich dit tot de eerder gedane belofte dat Valys een centraal telefoonnummer zou bieden voor het verzorgen van het ketenmanagement? </vraag>
      <vraag nummer="8">Kunt u de Kamer informeren over het aantal Valys-passen dat inmiddels is aangevraagd en verzonden? Hoe lang moeten klanten na aanvraag wachten voordat zij een Valys-pas ontvangen? Is er op dit moment sprake van een achterstand in de verwerking van de aanvragen? Zo ja, hoe groot is deze achterstand? </vraag>
      <vraag nummer="9">Welke invloed heeft het al dan niet in bezit hebben van een gehandicaptenparkeerkaart op het recht op een persoonlijk kilometerbudget voor vervoer met Valys? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Het is mij bekend dat in de eerste week van Valys er in een enkel geval sprake was van klachten. </antwoord>
      <antwoord nummer="2">Valys heeft tot en met 12 april 4.087 ritten uitgevoerd. Over die ritten zijn bij Valys in totaal 11 klachten binnengekomen over het niet (tijdig) op komen halen. De belangrijkste oorzaak hiervan is gelegen in het feit dat een aantal boekingen (tijdelijk) buiten het geautomatiseerd registratiesysteem om zijn geboekt. Hiervoor is gekozen, omdat er een aantal mensen waren die nog niet in het bezit waren van een pas, maar wel reeds in de aanvraagprocedure zaten. Veel van deze mensen hebben hun aanvraag laat of niet compleet ingestuurd. Valys heeft deze mensen toch tijdens de paasdagen ten dienste willen zijn. De klachten zijn in onderzoek bij Valys. In alle gevallen is er al contact geweest met de klant. </antwoord>
      <antwoord nummer="3">In het contract dat met Valys is afgesloten zijn diverse bepalingen opgenomen over de telefonische bereikbaarheid. Zo is vastgelegd dat voor pashouders in ieder geval de mogelijkheid moet bestaan om van 06.00 ’s morgens tot 01.00 de volgende dag met gebruikmaking van de telefoon, fax of internet inlichtingen in te winnen zijn en/of een reis te plannen en te reserveren. In het contract is eveneens een maximale wachttijd van 4 minuten voor het verkrijgen van inlichtingen opgenomen. De eerste week van april was Valys door de drukte in reizen rond Pasen, de verlate verzending van passen (in verband met de plenaire debatten over bovenregionaal vervoer in de Tweede Kamer van medio maart) en het grote aantal vragen over de nieuwe reismogelijkheden (nog) niet in staat om in alle gevallen de maximale wachttijd van 4 minuten te halen. Hierin is inmiddels verandering in opgetreden. De telefonische bereikbaarheid is daardoor de afgelopen weken sterk verbeterd. </antwoord>
      <antwoord nummer="4">De overeenkomst die ik met Valys heb afgesloten is een zogenaamd privaat contract. In het contract zijn afspraken gemaakt over de volgende op de klant gerichte onderwerpen: – eisen aan vervoermiddelen en personeel; – eisen aan de wijze van klachtafhandeling; – eisen aan het aanmelden en afhalen van klanten; – eisen aan het vragen van inlichtingen en het plannen en reserveren van een reis; – eisen aan de pas en pasverstrekking; – eisen aan de wijze van communiceren met klanten. De gebruikersorganisaties zijn in belangrijke mate betrokken bij de nadere invulling van deze eisen door Valys. </antwoord>
      <antwoord nummer="5">In het contract dat ik heb afgesloten met Valys staan mij een tweetal instrumenten ter beschikking om Valys af te rekenen op de geleverde prestaties. Bovendien is voorzien in een klachtenprocedure. Ten eerste is voorzien in een bonus-malusregeling richting vervoerders gerelateerd aan het percentage op tijd rijden èn het percentage gegronde klachten. Naarmate de prestaties minder zijn zal minder worden vergoed en omgekeerd. Dat wordt per kwartaal bezien. Ten tweede zal Valys jaarlijks worden beoordeeld via een klanttevredenheidsonderzoek. Over de opzet van dit onderzoek wordt door Valys overlegd met gebruikersorganisaties en VWS. Bovendien is voorzien in een klachtenprocedure in twee instanties waarin is opgenomen een kilometerrestitutieregeling bij gegrond bevonden ernstige klachten. De beoordeling van de klachten vindt in tweede instantie plaats door een onafhankelijke klachtencommissie. </antwoord>
      <antwoord nummer="6 en 7">Voorop zij gesteld, dat ik het belang onderschrijf van een goede vervoersketen. Zoals ook uitgebreid besproken in de recente debatten in de Tweede Kamer is in het contract met Valys géén ketenmanagement opgenomen. Het zou de belangstelling van aanbieders enorm verkleind hebben. Ik verwijs naar de mislukte aanbesteding in 2002 bij SZW waarvoor op een eisenpakket inclusief ketenmanagement geen enkele inschrijving werd ontvangen. Ook TraXX is het niet gelukt om goed ketenvervoer te regelen. Om de voordelen van marktwerking te kunnen benutten, is deze eis in het nieuwe bestek losgekoppeld en konden de aanbieders zich richten op het taxivervoer. Ik heb moeten vaststellen dat het realiseren van ketenmanagement géén realistische weg is. De minister van VWS heeft tijdens de recente debatten over het bovenregionaal vervoer aangegeven, om binnen de mogelijkheden van het bestek, te kijken naar een aantal aanvullende voorzieningen die kunnen bijdragen aan een klantvriendelijke keten. Zo is toegezegd, dat per 1 april 2004 één centraal telefoonnummer beschikbaar zal zijn waarbij zowel de reis met Valys als de eventuele assistentieverlening bij de NS kan worden gereserveerd. Dit telefoonnummer is sinds 1 april 2004 operationeel. Het voortransport regelt betrokkene zelf, in de meeste gevallen bij het lokale Wvg-systeem. </antwoord>
      <antwoord nummer="8">Per peildatum 21 april zijn de volgende cijfers van het vervoer met Valys bekend. Aantal aanvragen dat door Valys ontvangen is 29.497 Aantal passen verstrekt en verzonden 24.291 Aantal onvolledige aanvragen 4.504 Aantal aanvragen nieuw in behandeling </antwoord>
      <antwoord nummer="702">De doorlooptijd van het binnenkomen van een pas bij Valys tot het verzenden van de pas ligt op 9 werkdagen (2 dagen vertraagd door Pasen). De doelstelling is dat eind van week 17 de doorlooptijd op 7 werkdagen zal zitten. Eind week 18 hoopt Valys de reguliere periode van 5 werkdagen te halen. </antwoord>
      <antwoord nummer="9">Bij de beantwoording van de Kamervragen over de indicatie hoog persoonlijk kilometerbudget (verzonden 31 maart 2004) heb ik aangegeven dat een gehandicaptenparkeerkaart recht geeft op een standaard persoonlijk kilometerbudget voor vervoer met Valys. Bij de vaststelling of iemand recht heeft op een hoog persoonlijk kilometerbudget (pkb) is het van belang of die persoon in staat is om met de trein te kunnen reizen en niet over een vervoersalternatief beschikt. Het is dan ook niet zo dat iemand die in het bezit is van een gehandicaptenparkeerkaart per definitie in staat is om met de trein te reizen. Iemand die in het bezit is van een gehandicaptenparkeerkaart beschikt daarentegen wel over een vervoersalternatief. Hiermee kan betrokkene ook (voor een deel) op andere wijze in zijn vervoersbehoefte voorzien en wordt een standaard pkb als toereikend beschouwd. </antwoord>
      <noten afkomstig="antwoord"/>
   </antwoorden>
</kvr>
