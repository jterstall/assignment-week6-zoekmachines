<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Griffith (VVD) aan de minister van Justitie over verdwenen dossiers kindermoord. (Ingezonden 2 maart 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20538
</item>
         <item attribuut="Inhoud">Hoe zorgvuldig worden dossiers van misdrjven bewaard nu blijkt dat mogelijk 40% van de dossiers niet compleet is. Ook vragen over de opheffing van het Landelijk Team Kindermoord (LTK).</item>
         <item attribuut="Rubriek">Strafrecht en strafprocesrecht (Misdrijven) Strafrecht en strafprocesrecht (Opsporingsonderzoek) Welzijn (Jeugdigen)</item>
         <item attribuut="Trefwoorden">Delicten Jeugdigen Opsporingen</item>
         <item attribuut="Vindplaats">Kamervragen met antwoord 2003-2004, nr. 1771, Tweede Kamer</item>
         <item attribuut="Vraagnr_bij_indiening">2030409480</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Griffith</persoon>
         </item>
         <item attribuut="Datum_reaktie">2004-06-21</item>
         <item attribuut="Datum_indiening">2004-03-02</item>
         <item attribuut="Document-id">KVR20538</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3751" allpagenumbers="3751 3752" vetnummer="2030409480" code="0304tkkvr1771" lopendefooter="Tweede Kamer, vergaderjaar 2003–2004, Aanhangsel" filenaam="KVR20538" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1771" onderwerp="" indiendatum="2004-03-2">
         <vrager partij="VVD" oorsprong="parlement">Griffith</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2004-06-21">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Waar zijn de onderdelen uit dossiers die het Landelijk Team Kindermoord (LTK) niet heeft kunnen terugvinden? <voetnoot nummer="1"/>
      </vraag>
      <vraag nummer="2">Hoe is het mogelijk dat 40% van de dossiers is verdwenen? Hoe zorgvuldig zijn en worden dossiers van andere misdrijven bewaard? </vraag>
      <vraag nummer="3">Welke lessen trekt u uit het succes van de werkwijze van het LTK? Hoe kan het dat een betere administratieve verwerking van gegevens al zoveel rendement oplevert? </vraag>
      <vraag nummer="4">Waarom wordt het LTK ontbonden? Hoe wordt de opgedane expertise gewaarborgd? Welk vervolg geeft u aan het optreden van het LTK? Zijn er meer openstaande dossiers waar het LTK nuttig werk kan verrichten? </vraag>
      <vraag nummer="5">Komt er een permanente afdeling bij de KLPD onder leiding van een speciale landelijke officier? Welke andere specialismen wilt u gaan (her)invoeren? </vraag>
      <noten afkomstig="vraag">
         <noot nummer="1">Opportuun, jaargang 10, nr. 6, februari 2004</noot>
      </noten>
   </vragen>
   <antwoorden aantal="4">
      <antwoord nummer="1">De bedoelde onderdelen uit de dossiers waren niet meer door het Landelijke Team Kindermoorden (LTK) en de desbetreffende regio’s te vinden binnen de diverse administraties. Het opgevraagde ambtsbericht van de korpsbeheerder van het regionale politiekorps Amsterdam-Amstelland en informatie van het College van procureurs-generaal bevestigen dit. Uit antwoorden van de desbetreffende regio’s op de verzoeken om onopgeloste dossiers door het LTK blijkt ondermeer dat in een aantal gevallen delen van dossiers zijn zoekgeraakt of vernietigd. Ik betreur dit uiteraard ten zeerste en zoals blijkt uit de bij antwoord 2 genoemde verbeteringen op het gebied van informatiehuishouding wordt er aandacht aan geschonken. Het Openbaar Ministerie zal, bij monde van de landelijk Officier van Justitie onopgeloste zaken, in de verschillende gremia aandacht vragen voor deze zaak. </antwoord>
      <antwoord nummer="2">Allereerst dient opgemerkt te worden dat het ging om 13 door de regio’s aan het LTK voorgedragen (onopgeloste) dossiers, die door het LTK aan een gedegen voorbereidend onderzoek werden onderworpen. Het gegeven dat 40% van die dossiers is verdwenen, kan niet zondermeer geëxtrapoleerd worden. Hoewel een exact antwoord op de vraag hoe een dossier kan verdwijnen niet is te geven, is er wel een aantal plausibele verklaringen te geven voor het onvolledig raken of verdwijnen van een dossier. In het ambtsbericht van de korpsbeheerder van het regiokorps Amsterdam-Amstelland, worden enkele mogelijke verklaringen gegeven: – bepaalde informatie die destijds is gebruikt bij onderzoeken, is geschoond conform de wetgeving rondom de privacy; – in sommige gevallen zijn sporendragers, zoals kleding, kettingen etc. aan de nabestaanden teruggegeven nadat deze nabestaanden daar nadrukkelijk, vanuit emotioneel oogpunt, om verzocht hadden; – bij de vorming van de regiopolitie zijn de toenmalige Gemeentepolitie en Rijkspolitie omgevormd tot regiokorpsen. Zoals uit reacties uit de regio’s is gebleken, is door deze reorganisatie een aantal documenten vernietigd en zijn ten tijde van deze reorganisatie, zonder de huidige kennis omtrent de nieuwe technische onderzoeksmogelijkheden, sporen of sporendragers vernietigd; – sommige dossiers en sporen werden of worden niet op één plaats opgeslagen. Een oorzaak daarvoor is, dat op bepaalde dossiers nog steeds onderzoeksactiviteiten werden verricht, waardoor onderdelen van dossiers niet bij elkaar werden bewaard. De informatiehuishouding van de politie is van groot belang. Op dit moment wordt door de politie gewerkt aan de standaardisering van de ICT-applicaties op basis van de gestandaardiseerde werkprocessen, die van de opsporing voorop. Het programmabureau Abrio heeft daartoe het referentiekader werkprocessen opsporing en vervolging ontwikkeld. Dit referentiekader bevat de gestandaardiseerde processtappen en benoemt de standaard producten en hulpmiddelen die bij het opsporingsproces gebruikt dienen te worden. Een gestandaardiseerd opsporingsproces bevat ook standaard de processtap (geautomatiseerd) archiveren van het dossier in een landelijke ICT-applicatie. Politie Nederland is op deze terreinen goed in ontwikkeling, wat een positieve uitwerking zal hebben op de werkprocessen van de Nederlandse politie. In hoeverre er een directe relatie bestaat, zal dit een extra bijdrage zijn aan het voorkomen van verdwijning van dossiers. </antwoord>
      <antwoord nummer="3">De methodieken die door het LTK zijn ontwikkeld zijn neergelegd in het «Stappenplan werkwijze LTK». Dit stappenplan beschrijft hoe «cold case»-onderzoeken of onopgeloste zaken opnieuw in onderzoek genomen kunnen worden en wordt breed verspreid. Zo vinden er in het hele land presentaties plaats bij technische en tactische rechercheafdelingen, waarin alle bij het LTK opgedane ervaringen zijn opgenomen. De betere administratieve verwerking en de toegenomen technische mogelijkheden hebben bijgedragen aan de successen van het LTK. De nieuwe programmatuur voor verwerking, opslag en archivering van gegevens maakt het mogelijk om informatie te digitaliseren en daarmee beter te ontsluiten en verbanden te vinden op een wijze die daarvoor ondenkbaar was. Het succes is niet alleen toe te schrijven aan een verbeterde verwerking van gegevens door het LTK, maar ook door de relatieve rust waarin het team opereerde. Het LTK heeft de mogelijkheid gehad om los van dagelijkse hectiek en druk van andere prioriteiten de dossiers in het geheel in kaart te brengen, waardoor er een vernieuwde kijk op oude dossiers kon ontstaan. </antwoord>
      <antwoord nummer="4 en 5">Het LTK is opgericht voor het doen van hernieuwd, voorbereidend onderzoek naar 13 niet opgehelderde kindermoorden/vermissingen. Al deze 13 voorbereidende onderzoeken zullen eind juni 2004 zijn afgerond en worden overgedragen aan de desbetreffende regio’s. Het verheugt mij dat het College van procureurs-generaal aanleiding heeft gezien om een landelijke Officier van Justitie aan te wijzen voor de onopgeloste zaken. Door deze borging en de opsporingscapaciteit in de betreffende regio’s krijgen de voorbereidende onderzoeken van het LTK een vervolg. Door het overdragen van de voorbereidende onderzoeken aan de regio’s behoort de beslissingsbevoegdheid tot de driehoek van die regio en loopt de communicatie tussen de landelijke officier en politie via de betreffende zaaksofficier. Over de feitelijke ondersteuning door de politie van deze landelijke officier dient nog overleg plaats te vinden. De borging van de expertise vindt verder plaats door een ruime verspreiding van de methodieken van het LTK via het stappenplan en de presentaties voor technische- en tactische rechercheafdelingen. Tevens wordt bekeken op welke wijze de opgedane ervaringen kunnen worden opgenomen in het rechercheonderwijs. Er zijn nog meer openstaande dossiers aanwezig waar de werkwijzen van het LTK nuttig kan zijn. Hierbij merk ik op dat, hoe succesvol de werkwijze ook is, het digitaliseren van oude dossiers kan worden getypeerd als «monnikenwerk», waarvoor de benodigde tijd en middelen aanwezig moeten zijn. Het (her)invoeren van specialismen is in eerste instantie een korpsaangelegenheid, omdat de organisatie en inrichting van een politiekorps in beginsel een zaak is van de desbetreffende korpsen. De Ministeries van Binnenlandse Zaken en Koninkrijksrelaties en Justitie hebben in het verleden specialismen door middel van financiering en het Besluit Beheer regionale politiekorpsen gestimuleerd. Thans zijn in het kader van het Veiligheidsprogramma financiële middelen aan de korpsen verstrekt; hierover is reeds uitvoerig met de Kamer gecommuniceerd. </antwoord>
      <noten afkomstig="antwoord"/>
   </antwoorden>
</kvr>
