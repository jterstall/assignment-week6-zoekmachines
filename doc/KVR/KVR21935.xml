<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Duyvendak (GroenLinks), Samsom (PvdA), Van der Ham (D66), Huizinga-Heringa (CU) en Van Velzen (SP) aan de staatssecretaris van Volkshuisvesting, Ruimtelijke Ordening en Milieubeheer over de berekening van het Duurzaam Nationaal Inkomen (DNI). (Ingezonden 14 december 2004); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21935
</item>
         <item attribuut="Inhoud">Vragen over onder meer het verschil tussen het Duurzaam Nationaal Inkomen (DNI) en het standaard Nationale Inkomen (NI), en over de wijze waarop het Duurzaam Nationaal Inkomen berekend moet worden.</item>
         <item attribuut="Rubriek">Handel en economie (Economische ontwikkeling) Milieu (Overig)</item>
         <item attribuut="Trefwoorden">Economische ontwikkeling Milieuhygiëne</item>
         <item attribuut="Vindplaats">Kamervragen met antwoord 2004-2005, nr. 669, Tweede Kamer</item>
         <item attribuut="Vraagnr_bij_indiening">2040504810</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="GroenLinks">Duyvendak</persoon>
            <persoon partij="PvdA">Samsom</persoon>
            <persoon partij="D66">Van der Ham</persoon>
            <persoon partij="CU">Huizinga-Heringa</persoon>
            <persoon partij="SP">Van Velzen</persoon>
         </item>
         <item attribuut="Datum_reaktie">2004-12-24</item>
         <item attribuut="Datum_indiening">2004-12-14</item>
         <item attribuut="Document-id">KVR21935</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1415" allpagenumbers="1415 1416 1417" vetnummer="2040504810" code="0405tkkvr669" lopendefooter="Tweede Kamer, vergaderjaar 2004–2005, Aanhangsel" filenaam="KVR21935" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="669" onderwerp="" indiendatum="2004-12-14">
         <vrager partij="GroenLinks" oorsprong="parlement">Duyvendak</vrager>
         <vrager partij="PvdA" oorsprong="parlement">Samsom</vrager>
         <vrager partij="D66" oorsprong="parlement">Van der Ham</vrager>
         <vrager partij="CU" oorsprong="parlement">Huizinga-Heringa</vrager>
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2004-12-24">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u ervan op de hoogte dat de conclusie in de brief van 1 juli 2004 die de minister van Economische Zaken mede namens u aan de Kamer zond <voetnoot nummer="1"/>, namelijk dat «het verschil tussen het Duurzaam Nationaal Inkomen (DNI) en het standaard Nationale Inkomen (NI) kleiner is geworden», in tegenstelling tot wat in de brief wordt gesteld géén betrekking heeft op het DNI zoals dat door Hueting is ontworpen en internationaal erkend, maar op een variant op dit DNI van het ministerie van Economische Zaken? </vraag>
      <vraag nummer="2" voetnoot="2">Bent u ervan op de hoogte dat in het RIVM-rapport, waarnaar in de brief wordt verwezen, wordt vermeld dat de afstand tussen het DNI volgens Hueting en het NI juist groter is geworden in de onderzochte periode? <voetnoot nummer="2"/>
      </vraag>
      <vraag nummer="3">Kunt u aangeven waarom deze conclusie uit het RIVM-rapport niet is vermeld in de brief? </vraag>
      <vraag nummer="4">Deelt u het standpunt dat het, vanwege het groter worden van de afstand tussen het DNI volgens Hueting en het NI, onjuist is om te spreken van ontkoppeling tussen het DNI en het NI? Zo neen, waarom niet? </vraag>
      <vraag nummer="5">Deelt u het standpunt dat een ontkoppeling niet hoeft te duiden op milieuverbetering maar op een – op zich gunstige – vertraging van de verslechtering, omdat ook als de milieubelasting blijft stijgen, maar minder snel dan het NI, er sprake is van ontkoppeling? Zo neen, waarom niet? </vraag>
      <vraag nummer="6">Bent u ervan op de hoogte dat in de EZ-variant op het DNI een deel van de vervuilende productie naar het buitenland uitwijkt, omdat daar onder de duurzaamheidsprijs kan worden geproduceerd, waarna een deel van deze producten in Nederland wordt geïmporteerd, terwijl in Nederland zelf een verschuiving plaatsvindt naar schonere productie, zodat de variant sneller kan groeien dan het DNI volgens Hueting? </vraag>
      <vraag nummer="7">Deelt u het standpunt dat de EZ-variant mondiaal gezien niet duurzaam is, bijvoorbeeld omdat de Nederlandse emissie van broeikasgassen niet wordt teruggebracht tot een duurzaam niveau, zoals in het DNI volgens Hueting, maar slechts wordt verplaatst naar het buitenland? Zo neen, waarom niet? </vraag>
      <vraag nummer="8">Deelt u de conclusie dat voor zover het uitwijken naar het buitenland betrekking heeft op zich mondiaal verspreidende milieubelasting, de situatie en de consumptie ook in Nederland niet duurzamer worden, onder andere voor wat betreft overstromingsgevaar? Zo neen, waarom niet? </vraag>
      <vraag nummer="9">Bent u bereid ervoor te zorgen dat RIVM het DNI voortaan uitsluitend volgens de methode Hueting berekent? Zo neen, waarom niet? </vraag>
      <vraag nummer="10">Bent u bereid, gezien de wensen van de Wereldbank , de OESO en de Kamer , om het DNI verder te laten uitwerken, door aanvulling met nog ontbrekende thema’s van het DNI en modelverbeteringen? Zo ja, met welke acties en welke middelen? Zo neen, waarom niet? </vraag>
      <noten afkomstig="vraag">
         <noot nummer="3"/>
         <noot nummer="4"/>
         <noot nummer="1" documenttype="Kamerstuk" kamerstuk-id="29 200 XI" documentnummer="125">Kamerstuk 29 200 XI, nr. 125</noot>
         <noot nummer="2" titel="Sustainable National Income: A Trend Analysis for the Netherlands for 1990–2000">RIVM-rapport «Sustainable National Income: A Trend Analysis for the Netherlands for 1990–2000», pagina 23, regel 9 en 10 van de eerste alinea</noot>
         <noot nummer="3" titel="Report on the World Bank Seminar on Economic Growth and Valuation of the Environment, A Debate on Sustainable National Income">«Report on the World Bank Seminar on Economic Growth and Valuation of the Environment, A Debate on Sustainable National Income», Economenblad Memorandum nr. 1, 2002</noot>
         <noot nummer="4">Motie Bolhuis c.s., 28 000 XIII, nr. 26</noot>
      </noten>
   </vragen>
   <antwoorden aantal="10">
      <antwoord nummer="1">Deze vraag evenals de hierop volgende vragen lijken te suggereren dat er sprake zou zijn van twee soorten DNI-berekening: één door Hueting ontworpen en internationaal erkende berekening, en één door het ministerie van Economische Zaken ingestoken berekening, die een positieve voorstelling van zaken geeft. Dit is een onjuist beeld. Het door de heer Hueting ontwikkelde gedachtegoed over de gevolgen van milieu-aantasting voor de wijze van meting van de nationale welvaart is eind jaren negentig door onderzoekers van de Vrije Universiteit/Instituut voor Milieuvraagstukken, daarbijbegeleid door een wetenschappelijke stuurgroep, geoperationaliseerd in een praktisch toepasbaar economisch rekenmodel. Hiermee zijn sindsdien de berekeningen van het DNI uitgevoerd voor de jaren 1990, 1995 en 2000. Voor géén van deze jaren is er één uniek DNI-cijfer opgesteld, maar steeds is gewerkt met twee cijfers, een hoge variant en een lage variant. De varianten en de bandbreedte die daarmee geschetst wordt, moeten uitdrukking geven aan de onzekerheid over de invloed van het «buitenland» op de hoogte van het duurzame nationale inkomen. De heer Hueting ziet zijn gedachtegoed het best weerspiegeld in de lage variant van het DNI. Zie verder hierover het antwoord op vraag 6. De volledige passage in de brief van 1 juli 2004, en niet alleen het geciteerde gedeelte, heeft nooit de bedoeling gehad een van beide varianten op de voorgrond te plaatsen. </antwoord>
      <antwoord nummer="2">Het rapport waarnaar verwezen wordt, is niet van het RIVM maar van het Instituut voor Milieuvraagstukken (IvM). In de betreffende volledige alinea staat dat tussen 1990 en 2000 het DNI (in beide varianten) substantieel is toegenomen, dat het DNI (in beide varianten) sneller is gegroeid dan het gewone nationale inkomen, en dat vervolgens in de ene variant het absolute verschil is afgenomen, terwijl dat in de andere variant is toegenomen (IvM-rapport, 2004, blz. 23, eerste alinea). </antwoord>
      <antwoord nummer="3">In de brief wordt het gemiddelde beeld weergegeven van de resultaten van beide varianten, zoals dat naarvoren komt uit de in antwoord 2 geciteerde resultaten. Daarin overheerst het beeld van de relatieve verbetering van het DNI. Strikt genomen hadden in het omstreden geciteerde zinnetje ofwel beide varianten vermeld moeten worden, ofwel had over het «relatieve» verschil gesproken moeten worden. </antwoord>
      <antwoord nummer="4">In beide varianten is sprake van ontkoppeling; in de ene is deze relatief en in de andere absoluut. </antwoord>
      <antwoord nummer="5">Ja, in dat geval is er sprake van relatieve ontkoppeling. </antwoord>
      <antwoord nummer="6">Er bestaat geen EZ-variant. Zoals hiervoor al opgemerkt, zijn er twee varianten die van elkaar verschillen door de uiteenlopende aannamen die in het model gemaakt worden over de invloed van het «buitenland». Uitgangspunt in het gedachtegoed van Hueting is dat het DNI berekend wordt onder de veronderstelling dat de overgang naar duurzaamheid in alle landen van de wereld gelijktijdig en op dezelfde manier wordt uitgevoerd, zodat verplaatsing van vervuilende productie als oplossing wordt uitgesloten. Bijde uitwerking van de berekeningsmethodiek is geconcludeerd dat dit uitgangspunt buitenlandse handel niet kan uitsluiten en dat er dus veronderstellingen moeten worden gemaakt over de mate waarin naast nationale herallocatie en verschuivingen in productie ook internationale herallokatie en daarop gebaseerde verschuivingen in buitenlandse handel optreden. Het model is te beperkt om dit uitgebreid te behandelen en daarom zijn – met uitdrukkelijke instemming van de wetenschappelijke stuurgroep – veronderstellingen gemaakt over het uiteindelijke effect van het duurzaamheidsbeleid in het buitenland op de prijzen aldaar. Beide varianten vertegenwoordigen daarbij extreme posities: geen invloed (en dus internationale herallokatie) en precies dezelfde invloed als in Nederland (geen internationale herallocatie). Het is mijbekend dat over de interpretatie van de variant met het hoge DNI meer discussie wordt gevoerd dan over die van de lage variant. Dit blijkt bijv. uit het IvM-rapport 2004, blz. 5. Het is mij ook bekend dat de heer Hueting zijn opvattingen het meest weerspiegeld ziet in de lage variant. Een en ander is voor mijgeen reden de varianten voortaan aan te duiden als de Hueting-, resp. de EZ-variant. Evenmin wil ik uitsluiten dat duurzaamheidsbeleid kan samengaan met internationale herallocatie van activiteiten. </antwoord>
      <antwoord nummer="7">Nee, beide DNI-varianten gaan bij veronderstelling uit van gelijktijdig duurzaamheidsbeleid in Nederland en in het buitenland. </antwoord>
      <antwoord nummer="8">Over deze relatie kan vanuit het DNI-model geen uitspraak worden gedaan. </antwoord>
      <antwoord nummer="9">Nee. Ik blijf hechten aan het in beeld brengen van een bandbreedte. Ik ben daarbijvanwege de vele onzekerheden in het DNI-cijfer meer geïnteresseerd in de relatieve ontwikkeling van het DNI dan in de absolute niveaus ervan. Waar gesproken wordt van absolute verschillen dienen in het vervolg wel zorgvuldiger de resultaten van de verschillende varianten genoemd te worden. </antwoord>
      <antwoord nummer="10">Er zijn mij geen directe voorstellen van de Wereldbank of de OESO bekend, waarin Nederland gevraagd wordt om het DNI verder uit te werken. Wel verwijst de vraag naar het verslag van een door Nederland in samenwerking met de Wereldbank georganiseerd symposium over het DNI waarin aanwezigen ervan blijk gaven het onderzoek belangrijk te vinden en wezen op het belang van herhaling ervan in andere landen, ontwikkelde zowel als onderontwikkelde. Beide internationale organisaties hebben evenmin het DNI erkend als dè methode om het gewone NI te «verduurzamen». De Wereldbank heeft tot nu toe steeds de voorkeur gegeven aan een andere, door haar zelf ontwikkelde methode om de «echte welvaart» te meten. Wat betreft het verzoek van de Kamer, in dezelfde brief van 1 juli 2004 staat dat ik aan het RIVM heb gevraagd om het onderzoek naar het DNI voort te zetten in samenhang met ander onderzoek naar duurzaamheidsindicatoren. In dat kader kan ook de DNI-methode met zijn beide varianten vergeleken worden met andere beschikbare methoden. Over de benodigde middelen zijn afspraken gemaakt. </antwoord>
      <noten afkomstig="antwoord"/>
   </antwoorden>
</kvr>
