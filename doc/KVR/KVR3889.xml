<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over de toekomst van de Advies Commissie Opleidingenaanbod. (Ingezonden 10 oktober 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3889
</item>
         <item attribuut="Inhoud">Betreft de beoordeling van reguliere en particuliere opleidingen door de ACO.</item>
         <item attribuut="Rubriek">Hoger onderwijs (Overig)</item>
         <item attribuut="Trefwoorden">Hbo Wetenschappelijk onderwijs</item>
         <item attribuut="Vindplaats">Kamervragen met antwoord 1996-1997, nr. 221, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1996-10-30</item>
         <item attribuut="Datum_indiening">1996-10-10</item>
         <item attribuut="Document-id">KVR3889</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="459" allpagenumbers="459 460" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="221" onderwerp="" indiendatum="1996-10-10">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1996-10-30">
         <antwoorder functie="minister" ministerie="Onderwijs, Cultuur en Wetenschappen">Ritzen</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met de berichtgeving inzake de toekomst van de Advies Commissie Opleidingenaanbod (ACO)? <voetnoot nummer="1"/>
      </vraag>
      <vraag nummer="2">Wat is uw mening over het feit, dat reguliere opleidingen we´l aan de uitspraak van de ACO – betreffende nieuwe opleidingen of uitbreiding van bestaande opleidingen – dienen te voldoen, terwijl particuliere opleidingen hiervan gevrijwaard zijn? </vraag>
      <vraag nummer="3">Wat betekent dit voor de verhouding tussen reguliere en particuliere opleidingen als het gaat om de deelname aan deze opleidingen? </vraag>
      <vraag nummer="4">Welke positie neemt u in als het gaat om de beoordeling van de voorstellen van enerzijds de HBO-raad (een verlichting van de constructie door het niet meer bindend verklaren van de uitspraken van de ACO) en anderzijds de ACO zelf (strenger optreden door niet alleen nieuwe opleidingen te beoordelen, maar ook door over de toekomstmogelijkheden van bestaande opleidingen een bindende uitspraak te doen)? </vraag>
      <noten afkomstig="vraag">
         <noot nummer="1" datum="1996-10-9" bron="De Volkskrant">De Volkskrant, 9 oktober 1996</noot>
      </noten>
   </vragen>
   <antwoorden aantal="4">
      <antwoord nummer="1">Ja. Overigens is de juiste naam van bedoelde commissie Adviescommissie Onderwijsaanbod (zie artikel 6.3 van de Wet op het hoger onderwijs en wetenschappelijk onderzoek). </antwoord>
      <antwoord nummer="2">Met de begrippen reguliere opleidingen en particuliere opleidingen duidt u in dit verband op bekostigde instellingen en aangewezen instellingen voor hoger onderwijs. Het artikel in De Volkskrant van 9 oktober heeft betrekking op het hoger beroepsonderwijs. De beoordeling van de doelmatigheid door de ACO van voorstellen voor het realiseren van landelijk nieuwe opleidingen of nieuwe opleidingen van een bestaand type is thans alleen aan de orde als het bekostigde instellingen betreft (zie artikel 6.14, tweede lid, van eerdergenoemde wet). Het onderwijsaanbod van aangewezen instellingen dient alleen te voldoen aan kwaliteitseisen. Het wettelijk doelmatigheidscriterium is hier niet aan de orde, omdat dit onderwijs niet wordt bekostigd uit ’s Rijks kas en daarom verondersteld mag worden dat de desbetreffende (particuliere) instellingen gedwongen zijn de doelmatigheid vanuit zichzelf te «bewijzen». Ik ben van mening dat de wetgever wat betreft de regelgeving voor de planning van het onderwijsaanbod op goede gronden heeft besloten tot dit onderscheid in het bestel. </antwoord>
      <antwoord nummer="3">Voor de deelname is het verschil in regelgeving in zoverre relevant dat aangewezen instellingen thans nog een grotere beleidsvrijheid hebben om nieuwe opleidingen te realiseren. Hierbij is het van belang om op te merken dat in het kader van de Eindrapportage van de MDW-werkgroep «Hoger onderwijs» en het daarover aan de Tweede Kamer uitgebrachte Kabinetsstandpunt een wetswijziging in voorbereiding is om tot een andere opzet van de aanwijzingssystematiek te komen. In het Ontwerp Hoger Onderwijs en Onderzoek Plan (HOOP) 1996 had ik ter zake reeds een beleidsvoornemen geformuleerd. Naast aanwijzing op het niveau van de instelling is dan aanwijzing op het niveau van opleiding vereist, waarbij uitgangspunt is dat hetzelfde referentiekader wordt gehanteerd als voor het bekostigd onderwijs. Ook het toetsingskader voor de beoordeling van de doelmatigheid door de ACO van voorstellen voor nieuwe opleidingen van bekostigde instellingen zal een wijziging ondergaan. De ACO zal met ingang van het studiejaar 1999– 2000 bij de doelmatigheidsbeoordeling zowel de reeds bestaande bekostigde als de aangewezen opleidingen dienen te betrekken. Deze wijziging van het toetsingskader van de ACO zal in het HOOP 1998 worden vastgelegd. Bij de toekomstige inrichting van de planningssystematiek zullen het aangewezen onderwijs en het bekostigd meer met elkaar in verband worden gebracht. </antwoord>
      <antwoord nummer="4" voetnoot="1">Uitspraken van de ACO zijn van doorslaggevende betekenis maar niet bindend. Het oordeel over de doelmatigheid van de ACO is gericht aan de instelling zelf, die ongeacht de conclusie van de ACO de mogelijkheid heeft om een nieuwe opleiding al dan niet voor registratie in het Centraal register opleidingen hoger onderwijs aan te melden. In het kader van artikel 6.4 van eerdergenoemde wet zal ik vervolgens een finale afweging maken over de realisering van betreffende opleiding. Daarbij is het oordeel van de ACO in beginsel leidend. Wat betreft de doelmatigheid van de bestaande onderwijsvoorzieningen wijs ik u op mijn voorstellen in het HOOP 1996 om een kritische doorlichting te laten plaatsvinden met het doel om door herdefinitie van opleidingen tot een transparanter aanbod te komen. Mijn uitgangspunten (programma van eisen) voor deze ordeningsoperatie heb ik bij brief van 23 juli, kenmerk HBO-96018178, aan de HBO-Raad bekendgemaakt. Hierbij ontvangt u een afschrift van bedoelde brief. <voetnoot nummer="1"/>In de brief besteed ik ook aandacht aan de gevolgen van de ordeningsoperatie voor de doelmatigheidstoetsing en de toekomstige rol van de ACO. Over de nadere invulling van deze ambitie zal ik eerdaags met de HBO-Raad en het Platform van Aangewezen/Erkende Particuliere Onderwijsinstellingen Nederland (PAEPON) in overleg treden. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
