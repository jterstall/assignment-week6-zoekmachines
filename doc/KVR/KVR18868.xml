<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over mogelijke ontwikkeling van een particuliere zorgmarkt in de Geestelijke Gezondheidszorg (GGZ). (Ingezonden 21 oktober 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18868
</item>
         <item attribuut="Inhoud">Vragen over het feit dat de GGZ Groningen Arbeidshulpverlening specialisten betaalt om mensen aan hen door te sturen.</item>
         <item attribuut="Rubriek">Arbeid (Arbeidsomstandigheden) Gezondheidszorg (Geestelijke gezondheidszorg)</item>
         <item attribuut="Trefwoorden">Arbeidsomstandigheden Geestelijke gezondheidszorg</item>
         <item attribuut="Vindplaats">Kamervragen met antwoord 2003-2004, nr. 297, Tweede Kamer</item>
         <item attribuut="Vraagnr_bij_indiening">2030401650</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-11-13</item>
         <item attribuut="Datum_indiening">2003-10-21</item>
         <item attribuut="Document-id">KVR18868</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="635" allpagenumbers="635 636 637" vetnummer="2030401650" code="0304tkkvr297" lopendefooter="Tweede Kamer, vergaderjaar 2003–2004, Aanhangsel" filenaam="KVR18868" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="297" onderwerp="" indiendatum="2003-10-21">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="18">
      <vraag nummer="1" voetnoot="1">Wat is uw mening over het feit dat GGZ Groningen Arbeidshulpverlening specialisten betaalt om mensen aan hen door te sturen? <voetnoot nummer="1"/>
      </vraag>
      <vraag nummer="2">Erkent u dat deze financiële prikkel ook het risico inhoudt van onnodige doorverwijzingen? </vraag>
      <vraag nummer="3">Deelt u de mening dat een doorverwijzing niet beïnvloed zou moeten worden door financiële motieven, maar louter op grond van medische criteria dient plaats te vinden? </vraag>
      <vraag nummer="4">Vindt u dit een gewenste ontwikkeling? Zo neen, wat gaat u hiertegen ondernemen? </vraag>
      <vraag nummer="5">Deelt u de mening dat deze ontwikkeling een gevolg is van de invoering van de vercommercialisering van de Arbo-dienst? Verbindt u consequenties aan dit soort bijeffecten? </vraag>
      <vraag nummer="6">Wat is uw reactie op de terechte erkenning, van de directeur algemene zaken van het centrum voor GGZ Groningen-Zuid, dat de zorg hierdoor ook alleen maar duurder van wordt? </vraag>
      <vraag nummer="7">Bent u van mening dat in een gemeente altijd voldoende crisisopvang in de GGZ aanwezig behoord te zijn? </vraag>
      <vraag nummer="8">Wat is uw reactie op de initiatieven de commerciële activiteiten, van GGZ Groningen uit te breiden tot de crisisopvang? </vraag>
      <vraag nummer="9">Wat is volgens u de oorzaak dat gemeenten dit niet zelf kunnen organiseren? </vraag>
      <vraag nummer="10">Kan het betalen, voor crisisopvang, aan een commerciële instelling de kosten voor de gezondheidszorg verhogen? Zo ja, wat bent u van plan hiertegen te ondernemen? </vraag>
      <vraag nummer="11" voetnoot="2">Klopt de berichtgeving dat de helft van alle GGZ-instellingen extra inkomsten ontvangt uit private activiteiten voor derden? <voetnoot nummer="2"/>
      </vraag>
      <vraag nummer="12">Bent u van mening dat het ministerie van VWS en het College Tarieven Gezondheidszorg (CTG) deze initiatieven, en de daaruit voortvloeiende inkomsten moeten kunnen controleren? Zo neen, waarom niet? Zo ja, zijn er al initiatieven dit te controleren, en hoe zien deze controles eruit? </vraag>
      <vraag nummer="13">Klopt het dat AwbZ-instellingen geen extra geld mogen binnenhalen? </vraag>
      <vraag nummer="14">Erkent u dat de «wildgroei» ertoe heeft geleid dat vermenging van financieringssystemen plaatsvindt? Erkent u dat dit ongewenst is? </vraag>
      <vraag nummer="15">Wat is uw reactie op de uitspraak van een ambtenaar van het ministerie van VWS: «Commercieel werken met AWBZ-geld is uit den boze (..). We hebben geen goed zicht op de ontwikkelingen»? </vraag>
      <vraag nummer="16">Bent u van mening dat instellingen hierover openheid van zaken moeten geven? Zo ja, bent u bereid een onderzoek te verrichten naar private inkomsten bij reguliere GGZ-zorginstellingen? </vraag>
      <vraag nummer="17">Gaat u gepaste maatregelen nemen ten aanzien van instellingen die activiteiten en/of financiële constructies hanteren? </vraag>
      <vraag nummer="18">Deelt u de mening van de in het artikel bedoelde ambtenaar van VWS dat GGZ-Groningen een economisch delict pleegt? Zo ja, welke stappen gaat u hiertegen ondernemen? </vraag>
      <noten afkomstig="vraag">
         <noot nummer="1">Psy, nr. 10, 2003</noot>
         <noot nummer="2">Psy, nr. 11, 2003</noot>
      </noten>
   </vragen>
   <antwoorden aantal="10">
      <antwoord nummer="5">Deze ontwikkeling zie ik niet als een noodzakelijk gevolg van de vercommercialisering van de Arbo-dienst. Ik constateer het ontstaan van een zorgaanbod dat wordt gefinancierd met private middelen. De belangrijkste consequentie die ik hieraan verbind, is de voorwaarde van een transparante bedrijfsvoering en de voorwaarde van gescheiden financieringsstromen. </antwoord>
      <antwoord nummer="7">De instellingen in de geestelijke gezondheidszorg zijn verantwoordelijk voor het beschikbaar hebben van voldoende plaatsen voor de crisisopvang. Deze instellingen maken over de productie van de crisisopvang afspraken met het zorgkantoor. De laatste jaren zijn voor de GGZ middelen beschikbaar gesteld om eventuele knelpunten – ook bij de crisisopvang – op te lossen. </antwoord>
      <antwoord nummer="8">De crisisopvang behoort tot de reguliere taak van een instelling voor geestelijke gezondheidszorg voor zover het om mensen met een psychiatrische stoornis gaat die crisisopvang nodig hebben. Deze patiënten worden vervolgens opgenomen en krijgen de noodzakelijke zorg. GGZ Groningen biedt, tegen extra betaling, aanvullende zorg die niet AWBZ-verzekerd is, hetgeen is toegestaan. </antwoord>
      <antwoord nummer="9">Het is niet de taak van de gemeente dit te organiseren. Bekostiging van de crisisopvang voor mensen met psychiatrische stoornissen verloopt via afspraken tussen het zorgkantoor, instelling CTG en het CAK. Indien een gemeente zorgen heeft over het zorgaanbod, dient zij dit op te nemen met het zorgkantoor. Overigens wordt op diverse fronten gewerkt aan een goede samenwerking bij de crisisopvang aan mensen met psychiatrische stoornissen. Een voorbeeld hiervan is het convenant over de samenwerking tussen GGZ Nederland en de politie bij de opvang, begeleiding en behandeling van mensen met psychische en/of verslavingsproblematiek. </antwoord>
      <antwoord nummer="10">Door extra uitgaven in het derde compartiment, nemen kosten die ten laste van de publieke middelen komen, niet toe. </antwoord>
      <antwoord nummer="11">Volgens de brancheorganisatie biedt nog geen 20% van de GGZ-instellingen commerciële zorg. Het commerciële circuit in de GGZ beperkte zich tot op heden tot het aanbod op het vlak van arbeid en geestelijke gezondheid. GGZ Groningen zou de eerste aanbieder zijn die dit aanbod uitbreidt. </antwoord>
      <antwoord nummer="12">De verantwoordelijkheid voor de naleving van de CTG-beleidsregels ligt bij de partijen. Zorgkantoor en zorgaanbieder dienen hun overeenkomst, die op basis van de AWBZ is gesloten, na te leven en elkaar aan naleving te houden. Het CTG heeft een beleidsregel aanvullende inkomsten vastgesteld waarbij als randvoorwaarde geldt dat instellingen transparant zijn over aanvullende inkomsten. De beleidsregel geeft aan welk soort aanvullende inkomsten dienen ter dekking van het reguliere budget en welke soort mag worden behouden ter dekking van extra gemaakte kosten. Verder is het niet toegestaan dat voor commercieel aangeboden zorg hogere dan de door het CTG vastgestelde tarieven in rekening worden gebracht. Indien een zorgkantoor over harde aanwijzingen beschikt dat er bij een instelling sprake is van het ongeoorloofd vermengen van financieringsstromen of dat er onjuiste tarieven in rekening worden gebracht (een economisch delict), behoort het zorgkantoor dit te melden aan VWS en CTG (het meldpunt onwettelijke declaraties van het CTG). Bij de jaarlijkse controle kan het CTG ook zelfstandig ongeoorloofd handelen constateren. Tenslotte zal ook de accountant van de aanbieder dienen te beoordelen of de aanvullende inkomsten op een juiste wijze in de jaarrekening zijn verwerkt. In overleg bepalen VWS en CTG of het CTG de kwestie zal voorleggen aan OM en FIOD/ECD. Gezamenlijk bepalen deze partijen of er aanleiding is voor vervolging. </antwoord>
      <antwoord nummer="13">Neen, dat klopt niet. Het is AWBZ-instellingen onder voorwaarden toegestaan om extra inkomsten te verwerven. Instellingen die bepaalde vormen van zorg commercieel willen aanbieden, dienen de financieringsstromen strikt gescheiden te houden. Dit om te voorkomen dat commerciële activiteiten met algemene middelen bekostigd worden. Enkele instellingen geven invulling aan deze eis door de privaat gefinancierde zorg in een aparte BV onder te brengen. Voorts kunnen extra inkomsten worden verworven met een beroep op de CTG-beleidsregel «aanvullende inkomsten zorginstellingen». Deze beleidsregel geeft aan onder welke omstandigheden ABWZ-toegelaten instellingen bepaalde aanvullende (niet zijnde een verstrekking in het kader van de AWBZ) diensten mogen aanbieden. Hiertoe dienen ze het CTG op de hoogte te brengen van deze inkomsten. </antwoord>
      <antwoord nummer="14">Zoals ik bij mijn antwoord op vraag 12 al duidelijk heb gemaakt, kan van «wildgroei» binnen de geldende randvoorwaarden geen sprake zijn. Ik ben het met u eens dat transparantie in de bedrijfsvoering een must is. Ik verwacht van de Zorgkantoren dat zij hier een scherp oog op houden. </antwoord>
      <antwoord nummer="15 t/m 18">Bij de antwoorden op vraag 13 en 14 heb ik aangegeven dat het financieren van commerciële activiteiten met publieke middelen niet is toegestaan. Het zorgkantoor is mede verantwoordelijk voor de naleving van de CTG-beleidsregels. In lijn met de hierboven beschreven procedure, heeft VWS aan zorgkantoor Groningen gevraagd of men kennis heeft genomen van deze activiteiten van GGZ Groningen en welke acties men denkt te ondernemen. De verdere eventueel te volgen procedure is bij het antwoord op vraag 12 beschreven. De Raad van Bestuur van GGZ Groningen heeft inmiddels afstand genomen van de toonzetting en de inhoud van het artikel in Psy. Het Zorgkantoor heeft mij per brief laten weten dat zij de financiële gegevens die haar door GGZ Groningen zijn verschaft, momenteel onderzoekt. </antwoord>
      <noten afkomstig="antwoord"/>
   </antwoorden>
</kvr>
