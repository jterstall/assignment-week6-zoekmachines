<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Leers (CDA) en Verbugt (VVD) over de gevolgen van het loslaten van Rail 21. (Ingezonden 17 februari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6593
</item>
         <item attribuut="Inhoud">Betreft de gevolgen van het loslaten van plan Rail 21 voor de bediening van de verschillende stations in Nederland.</item>
         <item attribuut="Rubriek">Verkeer, vervoer en waterstaat (Openbaar vervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Openbaar vervoer Spoorwegen</item>
         <item attribuut="Vindplaats">Kamervragen met antwoord 1997-1998, nr. 785, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Leers</persoon>
            <persoon partij="VVD">Verbugt</persoon>
         </item>
         <item attribuut="Datum_reaktie">1998-03-02</item>
         <item attribuut="Datum_indiening">1998-02-17</item>
         <item attribuut="Document-id">KVR6593</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1607" allpagenumbers="1607 1608" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6593" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="785" onderwerp="" indiendatum="1998-02-17">
         <vrager partij="CDA" oorsprong="parlement">Leers</vrager>
         <vrager partij="VVD" oorsprong="parlement">Verbugt</vrager>
         <vraagt-aan/>
      </vraagdata>
      <antwoorddata antwoorddatum="1998-03-2">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Welke gevolgen heeft het loslaten van Rail 21 voor de bediening van de verschillende stations in ons land? Betekent het feit dat «grosso modo de betrokken stations met vergelijkbare soorten treinen worden bediend als waarvan in Rail 21 sprake was» dat thans wordt afgezien van het voornemen om een aantal stations te schrappen als intercity-station? Zo neen, welke stations zullen de intercity-status verliezen danwel anderszins verandering ondergaan voor wat betreft de productaanbieding? </vraag>
      <vraag nummer="2">Kan de Kamer een gedetailleerd overzicht worden verstrekt van de dienstverlening die de NS voornemens is in de komende jaren te gaan verlenen vanaf de verschillende stations nu Rail 21 wordt losgelaten? </vraag>
      <vraag nummer="3">Kan nader worden toegelicht of met het beoogde nieuwe treinsysteem dat NS thans voor ogen staat ook optimaal gebruik wordt gemaakt van de investeringen die in het kader van Pro-rail en het TTP hebben plaatsgevonden? </vraag>
      <vraag nummer="4">Kan de Kamer een overzicht worden verstrekt van de samenhang tussen de plannen ten behoeve van het TTP, het derde pakket en Light Rail? Kan hierbij worden toegelicht in hoeverre de investeringen synchroom kunnen lopen en in hoeverre er sprake is van nieuwe beleidsaccenten? </vraag>
      <vraag nummer="5">Op welke wijze wordt bevorderd dat de infrastructuurinvesteringen ook daadwerkelijk een vervolg krijgen in een kwaliteitsprong van het openbaar vervoer, waarbij de burger profijt trekt uit de miljardeninvesteringen van het Rijk? Zie ook Aanhangsel Handelingen nrs 671 en 686, vergaderjaar 1997–1998. </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Over de wijzigingen die NS Reizigers in de komende dienstregeling 1998/1999 zal doorvoeren, heb ik u geïnformeerd met mijn brief DGP/MM/E/V-820275 van 3 februari 1998. Er zal een aanzienlijke verbetering optreden in het lange-afstandsvervoer (dus een frequentere bediening van bepaalde stations), maar in de daluren zullen enkele kleinere stations in bediening achteruit gaan. Daarnaast heb ik in de Randstad enkele treindiensten gecontracteerd in het kader van SWAB-2. Ik heb geen reden aan te nemen dat de dienstregeling 1999/2000 sterk af zal wijken van de komende dienstregeling. In beide dienstregelingen treedt ook geen wijziging op in het aantal Intercity-stations. Voor de periode vanaf 2000 zal, als u daarmee instemt, een andere marktordening gaan gelden. Dit zal ook zijn weerslag hebben op de rol van NS Reizigers in het spoorvervoer. Ik hoop u daarover op korte termijn te informeren met mijn notitie «De derde eeuw spoor». </antwoord>
      <antwoord nummer="2">Voor de periode tot 2000 is NS Reizigers gebonden aan het overgangscontract «Over de Wissel». Daardoor blijft een eventuele teruggang in productie beperkt. In de huidige verhouding tussen NS Reizigers en het rijk ben ik niet op detailniveau geïnformeerd over de bediening van individuele stations over een aantal jaren gezien. Ik heb daarom NS Reizigers gevraagd, mij ter zake te informeren. Zodra ik een reactie heb ontvangen, zal ik u nader inlichten. </antwoord>
      <antwoord nummer="3">De Prorail-investeringen uit de periode 1992–1996/1998 waren en zijn hoe dan ook nodig om de sinds de beginjaren negentig aanwezige belasting van het net door het grote aantal treindiensten te accommoderen. Het uitgangspunt van het Tweede Tactisch Pakket (TTP) is dat spoorvervoer, wil het aantrekkelijk zijn, de markt goed moet kunnen bedienen en zich verder moet kunnen ontwikkelen. Met het oog hierop bieden de investeringen in het TTP mogelijkheden voor een grotere verscheidenheid van treinproducten. Een dusdanig gedimensioneerd spoorwegnet biedt èn voor NS èn voor andere vervoerders zowel voor reizigersvervoer als voor goederenvervoer mogelijkheden voor de ontwikkeling en presentatie van hun treinproducten. </antwoord>
      <antwoord nummer="4">Bij het TTP ligt het accent op projecten die verband houden met de pkb Schiphol en met VINEX-afspraken. Verder geeft het pakket een aanzet voor de bouw van light railvoorzieningen. Dit pakket loopt tot ongeveer 2005. Daarna volgt ongetwijfeld een derde pakket. Het accent zal dan waarschijnlijk vooral liggen op het verder uitvoeren van light railplannen en het verbeteren van de kwaliteit van het spoorwegnet. De gedachte hierbij is dat het ene pakket naadloos overgaat in het andere pakket. Dit sluit aan bij ons streven eerst tijdens de TTP-periode ervaring op te doen met light rail via de pilot RandstadRail. Deze pilot maakt onderdeel uit van het TTP. Verder worden tijdens de TTP-periode ook plannen ter verbetering van de kwaliteit van het net bij voorbeeld op het terrein van beveiliging en beheersing en energievoorziening verder uitgewerkt zodat zij vanaf het derde pakket in uitvoering zouden kunnen worden genomen. Een synchroon laten lopen van het TTP en een derde pakket betekent overigens een verdubbeling van het financiële beslag van circa f 650 mln naar circa f 1200 mln per jaar. Daarvoor is in de huidige financiële constellatie geen ruimte. </antwoord>
      <antwoord nummer="5">Naar mate meer projecten worden opgeleverd ontstaan steeds meer mogelijkheden voor verbetering van de regelmaat in de treindienst en voor het inleggen van meer en snellere treinen. Een dergelijk verbeterd spoorwegnet is een randvoorwaarde voor het bieden van aantrekkelijke treindiensten. Tegelijkertijd biedt het toekomstige marktordeningsbeleid met betrekking tot het spoorvervoer mogelijkheden voor meer vervoerders, meer vervoerproducten en regionale invloed van de decentrale overheden. Infrastructuurbeleid en marktordeningsbeleid zijn beide gericht op de kwaliteitsssprong van het openbaar vervoer ten bate van de bereikbaarheid en leefbaarheid van onze samenleving. Verder zal de gebruiksheffing die vervoerders gaan betalen voor het gebruik van de infrastructuur, een instrument zijn om de relatie tussen vervoerder en het spoor te verstevigen. </antwoord>
      <noten afkomstig="antwoord"/>
   </antwoorden>
</kvr>
