<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Volkshuisvesting, Ruimtelijke Ordening en Milieubeheer over de Nederlandse aanvraag voor toelating van genetisch gemanipuleerd koolzaad. (Ingezonden 23 april 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17807
</item>
         <item attribuut="Inhoud">Nederland heeft een positieve beoordeling gegeven over de aanvraag van Monsanto om genetisch gemanipuleerd koolzaad op de Europese markt toe te laten, hoewel volgens de Britse regering de Nederlandse beoordeling niet voldoet aan de wettelijke regels die de EU stelt.</item>
         <item attribuut="Rubriek">Landbouw (Akkerbouw) Landbouw (Kwekersrechten)</item>
         <item attribuut="Trefwoorden">Akkerbouw Genetische manipulatie Kwekersrechten</item>
         <item attribuut="Vindplaats">Kamervragen met antwoord 2002-2003, nr. 1308, Tweede Kamer</item>
         <item attribuut="Vraagnr_bij_indiening">2020310750</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2003-05-21</item>
         <item attribuut="Datum_indiening">2003-04-23</item>
         <item attribuut="Document-id">KVR17807</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2727" allpagenumbers="2727 2728 2729" vetnummer="2020310750" code="0203tkkvr1308" lopendefooter="Tweede Kamer, vergaderjaar 2002–2003, Aanhangsel" filenaam="KVR17807" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1308" onderwerp="" indiendatum="2003-04-23">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-05-21">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de minister van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw oordeel over het bericht «Britten kapittelen Den Haag over gentech»? <voetnoot nummer="1"/>
      </vraag>
      <vraag nummer="2">Is het waar dat Nederland een positieve beoordeling heeft gegeven over de aanvraag van Monsanto om de glyfosaat-resistente koolzaadsoort GT73 tot de Europese markt toe te laten? Kunt u de Kamer een afschrift zenden van deze beoordeling? </vraag>
      <vraag nummer="3">Is het waar dat uit het commentaar van de Britse regering valt op te maken dat de Nederlandse beoordeling niet voldoet aan de wettelijke regels die de EU stelt? Wat is hierover uw oordeel? Kunt u de Kamer een afschrift zenden van het Britse commentaar? </vraag>
      <vraag nummer="4">Wat is uw oordeel over het Britse commentaar op de aanvraag, gelet op het ontbreken van informatie over waar het vreemde gen in het koolzaad is ingebracht, het onvoldoende bewijs voor de bewering dat het transgene koolzaad niet in het milieu zal terechtkomen, het ontbreken van een plan voor controles na introductie op de markt en de gebrekkige etikettering en andere onderdelen? </vraag>
      <vraag nummer="5">Hebben andere EU-lidstaten commentaar gegeven op de aanvraag van Monsanto en/of de positieve Nederlandse beoordeling van de aanvraag? Zo ja, wat is de inhoud van dat commentaar en wat is daarover uw oordeel? </vraag>
      <vraag nummer="6">Bent u bereid uw advies aan de Europese Commissie te herzien op basis van het negatieve Britse commentaar? Bent u bereid uw oordeel in te trekken? Zo neen, waarom niet? </vraag>
      <vraag nummer="7">Deelt u de mening dat het onaanvaardbaar is dat indien Nederland door het niet strikt toepassen van de Europese richtlijnen, een aanlegsteiger zou worden voor de Europese markt? Zo neen, waarom niet? </vraag>
      <noten afkomstig="vraag">
         <noot nummer="1" datum="2003-04-18" bron="Trouw">Trouw, 18 april 2003</noot>
      </noten>
   </vragen>
   <antwoorden aantal="7">
      <antwoord nummer="1">«Britten kapittelen Den Haag over gentech» is de titel van een artikel in Trouw van 18 april 2003. Het artikel gaat in op het commentaar dat het Verenigd Koninkrijk heeft geleverd op het positieve advies van Nederland op het marktdossier C/NL/98/11 (Roundup resistente koolzaad van het bedrijf Monsanto). Het artikel doet voorkomen alsof het Verenigd Koninkrijk het niet eens is met de Nederlandse beoordeling en het Nederlandse advies. Dit is niet juist. Het Verenigd Koninkrijk heeft commentaar geleverd op het advies met als doel de beoordeling te versterken. Het Verenigd Koninkrijk heeft Nederland verzekerd dat zij het grotendeels eens is met het advies. </antwoord>
      <antwoord nummer="2" voetnoot="1">Ja. Nederland heeft de marktaanvraag van Monsanto, voor de import en verwerking van genetisch gemodificeerde glyfosaat-tolerant GT73 koolzaadzaad in levensmiddelen en diervoeders, met een positief advies doorgezonden naar de Europese Commissie (EC). Dit advies is gebaseerd op het oordeel van de COmmissie GEnetische Modificatie (COGEM), die op basis van een grondige wetenschappelijke risicobeoordeling heeft geconcludeerd dat dit koolzaad voldoende veilig is bevonden voor mens, dier en milieu. Bijgevoegd is een afschrift van het Nederlandse advies aan de EC. <voetnoot nummer="1"/>
      </antwoord>
      <antwoord nummer="3" voetnoot="1">Deze interpretatie van het commentaar van het Verenigd Koninkrijk is niet juist. De Nederlandse beoordeling voldoet aan de wettelijke regels die de EU stelt. Bijgevoegd is een afschrift van het commentaar van het Verenigd Koninkrijk van 25 maart jl. <voetnoot nummer="1"/>
      </antwoord>
      <antwoord nummer="4">Informatie over waar het vreemde gen in het koolzaad is ingebracht Het Verenigd Koninkrijk denkt (1) dat een uitgebreidere moleculaire karakterisatie meer informatie oplevert over de invloed die het ingebrachte gen heeft op naburige genen. Daarnaast vindt zij (2) dat dergelijke informatie noodzakelijk is om een specifieke detectiemethode voor dit genetisch gemodificeerde koolzaad te maken. Nederland is van mening (1) dat de invloed op naburige genen niet uniek is voor de techniek van de genetische modificatie. Dergelijke invloeden treden ook op bij andere reeds tientallen jaren geaccepteerde veredelingstechnieken. Deze geaccepteerde genetische modificatietechnieken zijn volgens richtlijn 2001/18/EC vrijgesteld van vergunningsplicht. Bij de risicobeoordeling van genetisch gemodificeerde organismen wordt daarom alleen gekeken naar het toegevoegde gen. Deze zogenaamde «Transgene centered approach» is de basis van de risicobeoordeling van de COGEM. Daarom wordt in het Nederlandse advies geen aandacht besteed aan beïnvloeding van naburige genen. Wat betreft het vaststellen van een specifieke detectiemethode (2) kan worden opgemerkt dat Monsanto een dergelijke methode heeft geleverd. Waarschijnlijk heeft het Verenigd Koninkrijk dit over het hoofd gezien. Onvoldoende bewijs voor de bewering dat het transgene koolzaad niet in het milieu zal terechtkomen Het Verenigd Koninkrijk vindt dat als voorwaarde voor de verlening van een markttoelating extra maatregelen moeten worden genomen om het morsen van zaad te voorkomen. Tijdens het uitladen van de schepen kan koolzaadzaad worden gemorst op de kade of langs de route naar de verwerkingsfabriek. Dit koolzaadzaad kan eventueel kiemen en tot bloei komen. Het Verenigd Koninkrijk wil dit met extra maatregelen voorkomen. Bij de risicoanalyse is door Nederland rekening gehouden met introducties in het milieu, door morsen, dat kan leiden tot hier en daar bloeiende koolzaadplanten. Hieruit kwamen geen onaanvaardbare risico’s voor mens en milieu naarvoren, omdat het ingebracht herbicideresistentiegen koolzaadplanten geen grotere kans op overleven in het milieu geeft dan niet genetisch gemodificeerd koolzaad (het zogenaamde fitness-voordeel). Een onbedoelde introductie in het milieu wordt dan ook door Nederland niet als problematisch ervaren. Het ontbreken van een plan voor controles na introductie op de markt Het Verenigd Koninkrijk acht een monitoringsplan noodzakelijk voor het geval er koolzaadzaad wordt gemorst. Het specifiek monitoren van onder richtlijn 2001/18/EG in het milieu geïntroduceerde genetisch gemodificeerde organismen (ggo’s) is verplicht als de milieurisicoanalyse dit uitwijst. De milieurisicoanalyse van de COGEM wijst uit dat specifieke monitoring, ter bevestiging van de aannames die bij de risicoanalyse zijn gedaan, niet nodig is. De COGEM stelt dat planten met een herbicideresistentiegen geen fitness voordeel hebben ten opzichte van hun gewone verwanten. In het geval van deze marktaanvraag is naar het oordeel van Nederland een specifiek monitoringsplan dan ook overbodig. De gebrekkige etikettering Het Verenigd Koninkrijk wil dat geïmporteerd koolzaadzaad wordt geëtiketteerd als er meer dan 1% genetisch gemodificeerde koolzaadzaad in zit. Nederland heeft etiketteringsvoorschriften opgenomen in het beoordelingsrapport. Deze houden in dat een partij koolzaadzaad die meer dan 0% genetisch gemodificeerde koolzaadzaden bevat, moet worden geëtiketteerd. Dit is in lijn met richtlijn 2001/18/EG. Het Verenigd Koninkrijk is met haar voorstellen soepeler en wil voor deze marktaanvraag een etiketteerdrempel van 1% instellen. Daarmee loopt het Verenigd Koninkrijk vooruit op de etikettering en traceerbaarheidswetgeving die in voorbereiding is in Brussel. Hierin wordt een drempelwaarde van 0.9% voorgesteld. Nederland is dus strenger in haar etiketteringsvoorschriften dan het Verenigd Koninkrijk. Andere onderdelen zoals verpakking Het Verenigd Koninkrijk wil dat de verpakking van het koolzaadzaad voldoet aan de eisen gesteld in de etiketterings- en traceerbaarheidswetgeving die in voorbereiding is in Brussel. Dit houdt in dat bulkladingen voorzien moeten zijn van een vrachtbrief en dat kleine hoeveelheden koolzaadzaad verpakt en geëtiketteerd worden. Nederland is het met de Britse verpakkingseisen eens. Nederland heeft dan ook in haar beoordelingsrapport aangegeven dat bulkladingen koolzaadzaad moeten zijn voorzien van een vrachtbrief waarop staat vermeld dat het een genetisch gemodificeerd organisme betreft. Nederland gaat er niet van uit dat het koolzaadzaad ook in kleine verpakkingen wordt ingevoerd. Uiteraard geldt ook voor kleine verpakkingen dat er een document moet kunnen worden overgelegd waarin de aard van het koolzaadzaad staat beschreven. </antwoord>
      <antwoord nummer="5">De volgende andere lidstaten hebben commentaar, bedenkingen en vragen voor aanvullende informatie ingediend bij de marktaanvraag van Monsanto en het Nederlandse positieve advies: Spanje, Denemarken, Duitsland, Oostenrijk, Italië, België, Frankrijk en Ierland. Noorwegen heeft als niet EU-lid commentaar ingediend en aanvullende informatie gevraagd. In grote lijnen komt de inbreng van de andere lidstaten neer op de inbreng van het Verenigd Koninkrijk. Daarnaast werden door Denemarken, Duitsland, Oostenrijk, Italië, België en Frankrijk bedenkingen ingediend die erop neer komen dat deze lidstaten pas willen instemmen met de markttoelating als de Europese verordening voor genetisch gemodificeerde Levensmiddelen en Diervoeders en de Europese verordening voor Etikettering en Traceerbaarheid van kracht zijn. Denemarken en Italië willen daarnaast ook een oplossing voor het vraagstuk van de coëxistentie van genetisch gemodificeerde gewassen en conventionele/biologische gewassen, en de kwestie van milieuaansprakelijkheid. Juridisch gezien kunnen alleen de afwegingsgronden zoals vastgelegd in richtlijn 2001/18/EG aanleiding zijn om aanvragen voor markttoelating al dan niet goed te keuren. Het niet van kracht zijn van de traceerbaarheids- en etiketteringswetgeving en het nog niet opgelost zijn van de vraagstukken met betrekking tot coëxistentie en aansprakelijkheid zijn dan ook geen reden voor Nederland om markttoelating van dit genetisch gemodificeerde koolzaad onder richtlijn 2001/18/EG tegen te houden. </antwoord>
      <antwoord nummer="6">Het commentaar van de Britse regering is, zoals vermeld in het antwoord 1, niet negatief. Het commentaar is eerder opbouwend. Naar aanleiding van het commentaar van het Verenigd Koninkrijk en de andere Europese lidstaten heeft in Brussel een overleg plaatsgevonden met alle genoemde lidstaten en Monsanto. Dit overleg vond plaats op 28 april jl. met als doel de op tafel liggende commentaren, bedenkingen en vragen voor aanvullende informatie op te lossen. Dit is voor de inhoudelijke argumenten in grote lijnen gelukt. Monsanto zal op korte termijn komen met aanvullende informatie die naar alle waarschijnlijkheid de meeste commentaren en bedenkingen kan oplossen. Alleen over het punt van de specifieke monitoring bestaat nog onenigheid. Het is niet duidelijk of Monsanto een specifiek monitoringsplan gaat opstellen. Over de bezwaren met betrekking tot het al dan niet van kracht zijn van de traceerbaarheids- en etiketteringswetgeving en de ontbrekende oplossing voor de coëxistentie- en aansprakelijkheidsvraagstukken is geen overeenstemming bereikt. Nederland zal haar oordeel niet intrekken, omdat geen van de commentaren en bedenkingen hier aanleiding toe geven (zie ook antwoord 4). </antwoord>
      <antwoord nummer="7">Het zou inderdaad onaanvaardbaar zijn als Nederland aanlegsteiger wordt voor de Europese markt indien Europese richtlijnen niet strikt worden toegepast, maar daar is in dit geval geen sprake van. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
