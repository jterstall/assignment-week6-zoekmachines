<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eijsink (PvdA) aan de minister van Onderwijs, Cultuur en Wetenschap over rebound, zmok-plaatsen en schoolmaatschappelijk werk. (Ingezonden 25 maart 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22762
</item>
         <item attribuut="Inhoud">Uit een artikel in Schoolbestuur van maart 2005 blijkt dat het onderwijsveld niet geïnformeerd is over de onderdelen reboundvoorzieningen, te weten 1000 zmok-plaatsen en schoolmaatschappelijk werk.</item>
         <item attribuut="Rubriek">Basisonderwijs (Onderwijsverzorging) Criminaliteit en openbare orde (Veiligheid) Speciaal onderwijs (Onderwijsverzorging) Voortgezet onderwijs (Overig)</item>
         <item attribuut="Trefwoorden">Basisonderwijs Onderwijsverzorging Openbare orde en veiligheid Speciaal onderwijs Voortgezet onderwijs</item>
         <item attribuut="Vindplaats">Kamervragen met antwoord 2004-2005, nr. 1412, Tweede Kamer</item>
         <item attribuut="Vraagnr_bij_indiening">2040511550</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Eijsink</persoon>
         </item>
         <item attribuut="Datum_reaktie">2005-04-12</item>
         <item attribuut="Datum_indiening">2005-03-25</item>
         <item attribuut="Document-id">KVR22762</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3009" allpagenumbers="3009 3010" vetnummer="2040511550" code="0405tkkvr1412" lopendefooter="Tweede Kamer, vergaderjaar 2004–2005, Aanhangsel" filenaam="KVR22762" issn-nummer="ISSN 0921 -7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1412" onderwerp="" indiendatum="2005-03-25">
         <vrager partij="PvdA" oorsprong="parlement">Eijsink</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2005-04-12">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het artikel «Herbezinning op veiligheidsbeleid»? <voetnoot nummer="1"/>
      </vraag>
      <vraag nummer="2">Wanneer kan het veld, nu uit dit artikel blijkt dat het onderwijsveld nog op geen enkele wijze is geïnformeerd over de onderdelen reboundvoorzieningen, te weten 1000-zmok-plaatsen en schoolmaatschappelijk werk in het primair onderwijs, deze informatie verwachten? </vraag>
      <vraag nummer="3">Wat is uw opvatting over de kritiek van de onderwijsorganisaties die in een vmbo-overleg met uw departement hebben gewezen op het geïsoleerde karakter van een uitkering (pondspondsgewijs) over de samenwerkingsverbanden, nu in het voornoemde artikel en in voornoemd overleg niet alleen gewezen wordt c.q. is op het gebrek aan samenhang met de 1000 zmok-plaatsen, maar ook op de samenhang met de operatie-Jong? </vraag>
      <vraag nummer="4">Hoe ziet u in dit verband de relatie met het project-Herstart? </vraag>
      <vraag nummer="5">Wat is uw reactie op de constatering in het artikel dat van de herschikking van de achterstandsgelden een negatieve werking zal uitgaan en dat preventief een accentverschuiving zal plaatsvinden naar een stevige inzet van curatieve maatregelen? </vraag>
      <vraag nummer="6">Kunt u de Kamer binnen een termijn van twee weken schriftelijk op de hoogte stellen van de systematiek, de werkwijze en de informatievoorziening betreffende de beleidstrajecten reboundvoorzieningen, 1000-zmok-plaatsen, en schoolmaatschappelijk werk? </vraag>
      <noten afkomstig="vraag">
         <noot nummer="1">Schoolbestuur, maart 2005, blz. 17-19</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Zoals ook blijkt uit het artikel «Herbezinning op veiligheidsbeleid» is een belangrijk deel van de maatregelen uit het plan van aanpak veiligheid in het onderwijs en de opvang van risicoleerlingen reeds in gang gezet (versterking leerlingbegeleiding in het voortgezet onderwijs, onderzoek naar deskundigheidsbevordering van docenten en onderwijsondersteunend personeel, onderzoek naar methoden ter verbetering van sociale competenties van leerlingen, en versterking van de zorgstructuur in en rond het onderwijs in het kader van de Operatie Jong). De andere onderdelen van het plan van aanpak zijn op dit moment nog in voorbereiding. De regeling waarmee de middelen voor de reboundvoorzieningen aan de samenwerkingsverbanden worden toegekend, wordt in april gepubliceerd. In samenwerking met de WEC-raad wordt een plan uitgewerkt ten aanzien van de voorzieningen van de 1000 ZMOK-plaatsen. Er wordt hierbij gestreefd naar een optimale afstemming van alle maatregelen (onder meer Rebound), zodat een gecoördineerde inzet van beschikbare voorzieningen op lokaal niveau mogelijk wordt. De ZMOK-plaatsen zullen aan het begin van het schooljaar 2005–2006 kunnen worden ingezet. Het onderdeel met betrekking tot extra inzet van schoolmaatschappelijk werk op scholen waar een cumulatie van problemen zich voordoet, is in het plan van aanpak Veiligheid van mei 2004 gerelateerd aan leerlingengewichten. De uitwerking van een consistente maatregel voor extra middelen schoolmaatschappelijk werk hangt daardoor samen met zowel de uitwerking van de nieuwe gewichtenregeling als de brede herijkingdiscussie. Voorzien is dat de middelen voor schoolmaatschappelijk werk uiterlijk 1 augustus 2005 ter beschikking komen. </antwoord>
      <antwoord nummer="3">Ik ben het met de onderwijsorganisaties eens, dat het ongewenst is dat de reboundvoorziening een losstaande voorziening wordt. Immers, de reboundvoorziening moet gezien worden als onderdeel van een totale keten van onderwijs, zorg en opvang voor de leerling. Samenwerking in de regio, afstemming met de inzet van de 1.000 extra ZMOK-plaatsen en samenhang met de Operatie Jong zijn dan ook essentieel. In de regeling (zie antwoord op vraag 2) die in april gepubliceerd zal worden, neem ik daarom op dat de samenwerkingsverbanden Voortgezet Onderwijs bij de inrichting van de reboundvoorzieningen in ieder geval moeten afstemmen met het REC, de gemeente en de samenwerkingsverbanden WSNS. Deze afstemming is gericht op het op lokaal niveau gecoördineerd inzetten van nieuwe en bestaande voorzieningen en een goede informatieoverdracht over gedragsmoeilijke leerlingen tussen (speciaal) basisonderwijs, voortgezet onderwijs en REC. De beschikbare middelen voor de Reboundvoorzieningen worden toegekend naar rato van het aantal vmbo-leerlingen in klas 3 en 4 van het samenwerkingsverband VO. Op deze manier krijgen alle regio’s de mogelijkheid om de reboundvoorziening in te richten. Differentiatie in de toewijzing van middelen door het land heen, aansluitend op daar waar de gedragsproblemen het grootst zijn, gebeurt via de verdeling van de 1.000 plaatsen ZMOK en het programma Herstart. Hierdoor kan in alle regio’s de reboundvoorziening als basisvoorziening voor gedragsmoeilijke leerlingen worden ingericht en krijgen die regio’s waar de gedragsproblematiek het grootst is, aanvullend daarop extra middelen toegekend. </antwoord>
      <antwoord nummer="4">Herstart is een voorziening die past in het gehele palet aan onderwijs-en opvangvoorzieningen dat nu voor de scholen voor leerlingen met gedragsproblemen beschikbaar komt. De afstemming tussen deze voorzieningen moet op lokaal niveau tot stand komen. Daarvoor zijn mogelijkheden gecreëerd. </antwoord>
      <antwoord nummer="5">Er is geen sprake van een bezuiniging op het totaal aan middelen voor het onderwijsachterstandenbeleid, zoals in het in vraag 1 genoemde artikel wordt gesuggereerd. Met de motie Verhagen, Van Aartsen, Dittrich (Kamerstukken II 2004/05, 29 800, nr. 4) heeft de Tweede Kamer het kabinet verzocht niet te bezuinigen op het onderwijsachterstandenbeleid door het budget gericht in te zetten voor voor-en vroegschoolse educatie (VVE), schakelklassen en vmbo-begeleiding. Met de uitwerking van deze motie wordt een sterke impuls gegeven aan een vroegtijdige bestrijding van onderwijsachterstanden bij jonge kinderen en mede daardoor aan het voorkomen van (een toename van) onderwijsachterstanden bij kinderen op latere leeftijd en problemen die daarmee gepaard kunnen gaan. In mijn brief «Onderwijsachterstandenbeleid» (Kamerstukken II 27 020 nr. 41) van 22 oktober jl. vindt u de uitwerking van de motie Verhagen, Van Aartsen en Dittrich. De specifieke uitwerking van de motie voor het Voortgezet Onderwijs vindt u in mijn brief «Uitwerking Leerplusarrangement VO» van 24 maart 2005. </antwoord>
      <antwoord nummer="6">Naar aanleiding van de brede evaluatie WSNS, LGF en OAB heb ik aangekondigd om in april met een uitwerkingsnotitie te komen, waarin de aanpak van de gedragsproblematiek zal worden gepresenteerd. In deze notitie zult u tevens nader worden geïnformeerd over de reboundvoorzieningen en de 1.000 ZMOK-plaatsen. Ook is aan uw Kamer toegezegd (beantwoording vragen Azough, d.d. 11 februari, kenmerk 2040508170) dat ik u rond de zomer nader zal informeren over de uitvoering van het gehele plan van aanpak veiligheid in het onderwijs en de opvang van risicoleerlingen. </antwoord>
      <noten afkomstig="antwoord"/>
   </antwoorden>
</kvr>
