<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de ministers van Justitie en van Binnenlandse Zaken en Koninkrijksrelaties over mogelijk falend cameratoezicht. (Ingezonden 1 oktober 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18827
</item>
         <item attribuut="Inhoud">Burgers krijgen een misplaatst gevoel van veiligheid, doordat blijkt dat door cameratoezicht in onveilige gebieden in steden de veiligheid zelden toeneemt als gevolg van verkeerd gebruik (Spits, 30 september 2003).</item>
         <item attribuut="Rubriek">Criminaliteit en openbare orde (Handhaving openbare orde)</item>
         <item attribuut="Trefwoorden">Openbare orde en veiligheid</item>
         <item attribuut="Vindplaats">Kamervragen met antwoord 2003-2004, nr. 265, Tweede Kamer</item>
         <item attribuut="Vraagnr_bij_indiening">2030400700</item>
         <item attribuut="Afkomstig_van">Justitie (JUS) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2003-11-03</item>
         <item attribuut="Datum_indiening">2003-10-01</item>
         <item attribuut="Document-id">KVR18827</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="569" allpagenumbers="569 570" vetnummer="2030400700" code="0304tkkvr265" lopendefooter="Tweede Kamer, vergaderjaar 2003–2004, Aanhangsel" filenaam="KVR18827" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="265" onderwerp="" indiendatum="2003-10-1">
         <vrager partij="GroenLinks" oorsprong="parlement">Vos</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2003-11-3">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het bericht <voetnoot nummer="1"/>dat cameratoezicht in onveilige gebieden in steden de veiligheid zelden doet toenemen als gevolg van verkeerd gebruik? </vraag>
      <vraag nummer="2">Kunt u uiteenzetten waarom ervoor gekozen is om onbemande camera’s te installeren? </vraag>
      <vraag nummer="3">Deelt u de mening dat als er gekozen wordt voor cameratoezicht voorkomen moet worden dat er misplaatste veiligheidsgevoelens bij burgers worden opgewekt? </vraag>
      <vraag nummer="4">Welke concrete wijzigingen bent u voornemens aan te brengen in het thans vigerende cameratoezicht? </vraag>
      <vraag nummer="5">Kunt u het onderzoek van TNO Technische menskunde en de advies- en onderzoeksgroep Beke aan de Tweede Kamer doen toekomen? </vraag>
      <noten afkomstig="vraag">
         <noot nummer="1" titel="Weinig effect van cameratoezicht">«Weinig effect van cameratoezicht», Spits 30 september 2003, p. 5</noot>
      </noten>
   </vragen>
   <antwoorden aantal="5">
      <antwoord nummer="1">Ja. Het krantenartikel heeft betrekking op het onderzoek dat TNO Technische Menskunde en Advies- en Onderzoeksgroep Beke hebben verricht in opdracht van het Programma Politie en Wetenschap naar de menselijke factoren bij cameratoezicht. Het doel van het onderzoek was inzicht te krijgen in de factoren als kennis, motivatie, opleiding en ervaring op het functioneren van de medewerkers die beelden op monitoren in toezichtscentrales bekijken, de operators. Daarnaast is onderzocht wat de invloed is van de organisatie waarbij de toezichtcentrale is ondergebracht, de taakinhoud, taakduur, de afwisseling, roulatie, werkplek, verdeling en de toewijzing van camerabeelden aan monitoren op het functioneren van de operator in de toezichtcentrale. Uit het rapport komt naarvoren welke factoren van belang kunnen zijn bij de doeltreffendheid van cameratoezicht, zowel voor wat betreft het onderbrengen van cameratoezicht bij bepaalde instanties als rond de kenmerken van de operators en de eigenschappen die nodig zijn voor het uitoefenen van de functie. Anders dan in het krantenartikel wordt gesuggereerd, worden in het rapport overigens geen algemene uitspraken gedaan over de effectiviteit van gemeentelijk cameratoezicht in de praktijk. </antwoord>
      <antwoord nummer="2">In geen van de onderzochte cameratoezichtprojecten is er sprake van onbemande systemen; overal wordt gedurende een van tevoren vastgestelde periode live gemonitord. Buiten deze periode worden alleen opnames gemaakt. De keuze om de beelden niet alleen vast te leggen maar gelijktijdig ook op een monitor te volgen wordt blijkens het onderzoek bepaald door de doelstelling, doelmatige inzet van personen en de effectiviteit van het cameratoezicht. Bij cameratoezicht gericht op uitgaansgeweld zoals in Arnhem en Apeldoorn wordt in de regel live meegekeken in de nachtelijke uren tijdens uitgaansavonden. In Den Haag, met cameratoezicht gericht op de bestrijding van geweldscriminaliteit wordt ’s avonds live meegekeken. In Venlo, waar cameratoezicht drugsoverlast moet terugdringen, worden de beelden overdag op monitoren gevolgd. </antwoord>
      <antwoord nummer="3">Ja. Wij (de ministers van Binnenlandse Zaken en Koninkrijksrelatie en van Justitie) zijn tegen het creëren van schijnveiligheid. </antwoord>
      <antwoord nummer="4">Binnenkort zal het wetsvoorstel cameratoezicht op openbare plaatsen bij de Tweede Kamer worden ingediend. Daarin wordt voorgesteld dat de gemeenteraad de burgemeester bij verordening de bevoegdheid kan verlenen om te besluiten tot de toepassing van cameratoezicht op een openbare plaats, indien het belang van de handhaving van de openbare orde daartoe noodzaakt. Het wetsvoorstel bevat de voorwaarden waaraan de plaatsing en het gebruik van toezichtcamera’s moeten voldoen. Het voorstel bevat ook een grondslag om eisen te stellen aan de vakbekwaamheid van de operators. </antwoord>
      <antwoord nummer="5">Een exemplaar van het rapport getiteld «Cameratoezicht: de menselijke factor» is bijgevoegd. </antwoord>
      <noten afkomstig="antwoord">
         <noot nummer="1"/>
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
