<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de minister van Landbouw, Natuur en Voedselkwaliteit over de bedreiging van de Blauwvintonijn. (Ingezonden 6 juli 2006); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26941
</item>
         <item attribuut="Inhoud">Uit een rapport van WNF blijkt dat diverse landen op grote schaal hun vangstquota overschrijden en extra vangsten niet rapporteren. Een van de gevolgen hiervan is dat de blauwvintonijn in de Middelandse Zee dreigt te verdwijnen.</item>
         <item attribuut="Rubriek">Visserij (Vangstquota) Visserij (Zeevisserij)</item>
         <item attribuut="Trefwoorden">Dierenbescherming Zeevisserij</item>
         <item attribuut="Vindplaats">Kamervragen met antwoord 2006-2007, nr. 479, Tweede Kamer</item>
         <item attribuut="Vraagnr_bij_indiening">2050616100</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2006-12-08</item>
         <item attribuut="Datum_indiening">2006-07-06</item>
         <item attribuut="Document-id">KVR26941</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1037" allpagenumbers="1037 1038" vetnummer="2050616100" code="0607tkkvr479" lopendefooter="Tweede Kamer, vergaderjaar 2006–2007, Aanhangsel" filenaam="KVR26941" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="479" onderwerp="" indiendatum="2006-07-6">
         <vrager partij="D66" oorsprong="parlement">Van der Ham</vrager>
         <vraagt-aan>de minister van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="2006-12-8">
         <antwoorder functie="minister" ministerie="Landbouw, Natuur en Voedselkwaliteit">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u bekend met het rapport The plunder of bluefin tuna in the Mediterranean and East Atlantic in 2004 and 2005 – Uncovering the real story, aangeboden op 5 juli jl. door het Wereld Natuurfonds (WNF) aan Euro-commissaris Borg van Visserij, waarin wordt geconcludeerd dat de Blauwvintonijn in de Middellandse Zee door overbevissing op het punt staat te verdwijnen? </vraag>
      <vraag nummer="2">Wat vindt u van de conclusie van het WNF dat de tonijnvangsten in de Middellandse Zee in werkelijkheid veel groter zijn dan de afgesproken quota, dat veel extra vangst niet aangegeven wordt en dat er illegale visserij plaatsvindt? </vraag>
      <vraag nummer="3">Klopt het dat de grootste overtreders vloten uit de Europese Unie (met name Frankrijk), Libië en Turkije zijn en dat deze landen op grote schaal hun quota overschrijden en weigeren extra vangsten te rapporteren? Zo ja, bent u bereidt deze landen hierop aan te spreken? </vraag>
      <vraag nummer="4">Bent u bereid bij de Europese Commissie een voorstel te doen om tijdens de vergadering van de Commissie voor de Instandhouding van Tonijnachtigen in de Atlantische Oceaan (ICCAT) in november aanstaande dit punt op de agenda te zetten en een voorstel te doen om de visserij op Blauwvintonijn in de Middellandse Zee onmiddellijk stop te zetten, mede gezien het feit dat van de 42 leden van de ICCAT, er 25 lid van de Europese Unie zijn? Zo neen, waarom niet? Zo ja, hoe? </vraag>
      <vraag nummer="5">Kunt u aangeven welke hoeveelheden Blauwvintonijn Nederland importeert of exporteert, hoeveel er verhandeld wordt en hoeveel Blauwvintonijn er in Nederland wordt geconsumeerd? </vraag>
      <vraag nummer="6">Bestaan er op dit moment Nederlandse of Europese subsidies of heffingen op Blauwvintonijn? Hoe luiden deze? Bent u bereid deze te herzien of hier een voorstel voor te doen om de handel in Blauwvintonijn te ontmoedigen? Zo ja, op welke wijze? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ik ken de inhoud van dit rapport en ben op de hoogte van de problematiek van de sterk teruglopende stand van de tonijn in de Middellandse Zee. </antwoord>
      <antwoord nummer="2">Ik kan de conclusie niet staven. Japan blijkt echter meer Blauwvintonijn te importeren dan er aan quota gevangen mag worden. Dat duidt op een overbevissing boven de afgesproken quota. </antwoord>
      <antwoord nummer="3">Ik kan dit niet bevestigen. Ik heb geen inzicht in illegale vangsten. Slechts de Japanse import duidt in de richting van het niet naleven van de quota. </antwoord>
      <antwoord nummer="4">Ik zou dat willen overwegen als ik de indruk heb dat een dergelijke stap effectief is. Een dergelijk voorstel zal evenwel in de EU nooit op een meerderheid kunnen rekenen. Dat geldt wellicht nog sterker in het kader van de ICCAT, waar de landen die op tonijn vissen een belangrijke stem hebben. Het is bovendien van het grootste belang dat er draagvlak is voor een besluit. Als dat niet het geval is zullen de illegale aanlandingen zeker doorgaan. Besluitvorming in de ICCAT geschiedt bij consensus. Besluitvorming bij meerderheid is mogelijk maar dan kunnen aangeslotenen bezwaar aantekenen. Het is daarom in mijn visie verstandiger in de Unie een meerderheid voor een strakke aanpak te krijgen en vervolgens te pogen voor die lijn bredere steun te verwerven. Die aanpak heb ik gevolgd in de voorbereiding van de vergadering in Dubrovnik. </antwoord>
      <antwoord nummer="5">Er wordt erg weinig Blauwvintonijn in Nederland geïmporteerd en nog minder geëxporteerd. De consumptie is zeer gering. Het is een zeer kostbare vis, waarin Nederland zeer weinig vraag naar is. Nederland importeert per jaar tussen de 0 en 23 ton met een waarde tussen de 0 en 231.000 euro. Nederland exporteert per jaar tussen de 0 en 18 ton met een waarde tussen de 1 en 247.000 euro. Over de afgelopen vijf jaar was de totaalwaarde van de export 300.000 euro met een totaalgewicht van 20 ton en de totaalwaarde van de import was 370.000 euro met een totaalgewicht van 29 ton. Naast deze officiële statistieken is er sprake van intra-Europese handel. Hiervan bestaan evenwel geen betrouwbare gegevens. </antwoord>
      <antwoord nummer="6">Er is sprake van een beperkte invoerheffing op tonijn. Deze is afhankelijk van oorsprong en mate van verwerking, maar bedraagt maximaal 20%. Er is geen sprake van exportsubsidies. Subsidies op uitbreiding van de vloot zijn eveneens verboden. Vanwege de hoge prijs voor het product is de vangst lucratief. Wel is sprake van een overcapaciteit van de vloot, gezien de daling van het bestand. </antwoord>
      <noten afkomstig="antwoord"/>
   </antwoorden>
</kvr>
