<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dittrich (D66) en Bremmer (CDA) over Nederlandse gevangenen in Marokko. (Ingezonden 18 mei 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7232
</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Strafrecht en strafprocesrecht (Overdracht tenuitvoerlegging strafvonnissen)</item>
         <item attribuut="Trefwoorden">Gedetineerden Internationaal strafrecht Marokko Mensenrechten</item>
         <item attribuut="Vindplaats">Kamervragen met antwoord 1997-1998, nr. 1327, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Dittrich</persoon>
            <persoon partij="CDA">Bremmer</persoon>
         </item>
         <item attribuut="Datum_reaktie">1998-06-09</item>
         <item attribuut="Datum_indiening">1998-05-18</item>
         <item attribuut="Document-id">KVR7232</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2713" allpagenumbers="2713 2714" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7232" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1327" onderwerp="" indiendatum="1998-05-18">
         <vrager partij="D66" oorsprong="parlement">Dittrich</vrager>
         <vrager partij="CDA" oorsprong="parlement">Bremmer</vrager>
         <vraagt-aan/>
      </vraagdata>
      <antwoorddata antwoorddatum="1998-06-9">
         <antwoorder functie="minister" ministerie="Buitenlandse Zaken">Van Mierlo</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Wat zijn de overwegingen van de Nederlandse regering om kennelijk niet op korte termijn een bilateraal verdrag met betrekking tot de overbrenging van Nederlandse gevangenen in Marokko met de Marokkaanse regering te sluiten, terwijl de Belgische regering onlangs wel een dergelijk verdrag met Marokko heeft gesloten? Klopt het dat Marokko geen partij wordt bij het Europese verdrag terzake, omdat sommige Europese landen daartegen bezwaar hebben? </vraag>
      <vraag nummer="2">Is het u bekend dat ook Frankrijk, Spanje en sommige andere Europese landen een dergelijk verdrag met de Marokkaanse regering hebben gesloten en dat er ook daadwerkelijk gevangenen met die nationaliteit uit de Marokaanse gevangenissen naar die betreffende landen zijn resp. worden overgebracht? </vraag>
      <vraag nummer="3">Is het waar dat er recentelijk een Nederlandse ambtelijke delegatie in Marokko gesprekken heeft gevoerd, waarbij ook een bilateraal WOTS-verdrag (Wet Overdracht Tenuitvoerlegging Strafvonnissen) ter sprake is gekomen? Kunt u de Kamer verslag doen van die besprekingen? Klopt het dat de Marokkaanse regering wel degelijk bereid is een dergelijk verdrag met Nederland aan te gaan? </vraag>
      <vraag nummer="4">Bent u zich ervan bewust dat er jaarlijks gemiddeld ongeveer 80 Nederlanders in Marokkaanse gevangenissen verblijven en dat sommigen van hen tot een jarenlange straf zijn veroordeeld met daar bovenop een torenhoge douaneboete, en dat de condities waaronder zij hun gevangenisstraf dienen te ondergaan erbarmelijk zijn? Deelt u de mening dat de Nederlandse overheid zich tot het uiterste moet inspannen om hun situatie te verbeteren en dat een overdracht van de tenuitvoerlegging van het hen opgelegde vonnis daarvoor de beste methode is? </vraag>
      <vraag nummer="5" voetnoot="1">Herinnert de minister van Justitie zich dat zij bij brief van 27 juni 1997 heeft toegezegd de Tweede Kamer nader over de vorderingen met betrekking tot het sluiten van een WOTS-verdrag en het verbeteren van de situatie van Nederlanders in Marokkaanse gevangenissen te berichten? <voetnoot nummer="1"/>Waarom duurt het zo lang, voordat de Tweede Kamer hieromtrent nadere, concrete en inhoudelijke informatie ontvangt? </vraag>
      <vraag nummer="6">Bent u ermee bekend, dat de Nederlander Pirovano tot een gevangenisstraf van 17 jaar is veroordeeld wegens het vervoeren van softdrugs, en daar bovenop nog een geldboete van 52 miljoen gulden opgelegd heeft gekregen, maar dat er onregelmatigheden in zijn proces zijn geconstateerd? Hoe reageert u op de constatering dat degene, die tijdens het proces als tolk optrad door Pirovano ervan beschuldigd wordt betrokken te zijn bij het verbergen van de softdrugs in de door hem bestuurde vrachtwagen? Geeft deze gang van zaken niet extra reden om voortvarend op te treden en te trachten op zo kort mogelijke termijn met de Marokkaanse regering een bilateraal WOTS-verdrag te sluiten? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="25 203" documentnummer="3">Kamerstuk 25 203, nr. 3</noot>
      </noten>
   </vragen>
   <antwoorden aantal="6">
      <antwoord nummer="1">Voor de overwegingen om de voorkeur te geven aan aansluiting van Marokko bij het multilaterale Verdrag inzake de overbrenging van gevonniste personen boven het aangaan van een bilateraal verdrag verwijs ik naar de brief van de Minister van Justitie, 26 mei 1998 aan de vaste commissie voor Justitie inzake Nederlandse gedetineerden in Marokko. </antwoord>
      <antwoord nummer="2">Ja. Frankrijk heeft een dergelijk verdrag met Marokko sinds 1981, terwijl Spanje op 30 mei 1997 een soortgelijk verdrag heeft gesloten. Op grond van beide verdragen zijn inmiddels enkele tientallen Franse gedetineerden naar hun vaderland overgebracht alsmede een vijftiental Spanjaarden. De gevangenisbevolking voor beide nationaliteiten beloopt in Marokko respectievelijk 120 en 200 personen. </antwoord>
      <antwoord nummer="3">Tijdens regulier ambtelijk overleg in oktober 1997 te Rabat is gesproken over de problemen die verband houden met de aanwezigheid van Nederlandse gedetineerden in Marokkaanse gevangenissen. Gesproken is over de praktische aspecten van consulaire bijstand (gezondheidssituatie, contact met familie, inschakeling vrijwilligers etc.) en over een aantal meer principiële aspecten, zoals de tijdige informatieverstrekking door de Marokkaanse autoriteiten bij arrestatie en de inschakeling van tolken en advocaten. Daarnaast is gesproken over de mogelijkheden van een overeenkomst tussen Marokko en Nederland inzake de overdracht van de tenuitvoerlegging van strafvonnissen. Marokko stelt de eis dat het Marokkaanse vonnis als zodanig gerespecteerd wordt; de opgelegde straf kan (slechts) door maatregelen als gratieverlening of strafvermindering (in de sfeer van «application des peines») worden aangepast. Onder verwijzing naar de parlementaire discussie bij het tot stand komen van de Wet overdracht tenuitvoerlegging strafvonnissen is van Nederlandse zijde gesteld dat een verdragsrelatie op dit terrein vertrouwen in de Marokkaanse rechtsorde veronderstelt. Een dergelijk verdrag zou bovendien een (rechterlijke) bevoegdheid moeten bevatten de strafmaat om te zetten met inachtneming van de Nederlandse maatstaven. Zolang Marokko vasthoudt aan genoemde voorwaarde is overeenstemming over een verdragsrelatie in elk geval uitgesloten. Overigens dient bedacht te worden dat juist t.a.v. «soft drugs»-delicten het verschil in strafmaat tussen Nederland en Marokko zeer aanzienlijk is. </antwoord>
      <antwoord nummer="4">De strafmaat en de zorgwekkende omstandigheden in de gevangenissen in Marokko zijn mij bekend. Daarom wordt al het mogelijke gedaan om betrokkenen die aandacht en consulaire bijstand te verlenen, die past bij de condities waaronder zij worden vastgehouden. Ik deel de mening dat hiervoor uiterste inspanningen moeten worden verricht. Dat gebeurt trouwens ook al. Zo is dankzij gezamenlijk optreden van de EU-ambassades verbetering gebracht in de gevangenisomstandigheden in Rabat. Ik blijf hierop, maar ook b.v. op de medische verstrekkingen alert. Voor het overige verwijs ik naar het antwoord op vraag 3. </antwoord>
      <antwoord nummer="5">Zoals ook in de brief van 9 januari 1998 van de Minister van Justitie aan de Voorzitter van de vaste commissie voor Justitie is aangegeven, is sinds de brief van 27 juni 1997 onderzoek verricht naar de opvattingen van andere Europese landen over het aangaan van verdragsrelaties met Marokko inzake de overbrenging van gevonniste personen en is contact opgenomen met de Marokkaanse autoriteiten. Sedertdien is in EU-verband besloten dat landen waarin veel EU-onderdanen zijn gedetineerd en die geen partij zijn bij het Verdrag van de Raad van Europa inzake de overbrenging van gevonniste personen namens de EU-landen zullen worden benaderd en aangemoedigd tot dit verdrag toe te treden. Marokko staat, als niet-EU land waarin de meeste EU-onderdanen zijn gedetineerd, bovenaan deze lijst. De Minister van Justitie heeft uw Kamer hieromtrent bij brief van 26 mei 1998 geïnformeerd. </antwoord>
      <antwoord nummer="6">De heer F.N. Pirovano, die op 10 juni 1993 te Casablanca werd gearresteerd, is in verband met transport van 4.700 kg hasjies veroordeeld tot 10 jaar gevangenisstraf (wettelijk maximum) en tot betaling van een boete van ongeveer 58 miljoen NLG (gelijk aan vijfmaal de straatwaarde). Bij niet-betaling van de boete zal deze worden omgezet in vervangende hechtenis van twee jaar. Zoals ook in de eerdergenoemde brief van 26 mei jl. is gemeld, is bij het tot stand komen van de Wet overdracht tenuitvoerlegging strafvonnissen (Bijl. Hand. II 83/84, 84/85, 85/86, 18 129) uitvoerig stilgestaan bij de omstandigheid dat rechtsstatelijke overwegingen aan een overbrenging in de weg kunnen staan, juist in die gevallen waarin humanitaire omstandigheden voor overbrenging pleiten. Toen is, ook door uw Kamer, uitdrukkelijk de keuze gemaakt om rechtsstatelijke overwegingen te laten prevaleren, m.a.w. om geen strafvonnissen ten uitvoer te leggen die in strijd met de fundamentele beginselen van een behoorlijke strafrechtspleging tot stand zijn gekomen. Als inderdaad het vonnis in de zaak Pirovano op de gestelde onregelmatige wijze tot stand zou zijn gekomen, dan zou het op grond van die keuze juist niet in Nederland ten uitvoer moeten worden gelegd. Overigens is het praktisch vrijwel onmogelijk om beschuldigingen als die van Pirovano zelfstandig te verifiëren. In het proces tegen Pirovano is dit «verweer» in elk geval niet aan de orde gekomen. </antwoord>
      <noten afkomstig="antwoord"/>
   </antwoorden>
</kvr>
