<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid H. G. J. Kamp (VVD) over inning van parkeerboetes, opgelegd aan buitenlandse foutparkeerders. (Ingezonden 27 februari 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4607
</item>
         <item attribuut="Inhoud">Vragen inzake het verzoek van de gemeente Zandvoort om het Nederlands voorzitterschap van de EU te benutten voor het maken van afspraken over de inning van parkeerboetes die zijn opgelegd aan buitenlandse foutparkeerders.</item>
         <item attribuut="Rubriek">Verkeer, vervoer en waterstaat (Verkeersdelicten) Vrijetijdsbesteding (Toerisme)</item>
         <item attribuut="Trefwoorden">Geldboetes Parkeren Toerisme Verkeersdelicten</item>
         <item attribuut="Vindplaats">Kamervragen met antwoord 1996-1997, nr. 917, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">H. G. J. Kamp</persoon>
         </item>
         <item attribuut="Datum_reaktie">1997-03-25</item>
         <item attribuut="Datum_indiening">1997-02-27</item>
         <item attribuut="Document-id">KVR4607</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1877" allpagenumbers="1877 1878" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="917" onderwerp="" indiendatum="1997-02-27">
         <vrager partij="VVD" oorsprong="parlement">H. G. J. Kamp</vrager>
         <vraagt-aan/>
      </vraagdata>
      <antwoorddata antwoorddatum="1997-03-25">
         <antwoorder functie="minister" ministerie="Financiën">Zalm</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Heeft de gemeente Zandvoort gevraagd het Nederlandse voorzitterschap van de Europese Unie te benutten voor het maken van afspraken over de inning van parkeerboetes die zijn opgelegd aan buitenlandse foutparkeerders? </vraag>
      <vraag nummer="2">Zo ja, welk antwoord gaf u de gemeente? </vraag>
      <vraag nummer="3">Bent u overigens bereid over de inning van verkeersboetes tegen buitenlandse verkeersovertreders in Nederland in Europees verband afspraken te maken? Zo neen, waarom niet? Zo ja, op welke termijn en bent u bereid de Kamer over die afspraken te informeren? </vraag>
      <noten afkomstig="vraag">
         <noot nummer="1" datum="1997-02-15" bron="Algemeen Dagblad">Algemeen Dagblad, 15 februari 1997</noot>
      </noten>
   </vragen>
   <antwoorden aantal="2">
      <antwoord nummer="1">De gemeente Zandvoort heeft in een brief verzocht het Nederlands Unie aan te wenden om te komen tot een gemeenschappelijk invorderingsverdrag aangaande gemeentelijke belastingen, waaronder de parkeerbelastingen. De gemeente heeft geen vragen gesteld over de inning van parkeerboetes op grond van de Wet administratiefrechtelijke handhaving verkeersvoorschriften, veelal aangeduid als de Wet Mulder (het zogenaamde foutparkeren). In tegenstelling tot de feiten, die onder de Wet Mulder vallen, wordt de controle op de naleving van parkeerbelastingen door de gemeenten zelf geregeld. De politieregisters mogen daarbij niet worden geraadpleegd. De opbrengst van de parkeerbelastingen gaat naar de gemeentekas en niet, zoals bij de Wet Mulder, naar de rijksschatkist. De gemeente Zandvoort geeft thans aan dat het gebruik van de wielklem bij de invordering van parkeerbelastingen weliswaar trefzeker is, maar een zwaar instrument is dat nu voor specifieke doelgroepen ingezet wordt. </antwoord>
      <antwoord nummer="2 en 3">Tot op heden is het Centraal Justitieel Incassobureau afhankelijk van vrijwillige betaling door buitenlanders voor lichte verkeersovertredingen, zoals foutparkeren. Om vrijwillige betaling zo min mogelijk te belemmeren, zijn inmiddels rekeningen geopend in België en Duitsland waarop de boetebedragen overgemaakt kunnen worden. Zoals aangegeven in de memorie van antwoord aan de Eerste Kamer inzake wetsvoorstel 23 689 (wijziging Wet Mulder) wordt in Schengen-verband inmiddels gewerkt aan een verdrag inzake de samenwerking bij de afhandeling van inbreuken op de verkeerswetgeving en bij de tenuitvoerlegging van terzake opgelegde geldelijke sancties. Zodra het verdrag is opgesteld, naar verwachting binnen een jaar, zal het aan uw Kamer ter goedkeuring worden voorgelegd. De behoefte aan bijstand bij de gemeentelijke belastingen doet zich met name voor in relatie tot de aangrenzende staten Duitsland en België. Momenteel wordt overleg gevoerd met de Duitse fiscale autoriteiten over een Invorderingsverdrag tussen Duitsland en Nederland. Daarbij is onlangs in vergaande mate ambtelijke overeenstemming bereikt over een concept-tekst. Hoewel het Invorderingsverdrag bedoeld is voor de directe belastingen van de rijksoverheid is in de concept-tekst vermeld dat de beide staten met elkaar kunnen overeenkomen dat het verdrag ook van toepassing zal zijn op andere belastingen, indien het te zijner tijd in de praktijk bevredigend blijkt te werken. Het Benelux Invorderingsverdrag biedt de regeringen van België, Luxemburg en Nederland de mogelijkheid om door middel van langs diplomatieke weg uit te wisselen nota’s het Verdrag uit te breiden tot belastingen welke rechtstreeks door de gemeenten worden geheven. Binnen de Benelux wordt op dit moment bezien of er tussen de lidstaten overeenstemming kan worden bereikt om het verdrag uit te breiden tot de gemeentelijke belastingen. Uit overwegingen van doelmatigheid is het overigens gebruikelijk dat onder dergelijke regelingen minimumbedragen worden vastgesteld waarvoor bijstand bij de invordering kan worden gevraagd. Voor het Benelux Invorderingsverdrag geldt op dit moment een minimumbedrag van circa f 1500,–. </antwoord>
      <noten afkomstig="antwoord"/>
   </antwoorden>
</kvr>
