<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Verkeer en Waterstaat over het mogelijk opheffen van buslijnen in Gelderland. (Ingezonden 14 juli 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18893
</item>
         <item attribuut="Inhoud">Vragen naar aanleiding van een bericht in De Volkskrant van 10 juli 2003 over het mogelijk opheffen van veertig buslijnen in Gelderland. Gevraagd wordt naar de besteding van het openbaarvervoerbudget van 4 miljoen euro door de provincie en waarom Noord-Holland in tegenstelling tot Gelderland wel uit eigen middelen geld kan bijleggen. Zie ook Aanhangsel van de Handelingen II, 2002-2003, nr. 22.</item>
         <item attribuut="Rubriek">Verkeer, vervoer en waterstaat (Openbaar vervoer)</item>
         <item attribuut="Trefwoorden">Gelderland Openbaar vervoer</item>
         <item attribuut="Vindplaats">Kamervragen met antwoord 2003-2004, nr. 314, Tweede Kamer</item>
         <item attribuut="Vraagnr_bij_indiening">2020314810</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2003-11-17</item>
         <item attribuut="Datum_indiening">2003-07-14</item>
         <item attribuut="Document-id">KVR18893</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="675" allpagenumbers="675 676" vetnummer="2020314810" code="0304tkkvr314" lopendefooter="Tweede Kamer, vergaderjaar 2003–2004, Aanhangsel" filenaam="KVR18893" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="314" onderwerp="" indiendatum="2003-07-14">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="17 november 2003), zie ook Aanhangsel Handelingen nr. 22, vergaderjaar 2003–2004">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Wat zijn volgens u de maatschappelijke en sociale gevolgen van de maatregel van de provincie Gelderland die leidt tot het schrappen van veertig buslijnen met in totaal twee miljoen reizigersbewegingen per jaar? <voetnoot nummer="1"/>Wat is uw mening over deze gevolgen? </vraag>
      <vraag nummer="2">Kunt u aangeven in hoeverre deze maatregel van de provincie Gelderland in overeenstemming is met het jarenlang gevoerde beleid om het openbaar vervoer te bevorderen? </vraag>
      <vraag nummer="3">Is het waar dat terwijl er enerzijds fors in de lijnvoering wordt gesneden er anderzijds geld gaat naar verfraaiingen zoals leuke moderne haltes? Zo ja, wat is uw oordeel hierover? </vraag>
      <vraag nummer="4">Is het waar dat de provincie Gelderland vier miljoen euro beschikbaar heeft voor innovatie, maar dit geld niet wil besteden aan het instandhouden van lijnen? Zo ja, wat is uw oordeel hierover? </vraag>
      <vraag nummer="5">Waarom kan de provincie Noord-Holland wel uit eigen middelen fors geld bijleggen voor openbaar vervoer en waarom kan de provincie Gelderland dit niet? Kunt u uw antwoord toelichten? </vraag>
      <vraag nummer="6">In hoeverre houdt het vervangen van vaste lijnen door Collectief Vraagafhankelijk Vervoer (CVV) in de praktijk verschraling van het openbaar vervoer in, die leidt tot ontmoediging bij de reizigers? Zo ja, bent u bereid uw opvatting over CVV te herzien? </vraag>
      <vraag nummer="7">In hoeverre zullen de sociale vervolgen voor de dorpen die niet meer bereikbaar zullen zijn, groot zijn? Zo ja, wat voor maatregelen gaat u hiertegen nemen? </vraag>
      <vraag nummer="8">Kunt u aangeven wat de werkgelegenheidseffecten zijn van deze voornemens van de provincie Gelderland? Wat is uw mening hierover? Is u al iets bekend van een sociaal plan voor de ontslagen die zullen vallen? </vraag>
      <vraag nummer="9">Kunt u inzicht geven in de totale werkgelegenheidseffecten van de rijksbezuinigingen op het stads- en streekvervoer? Wat is uw oordeel hierover? </vraag>
      <noten afkomstig="vraag">
         <noot nummer="1">De Volkskrant, 10 juli j.l</noot>
      </noten>
   </vragen>
   <antwoorden aantal="9">
      <antwoord nummer="1">De provincie Gelderland is op grond van Wet en Besluit personenvervoer 2000 verantwoordelijk voor de exploitatie van het openbaar vervoer in deze provincie. Zij heeft mij laten weten dat zij haar visie met betrekking tot het openbaar vervoer heeft vastgelegd in het Provinciaal Verkeers- en Vervoersplan en deze visie vervolgens verder heeft uitgewerkt in de Netwerknota «Verbinden en Ontsluiten». In deze nota wordt door de provincie aangegeven hoe zij tot 2010 de rol van het openbaar vervoer in het personenvervoer in de provincie wil vergroten, met behoud van een optimale basiskwaliteit. Voor de realisatie hiervan heeft de provincie uit eigen middelen 19 mln ter beschikking gesteld. Er is door de provincie gekozen voor een netwerkbenadering, waarbij sprake is van een Snelnet bestaande uit trein en bus en een Regionet met bussen. Het Snelnet biedt een snelle verbinding tussen de belangrijkste kernen in de provincie, kent een uitgestrekte lijnvoering en grote halteafstanden. Hiermee beoogt de provincie dat het Snelnet een substitutie functie kan vervullen als alternatief voor de auto. De provincie acht doorstromingsmaatregelen hierbij onontbeerlijk naast andere kwaliteitseisen, zoals reisinformatie en overstappunten bij transferia, stations en haltes. Het Regionet kent, zo geeft de provincie aan, een lagere snelheid en kleine halteafstanden en is voornamelijk bedoeld voor mensen die niet over een andere vorm van mobiliteit beschikken. Daarmee beoogt de provincie dat het Regionet zich met name richt op de sociale functie. De provincie laat weten dat zij het beleid dat hoort bij de genoemde Netwerknota inmiddels heeft ontwikkeld en vastgesteld en dat zij bezig is met de voortvarende uitvoering daarvan. De provincie geeft aan dat zij zich bewust is van de gevolgen die de door haar genomen besluiten inzake het schrappen van buslijnen hebben, maar dat zij samen met alle andere partijen zal blijven zoeken naar mogelijkheden om de maatschappelijke en sociale gevolgen van de bezuinigingen op te vangen. De aanvaardbaarheid van deze gevolgen hangt af van de uiteindelijk gekozen variant, de mogelijke alternatieven en het reizigersgedrag. Dit is primair een provinciale afweging. </antwoord>
      <antwoord nummer="2">De provincie Gelderland moet zelf bepalen op welke manier zij het openbaar vervoer in de provincie inricht. Daartoe heeft de provincie verschillende mogelijkheden. Bezuinigingen hoeven niet per definitie te leiden tot aantasting van het voorzieningenniveau. Ik zie ook wel degelijk dat sommige maatregelen pijnlijk zijn. Terecht merkt NEA in het rapport «Onderzoek bezuiniging rijksbijdrage openbaar vervoer» (uitgebracht in augustus 2003 in opdracht van de koepels van decentrale overheden) op dat het omzetten van lijndiensten in CVV (collectief vraagafhankelijk vervoer) kan worden beschouwd als een bijzondere vorm van netoptimalisatie. Met andere woorden: het aanbod wordt gereduceerd en/of anders ingericht met handhaving van redelijke reismogelijkheden voor de betrokken passagiers. CVV is voor ieder toegankelijk gesubsidieerd vervoer per auto (deeltaxi) dat op afroep beschikbaar is; ophalen/brengen tot «de deur» is dus mogelijk. Het vervangen van bussen door bijvoorbeeld CVV of buurtbus betekent weliswaar dat de bekende grote bussen en haltes verdwijnen, maar er is nog steeds een vervoersvoorziening beschikbaar. Wanneer het CVV – of een andere vorm van maatwerk – voldoende klantgericht, herkenbaar en flexibel is, dan is het heel wel mogelijk dat het maatwerk uiteindelijk beter aansluit op de wensen van de klant dan een grote bus met een noodgedwongen lage frequentie die geen service tot de deur kan leveren, maar bij een halte stopt. </antwoord>
      <antwoord nummer="3">De provincie heeft, zoals is vermeld in het antwoord op vraag 1, aangegeven dat de halteplaatsen, naast elementen als doorstroming en reisinformatie een belangrijke plaats innemen in het door de provincie gevoerde beleid. Daartoe heeft zij uit eigen middelen geld vrij gemaakt. Hoe het geld wordt besteed is een decentrale afweging. </antwoord>
      <antwoord nummer="4">Provinciale Staten van Gelderland hebben voor de huidige statenperiode uit eigen middelen een bedrag van vier maal vier mln ter beschikking gesteld van innovatieve projecten. Deze middelen zijn, aldus de provincie, bedoeld om innovaties te stimuleren teneinde de bezuinigingen te compenseren en niet om, zoals de provincie dat formuleert, lacunebeleid mee te voeren. De provincie is van mening dat bij de genoemde doelstellingen van het bevorderen van innovatie en het niet voeren van een lacunebeleid een nadrukkelijke rol is weggelegd voor de partners van de provincie, zoals de consumenten, de openbaar vervoerbedrijven en de gemeenten. Het oordeel hierover komt de provinciale overheid toe. </antwoord>
      <antwoord nummer="5">De bevoegdheid om uit eigen middelen geld ter beschikking te stellen is een bevoegdheid van Provinciale Staten. </antwoord>
      <antwoord nummer="6" voetnoot="1">Het vervangen van vaste lijnen door CVV hoeft, zoals ik heb aangegeven bij het antwoord op vraag 2, niet tot verschraling voor de reizigers te leiden. De Regiotaxi in de provincie Gelderland is namelijk zeven dagen per week beschikbaar van ’s ochtends vroeg tot ’s avonds laat. Deze vorm van openbaar vervoer brengt mensen bovendien van deur tot deur. In het beleidskader voor het CVV <voetnoot nummer="1"/>zijn de decentrale overheden aangespoord om het initiatief te nemen om te komen tot een voor de reiziger herkenbare en bruikbare CVV-productformule. Het inzetten van CVV hoeft dan naar mijn mening niet te leiden tot ontmoediging bij de reizigers. </antwoord>
      <antwoord nummer="7">De provincie heeft laten weten dat met uitzondering van een drietal dorpen alle dorpen in Gelderland bereikbaar zijn met CVV. De inrichting van het openbaar vervoer binnen de provincie is een bevoegdheid van de provincie zelf. </antwoord>
      <antwoord nummer="8">De provincie laat weten dat de Gelderse vervoerbedrijven hebben aangegeven dat bezuinigingen tot een verlies van werkgelegenheid kunnen leiden. Er zijn nog geen cijfers bekend omdat de dienstregeling voor 2004 nog niet is vastgesteld. Bij de provincie Gelderland is niets bekend over een sociaal plan. Het is aan de provincie om de afweging over het in te zetten openbaar vervoer te maken. Daarin past geen rol voor mij. </antwoord>
      <antwoord nummer="9">Nee, daarover zijn geen gegevens bekend. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="23 645" documentnummer="50">Kamerstuk 23 645, nr. 50</noot>
      </noten>
   </antwoorden>
</kvr>
