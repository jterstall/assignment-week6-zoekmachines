<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Verkeer en Waterstaat over de veiligheid bij de spoorwegen. (Ingezonden 22 september 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8122
</item>
         <item attribuut="Inhoud">Vragen naar onderbemande treinen (zonder conducteurs) in relatie tot de veiligheidsvoorschriften, naar aanleiding van een TV-uitzending ('Zembla'). Vragen in aanvulling op eerdere vragen van Van Bommel en van Reitsma en Leers, over veiligheid bij de spoorwegen (zie kamervragen 1998-1999, nr. 279 en 280).</item>
         <item attribuut="Rubriek">Verkeer, vervoer en waterstaat (Spoorwegen) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Spoorwegen Verkeersveiligheid</item>
         <item attribuut="Vindplaats">Kamervragen met antwoord 1998-1999, nr. 281, Tweede Kamer</item>
         <item attribuut="Vraagnr_bij_indiening">2989900610</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">1998-11-05</item>
         <item attribuut="Datum_indiening">1998-09-22</item>
         <item attribuut="Document-id">KVR8122</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="569" allpagenumbers="569 570" vetnummer="2989900610" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8122" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="281" onderwerp="" indiendatum="1998-09-22">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="1998-11-5">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1 2 3">Bent u op de hoogte van de inhoud van de laatste uitzending van Zembla? <voetnoot nummer="1"/>Herinnert u zich de antwoorden van uw voorganger op vragen van het lid Poppe inzake onderbemande treinen <voetnoot nummer="2"/>en de reactie van uw voorganger op vragen van het lid Poppe inzake het onderhoud van treinen? <voetnoot nummer="3"/>
      </vraag>
      <vraag nummer="2">Bent u na de uitspraken van NS-medewerkers en vertegenwoordigers van de spoorwegvakbonden tijdens de uitzending van Zembla nog steeds van mening dat het rijden met onderbemande treinen uitsluitend voorkomt in gevallen waar dit op grond van de karakteristieken van het materieel en de veiligheidsregelgeving is toesgestaan? Zo ja, kunt u dan aangeven waarom de voorbeelden van de geïnterviewde personen niet deugen? Zo neen, bent u bereid de controle op het naleven van de bemanningsvoorschriften aan te scherpen, en daarbij gebruik te maken van signalen van het personeel? </vraag>
      <vraag nummer="3">Bent u nu, na de uitspraken van de NS-medewerkers en vertegenwoordigers van de spoorwegvakbonden tijdens de uitzending van Zembla, van mening dat het dagelijks onderhoud van spoorwegmaterieel voldoende verzekerd is en dat het experiment met het verminderen van 24-uurs inspecties naar 48-uurs inspecties verantwoord is? Zo ja, kunt u aangeven waarom de voorbeelden van de geïnterviewde personen niet deugen? Zo niet, wat gaat u ondernemen om aan deze onverantwoorde situatie een eind te maken? </vraag>
      <noten afkomstig="vraag">
         <noot nummer="4"/>
         <noot nummer="1" datum="1998-09-17" bron="Zembla">Zembla, 17 september 1998</noot>
         <noot nummer="2" documenttype="Kamervragen" documentnummer="1234">Aanhangsel Handelingen, nr. 1234, Vergaderjaar 1997–1998.</noot>
         <noot nummer="3" documenttype="Handelingen">Handelingen II, Vergaderjaar 1997–1998, pag. 17–1233, begrotingsbehandeling Verkeer en Waterstaat.</noot>
         <noot nummer="4">In de vergadering van 29 oktober 1997, (Handelingen blz. 17–1233), stelde het lid Poppe vragen aan de toenmalige minister van Verkeer en Waterstaat over de onderhouds-en veiligheidseisen aan materieel. Op deze vragen kwam toen geen antwoord</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Van Bommel, ingezonden 21 september 1998 </toelichting>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Er wordt niet afgeweken van de regelgeving. De veiligheidsregelgeving ten aanzien van het personeel op de trein ligt vast in artikel 71 van het RDHL (Reglement dienst hoofd- en lokaalspoorwegen, een Koninklijk Besluit op basis van de Spoorwegwet). Op elke trein moet ten minste een chef van de trein en een machinist aanwezig zijn. Bij reizigerstreinen fungeert doorgaans een conducteur als chef van de trein. De bovengenoemde regelgeving laat het echter toe dat bij treinen met een centrale deursluiting, waarbij het gesloten zijn van die deuren in de cabine wordt gesignaleerd, de machinist als chef van de trein fungeert. Het grootste deel van de treinen die in ons land rijden is samengesteld uit één of meer treinstellen. Deze treinstellen hebben centrale deursluiting en cabinesignalering, waardoor deze op basis van de regelgeving zonodig conducteurloos kunnen rijden. De overige treinen, samengesteld uit een locomotief en getrokken rijtuigen hebben doorgaans alleen centrale deursluiting en geen cabinesignalering en mogen dus niet conducteurloos rijden. Op de Zoetermeerlijn en op de lijn Mariënborg-Almelo (Oostnet) wordt regulier met daarvoor geschikte treinstellen conducteurloos gereden. Op het overige deel van het net komt het in verhouding tot het dagelijks aantal treinen in een klein aantal gevallen voor. In 1997 betrof het 1169 treinen, in de eerste 4 maanden van 1998 reden 410 treinen met de machinist als chef van de trein, gemiddeld dus nog geen 4 treinen per dag. Deze cijfers, noch de trend daarin geven mij aanleiding de controle op de naleving van de bemanningsvoorschriften aan te scherpen. Wel heb ik, mede op basis van de signalen van het personeel waarop u doelt, aan de Railned-spoorwegveiligheid gevraagd om in afstemming met mijn afdeling spoorwegtoezicht te bezien in hoeverre de huidige regelgeving op het punt van de treinbemanning verduidelijking behoeft. </antwoord>
      <antwoord nummer="3">Sinds september 1997 vindt er met mijn instemming een grootschalige proef plaats bij NS Reizigers, waarbij voor bijna alle moderne treinstellen overgegaan is van een 24-uurscontrole naar een 48-uurs controle. Voor het overige materieel, dat zijn vooral de locomotieven, is de 24-uurscontrole echter gehandhaafd. De verminderde onderhoudsbehoefte van het moderne materieel vormt de belangrijkste rechtvaardiging van de overgang naar deze minder frequente controle. Een wezenlijk onderdeel van dit nieuwe 48-uurs regime wordt gevormd door een verbeterd beheerssysteem voor de uitvoering van de controles. Conform de bij de introductie van het nieuwe systeem gemaakte afspraken heeft NS Reizigers in april 1998 aan mijn afdeling Spoorwegtoezicht gerapporteerd over de ervaring met het nieuwe systeem. De inhoud van deze rapportage geeft aan dat het alleszins verantwoord is de proef te continueren. Van belang is om in dit kader op te merken dat bij dit 48-uurs regime de «grote remproef», een wezenlijk veiligheidsonderdeel, dagelijks plaats vindt. Ik wil hierbij de kanttekening plaatsen dat in de uitzending van Zembla, waar u op doelt, de begrippen 24/48-uurs controle en «grote remproef» soms verwarrend zijn gepresenteerd. Bij locomotieven, zowel voor goederentreinen als voor getrokken reizigerstreinen, wordt het oude 24-uurs controle systeem met het oude beheerssysteem nog steeds gehanteerd. In de uitzending van Zembla wordt gerefereerd aan een onderzoek van Railned-spoorwegveiligheid naar de uitvoering van de 24-uurs controle bij locomotieven van NS Cargo. Bij de negen door Railned onderzochte locomotieven bleken er vier op dat moment de 24-uurs controle niet gehad te hebben. Gezien het resultaat van deze in omvang beperkte steekproef zal Railned-spoorwegveiligheid op korte termijn een grootschaliger, meer representatief onderzoek uitvoeren. Indien het resultaat van dit onderzoek daartoe aanleiding geeft zullen maatregelen genomen worden om te verzekeren dat vervoerders de vereiste periodieke technische controles van hun materieel correct uitvoeren. Overigens is het in dit voorbeeld uit Zembla ook de verantwoording van de machinist om zich er van te verzekeren dat een (goederen)trein de vanwege de veiligheid belangrijke «grote remproef» tijdig heeft ondergaan. </antwoord>
      <noten afkomstig="antwoord"/>
   </antwoorden>
</kvr>
