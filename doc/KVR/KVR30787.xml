<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Pechtold (D66) aan de ministers van Justitie en van Binnenlandse Zaken en Koninkrijksrelaties over privacybescherming. (Ingezonden 8 januari 2008);Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30787
</item>
         <item attribuut="Inhoud">Vragen naar aanleiding rapport 'The 2007 International Privacy Ranking' van de Britse mensnerechtnorganisatie Privacy International, dat Nederland in Europa het slechst presteert qua privacybescherming. Indiener stelt dat andere rapporten zoals 'Van Privacyparadijs tot Controlestaat' van het Rathenau Instituut zouden soortgelijke, 'zorgwekkende', conclusies trekken. Indiener wil weten op welke manier de regering de trend tot verslechtering van de privacybescherming gaat keren. Indiener wil graag dat de regering de privacybeschemring meeneemt in de uitvoering van de motie-Pechtold inzake onderzoek naar de werking van terrorisme maatregelen (Kamerstuk 31 200 VI, nr. 79).</item>
         <item attribuut="Rubriek">Criminaliteit en openbare orde (Veiligheid) Staats- en bestuursrecht (Grondrechten) Staats- en bestuursrecht (Privacy)</item>
         <item attribuut="Trefwoorden">Mensenrechten Privacy Terrorisme</item>
         <item attribuut="Vindplaats">Kamervragen met antwoord 2007-2008, nr. 1247, Tweede Kamer</item>
         <item attribuut="Vraagnr_bij_indiening">2070807740</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Pechtold</persoon>
         </item>
         <item attribuut="Datum_reaktie">2008-02-06</item>
         <item attribuut="Datum_indiening">2008-01-08</item>
         <item attribuut="Document-id">KVR30787</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2665" allpagenumbers="2665 2666 2667" vetnummer="2070807740" code="0708tkkvr1247" lopendefooter="Tweede Kamer, vergaderjaar 2007–2008, Aanhangsel" filenaam="KVR30787" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1247" onderwerp="" indiendatum="2008-01-8">
         <vrager partij="D66" oorsprong="parlement">Pechtold</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2008-02-6">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u The 2007 International Privacy Ranking van de Britse mensenrechtenorganistie Privacy International? <voetnoot nummer="1"/>
      </vraag>
      <vraag nummer="2">Wat is uw reactie op de bevindingen van dit rapport waarin wordt geconcludeerd dat Nederland hoort bij de Europese landen die het slechtst de privacy beschermen en dat de bescherming in Nederland ook is verslechterd ten opzichte van de afgelopen jaren? (de categorie: systematic failure to uphold safeguards) </vraag>
      <vraag nummer="3" voetnoot="2">Hoe verhoudt dit onderzoek van Privacy International zich tot het rapport van het Rathenau Instituut genaamd Van Privacyparadijs tot Controlestaat <voetnoot nummer="2"/>en het rapport Data voor Daadkracht van de Adviescommissie Informatiestromen Veiligheid? </vraag>
      <vraag nummer="4">Bent u van mening dat al deze rapporten zeer zorgwekkende conclusies trekken ten aanzien van de bescherming van persoonsgegevens die de overheid behoort te adresseren? Kunt u uw antwoord toelichten? </vraag>
      <vraag nummer="5">Wat bent u van plan te ondernemen om de trend waarin Nederland de laatste jaren laag scoort ten aanzien van de bescherming van persoonsgegevens te keren? </vraag>
      <vraag nummer="6" voetnoot="3">Kunt u toelichten waarom Nederland bijzonder slecht scoort in vergelijking met andere landen ten aanzien van privacybescherming bij de omgang met identiteitskaarten en biometrics, het onderscheppen en beheren van communicatie, het delen van gegevens en leiderschap? <voetnoot nummer="3"/>Wat gaat u hier aan doen? </vraag>
      <vraag nummer="7">Kunt u aangeven op welke wijze u omgaat met de verslechtering van privacybescherming door implementatie van Europese wet- en regelgeving? Bent u bereid binnen de Europese Unie een initiatief te ontplooien om te zorgen dat Europese wet- en regelgeving niet langer de bescherming van de privacy steeds meer onder druk zet? Kunt u uw antwoord toelichten? </vraag>
      <vraag nummer="8">Zal Nederland niet akkoord gaan met het Kaderbesluit Bescherming Persoonsgegevens uit de Derde Pijler, omdat deze niet conform de internationale normen voor de bescherming van persoonsgegevens zijn? Wat is uw reactie op het negatieve oordeel van de Europese toezichthouder op de bescherming persoonsgegevens en de zgn. art. 29 werkgroep inzake het Kaderbesluit Bescherming Persoonsgegevens? </vraag>
      <vraag nummer="9">Welke stappen onderneemt u om de Nederlandse wetgeving technologie-neutraler te maken, opdat de bescherming van privacy niet wordt beperkt tot oude en bestaande technologieën? </vraag>
      <vraag nummer="10">Kunt u de privacybescherming meenemen in de uitvoering van de motie Pechtold inzake onderzoek naar de werking van terrorisme maatregelen? </vraag>
      <noten afkomstig="vraag">
         <noot nummer="4"/>
         <noot nummer="1">www.privacyinternational.org</noot>
         <noot nummer="2">www.rathenau.nl</noot>
         <noot nummer="3">bron: http://www.privacyinternational.org/article.shtml?cmd[347]=x-347-559597</noot>
         <noot nummer="4" documenttype="Kamerstuk" kamerstuk-id="31 200 VI" documentnummer="79">Kamerstuk 31 200 VI, nr. 79</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Het grondrecht op bescherming van de persoonlijke levenssfeer kan niet los worden gezien van de verplichting van de overheid te voorzien in bescherming van andere internationaalrechtelijk gegarandeerde grondrechten, zoals het recht op leven en het recht op veiligheid van de persoon zoals vastgelegd in respectievelijk de artikelen 2 en 5 van het Europees Verdrag voor de Rechten van de Mens en Fundamentele Vrijheden (EVRM). De benadering van het rapport, waarin de vaststelling van nationale of Europese wetgeving of verdragen die de veiligheid van de samenleving beogen te bevorderen, uitsluitend wordt gewaardeerd op hun invloed op het privacyniveau doet te weinig recht aan hetgeen met deze instrumenten werkelijk wordt beoogd. De conclusies van het rapport onderschrijf ik niet. </antwoord>
      <antwoord nummer="3 t/m 5">Het rapport van Privacy International, het rapport van het Rathenau Instituut «Van privacyparadijs tot controlestaat?» en het rapport «Data voor daadkracht» hebben verschillende doeleinden. Eerstgenoemd rapport trekt een aantal conclusies ten aanzien van het niveau van privacybescherming in Nederland op grond van zelf geformuleerde criteria; het tweede rapport tracht een maatschappelijk en parlementair debat te stimuleren aan de hand van een aantal vragen; het derde rapport geeft een advies over de systematiek van de informatiestromen uit (grote) gegevensbestanden in de publieke en private sector ten behoeve van het veiligheidsdomein. Gelet op de verschillende bedoelingen en achtergronden van deze drie rapporten en de hoedanigheid van de opstellers ervan, kan daaraan – ook in hun onderlinge samenhang beschouwd – niet de gevolgtrekking worden verbonden dat deze rapporten aanleiding geven tot zorgwekkende conclusies. Voor een reactie van het kabinet op het rapport «Data voor daadkracht» mag ik overigens verwijzen naar de brief van de Minister van Binnenlandse Zaken en Koninkrijksrelaties van 30 augustus 2007 aan de Voorzitter van de Tweede Kamer der Staten-Generaal (Kamerstukken II 2006/07 30 800 VII en 30 800 VI, nr. 65). Dit alles neemt echter niet weg dat ook het kabinet van oordeel is dat een nadere bestudering van de samenhang van maatregelen op het gebied van de veiligheid en de bescherming van de persoonlijke levenssfeer gewenst is. Om dit mogelijk te maken hebben mijn ambtgenote van Binnenlandse Zaken en Koninkrijksrelaties en ik bij besluit van 7 december 2007, Stcrt. 244, de Adviescommissie «Veiligheid en persoonlijke levenssfeer» ingesteld. Deze commissie zal uiterlijk 1 november 2008 rapporteren. Ik ga ervan uit dat het rapport van de commissie en het ongetwijfeld daarop volgende debat een belangrijke bijdrage zullen leveren aan de wijze waarop het recht op bescherming van de persoonlijke levenssfeer wordt gewaardeerd. </antwoord>
      <antwoord nummer="6">Het rapport van Privacy International trekt, zonder duidelijke motivering, de conclusie dat Nederland slecht scoort ten aanzien van de privacybescherming bij de omgang met identiteitskaarten en biometrie, bij de onderschepping en opslag van communicatie, bij het delen van gegevens en bij «leiderschap». Waar het rapport nalaat deze conclusies toe te lichten, ligt het niet op mijn weg die toelichting zelf te geven. </antwoord>
      <antwoord nummer="7">De implementatie van eenmaal totstandgekomen Europese wet- en regelgeving met betrekking tot de veiligheid is geen verslechtering van de privacybescherming. Bij het tot stand brengen van Europese wet- en regelgeving dient het privacybelang zorgvuldig te worden afgewogen tegen andere in het geding zijnde belangen. Dit debat vindt in de Europese instellingen op verantwoorde wijze plaats. </antwoord>
      <antwoord nummer="8">De Nederlandse regering steunt de totstandkoming van gemeenschappelijke regels op het gebied van de bescherming van persoonsgegevens bij de uitwisseling van persoonsgegevens in het kader van de politiële en justitiële samenwerking in strafzaken. Zoals reeds bij brief van de Staatssecretaris van Justitie en mij, mede namens de Minister van Binnenlandse Zaken en Koninkrijksrelaties, van 23 oktober 2007 aan de Voorzitters van de Eerste en de Tweede Kamer der Staten-Generaal (Kamerstukken I/II 2007/08, 23 490, CC en nr. 477) is bericht, kan Nederland instemmen met de door het Voorzitterschap voorgestelde algemene benadering inzake het ontwerpkaderbesluit van de Raad inzake de bescherming van persoonsgegevens die worden verwerkt in het kader van de politiële en justitiële samenwerking in strafzaken. Ik beschouw de totstandkoming van dit kaderbesluit juist als een logische en nuttige aanvulling op de ontwikkelingen op het gebied van de gegevensuitwisseling binnen de Europese Unie. Het beschikbaarheidsbeginsel, dat onderdeel vormt van het onder het Nederlands Voorzitterschap door de Europese Raad vastgestelde Haags Programma, vormt hierbij een belangrijke leidraad. Met het kaderbesluit kan meer eenduidigheid worden gecreëerd in de regels die op de verwerking van persoonsgegevens binnen de derde pijler van toepassing zijn, inclusief de daaraan verbonden rechtswaarborgen voor de burger, wordt voorzien in een samenhangend geheel van regels en wordt tenslotte voorzien in een adequaat niveau van gegevensbescherming. De kritiek van de werkgroep van nationale toezichthoudende autoriteiten en van de Europese Toezichthouder wordt door mij niet gedeeld. In de brief aan de Eerste Kamer van 11 januari 2008, kenmerk 5525214/08/DEIA, heb ik reeds aangegeven dat het moeilijk is in te zien waarom het ontwerpkaderbesluit niet in hetzelfde niveau van gegevensbescherming zou voorzien als het Verdrag van de Raad van Europa. Overigens verwijs ik graag naar de inhoud van die brief. </antwoord>
      <antwoord nummer="9">Mijn ambtgenote van Binnenlandse Zaken en Koninkrijksrelaties en ik verwachten dat de rapportage van de Adviescommissie «Veiligheid en persoonlijke levenssfeer» en de uitkomsten van de tweede fase van het evaluatieonderzoek naar de Wet bescherming persoonsgegevens de nodige inzichten zullen opleveren over de vraag of onze privacyregelgeving nog wel voldoende technologieneutraal is geformuleerd. Het is op dit moment te vroeg voor een oordeel terzake. </antwoord>
      <antwoord nummer="10">In de genoemde motie wordt de regering verzocht te bezien op welke wijze een onderzoek naar het Nederlandse anti-terrorismebeleid het beste kan worden vormgegeven. De Voorzitter van de Tweede Kamer ontvangt op korte termijn een brief over de wijze waarop aan de motie uitvoering zal worden gegeven. Op dit moment kan ik u melden dat er vooral bij de wetten die direct samenhangen met aanscherpingen van het anti-terrorismebeleid steeds sprake is of zal zijn van een evaluatie. Specifieke aspecten van het beleid en de uitvoering op het gebied van terrorismebestrijding worden eveneens onderworpen aan vormen van evaluatie. Deze specifieke aspecten liggen onder meer op het gebied van de rechtsbescherming en de bescherming van mensen- en grondrechten, waar privacybescherming deel van uitmaakt. </antwoord>
      <noten afkomstig="antwoord"/>
   </antwoorden>
</kvr>
