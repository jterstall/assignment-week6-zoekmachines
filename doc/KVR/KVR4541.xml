<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dijke (RPF) en Van Middelkoop (GPV) over het functioneren van kredietbanken. (Ingezonden 20 februari 1997); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4541
</item>
         <item attribuut="Inhoud">Betreft o.a. de mogelijkheid om (gemeentelijke) kredietbanken onder het toezicht van De Nederlandsche Bank (DNB) te plaatsen.</item>
         <item attribuut="Rubriek">Bedrijfsleven en industrie (Bank- en verzekeringswezen) Geld (Kredieten)</item>
         <item attribuut="Trefwoorden">Bankwezen Kredieten</item>
         <item attribuut="Vindplaats">Kamervragen met antwoord 1996-1997, nr. 855, Tweede Kamer</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="RPF">Van Dijke</persoon>
            <persoon partij="GPV">Van Middelkoop</persoon>
         </item>
         <item attribuut="Datum_reaktie">1997-03-14</item>
         <item attribuut="Datum_indiening">1997-02-20</item>
         <item attribuut="Document-id">KVR4541</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1749" allpagenumbers="1749 1750 1751" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="855" onderwerp="" indiendatum="1997-02-20">
         <vrager partij="RPF" oorsprong="parlement">Van Dijke</vrager>
         <vrager partij="GPV" oorsprong="parlement">Van Middelkoop</vrager>
         <vraagt-aan/>
      </vraagdata>
      <antwoorddata antwoorddatum="1997-03-14">
         <antwoorder functie="minister" ministerie="Financiën">Zalm</antwoorder>
         <mede-antwoorder>de ministers van Sociale Zaken en Werkgelegenheid en Economische Zaken en de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kunnen de kredietbanken onder de vigerende Wet Toezicht Kredietwezen buiten het toezicht van De Nederlandsche Bank (DNB) blijven, zodat de DNB slechts zeer beperkt zicht heeft op de activiteiten van de volkskredietbanken? <voetnoot nummer="1"/>
      </vraag>
      <vraag nummer="2" voetnoot="2">Hoe beoordeelt u dit, mede in het licht van het gegeven dat «een aantal kredietbanken structureel verlies lijdt» en in het licht van het standpunt van adjunct-directeur E.J. Goosen van Crediam Kredietbank Amsterdam dat hij geen bezwaar heeft tegen een vorm van controle door DNB? <voetnoot nummer="2"/>
      </vraag>
      <vraag nummer="3">In hoeverre vallen de volkskredietbanken nog onder verantwoordelijkheid van de minister van Economische Zaken? </vraag>
      <vraag nummer="4">Hebt u enig zicht op de totale omvang van de verliezen van de kredietbanken in het bijzonder en op de bedrijfseconomische resultaten in het algemeen? Zo neen, hecht u er geen belang aan om óók op rijksniveau een compleet inzicht te hebben in het functioneren van deze – voor de schuldhulpverlening cruciale – instellingen? </vraag>
      <vraag nummer="5" voetnoot="3">Op welke wijze is de afgelopen jaren onderzoek verricht naar het functioneren van de kredietbanken? Is sinds 1995 onderzoek verricht naar de kredietbanken door een gezamenlijke commissie van DNB, het ministerie van Financiën en het ministerie van Economische Zaken? <voetnoot nummer="3"/>
      </vraag>
      <vraag nummer="6" voetnoot="4">Hebt u kennis genomen van de uitspraak van de voorzitter van de Nederlandse Vereniging voor Volkskrediet (NVVK), de heer J.W. Siebols, dat private schuldhulpverlening tot niets leidt? <voetnoot nummer="4"/>
      </vraag>
      <vraag nummer="7" voetnoot="5">In hoeverre heeft het door de minister van Sociale Zaken en Werkgelegenheid toegezegde gesprek met de NVVK over het toepassen van NVVK-normen door private schuldhulpverleningsorganisaties <voetnoot nummer="5"/>eigenlijk nog zin, gelet op de negatieve houding van de NVVK ten opzichte van de private organisaties? </vraag>
      <vraag nummer="8" voetnoot="6">Wat is de stand van zaken met betrekking tot de kwaliteitsborging van private, non-profit schuldhulpverleningsorganisaties en het creëren van de wettelijke mogelijkheid om budgetbeheer te laten verrichten door dergelijke organisaties? <voetnoot nummer="6"/>
      </vraag>
      <vraag nummer="9">Hoe urgent acht u het, dat op de onder vraag 7 genoemde punten voortgang wordt geboekt, gezien de forse vertraging die is ontstaan bij de parlementaire behandeling van het wetsvoorstel Schuldsanering natuurlijke personen (Kamerstuk 22 969) en gezien het standpunt van de minister van Sociale Zaken en Werkgelegenheid dat met deze wet ook niet alle knelpunten zijn opgelost? </vraag>
      <noten afkomstig="vraag">
         <noot nummer="7"/>
         <noot nummer="8"/>
         <noot nummer="1" datum="1997-02-18" bron="Het Financieel Dagblad">Het Financieel Dagblad, 18 februari 1997</noot>
         <noot nummer="2">Idem</noot>
         <noot nummer="3">Idem</noot>
         <noot nummer="4">Idem</noot>
         <noot nummer="5">Handelingen TK, Vergaderjaar 1996–1997, nr. 38, blz. 3128</noot>
         <noot nummer="6">Zie ook de aangehouden moties Van Dijke-Van Middelkoop, Kamerstuk 25 000 XV, nr. 34 en nr. 35</noot>
         <noot nummer="7" datum="1996-12-20" bron="Zie Volkskrant">Zie Volkskrant, 20 december 1996</noot>
         <noot nummer="8" documenttype="Kamerstuk" kamerstuk-id="25 003" documentnummer="3">Kamerstuk 25 003, nr. 3, antwoord 148, pag. 59</noot>
      </noten>
   </vragen>
   <antwoorden aantal="8">
      <antwoord nummer="1 en 2" voetnoot="1">Een gemeentelijke kredietbank (GKB), die in alle opzichten voldoet aan de definitie van kredietinstelling in de Wet toezicht kredietwezen 1992 (Wtk’92), valt onder deze wet. De Wtk’92 stelt zich onder meer ten doel om kleine crediteuren (het publiek) te beschermen tegen ondernemingen en instellingen die gelden van het publiek aantrekken. Bij GKB’s, die sociale kredietverlening als onderdeel van gemeentelijk beleid als kern van de activiteiten hebben, is de spaarders-/crediteurenbescherming niet aan de orde. Indien GKB’s zich financieren bij gemeenten, is de Wtk 1992 niet van toepassing. Er wordt dan niet aan de definitie van kredietinstelling in de zin van de Wtk’92 voldaan, omdat de GKB niet haar bedrijf maakt van het ter beschikking verkrijgen van, al dan niet op termijn, opvorderbare gelden. Nagenoeg alle GKB’s maken onderdeel uit van (het ambtelijk apparaat van) de gemeente, waarbij funding geschiedt via de gemeentebegroting. Indien GKB’s zich bij professionele geldgevers financieren, vallen zij wel onder de definitie van kredietinstelling in de Wtk 1992. In dat geval bestaat de mogelijkheid tot vrijstelling ex artikel 1, derde lid, van de Wtk’92. Van de in artikel 1, derde lid, van de Wtk’92 geboden mogelijkheid van een vrijstelling is bij inwerkingtreding van de Wtk’92 al meteen gebruik gemaakt. Ondernemingen en instellingen die uitsluitend op lange termijn (langer dan twee jaar) opvorderbare gelden ter beschikking verkrijgen van professionele geldgevers zijn hierbij vrijgesteld. Achtergrond van deze vrijstelling is dat de bedoelde crediteuren als professionele marktpartijen geacht mogen worden zelf voldoende in staat te zijn de financiële soliditeit van de onderneming of instelling waaraan zij hun gelden toevertrouwen, te beoordelen. Ten aanzien van de zelfstandige GKB’s (privaatrechtelijke personen) is door DNB en Financiën geconstateerd dat zij niet onder deze vrijstelling vielen, omdat zij gelden op een termijn korter dan twee jaar aantrekken. Aangezien zij dit slechts bij professionele geldgevers of de desbetreffende gemeente doen, is crediteurenbescherming niet aan de orde geacht. Hierop gelet is op voorstel van DNB in 1996 een vrijstellingsregeling opgesteld, op grond waarvan ook deze GKB’s niet onder het toezicht ex Wtk’92 vallen <voetnoot nummer="1"/>. </antwoord>
      <antwoord nummer="3">Indien GKB’s consumptief krediet verstrekken vallen zij onder de verantwoordelijkheid van de minister van Economische Zaken die toezicht houdt op de naleving van de Wet op het consumenten krediet (WCK). Ingevolge Hoofdstuk I, afdeling 3, van de WCK is de verantwoordelijkheid voor de GKB’s gedelegeerd naar de lagere overheden (zie het antwoord op vraag 4). Het intensieve preventieve toezicht, dat door de Staatssecretaris van Economische Zaken op de kredietgevers wordt uitgeoefend, vindt niet plaats op de GKB’s. </antwoord>
      <antwoord nummer="4">GKB’s vallen onder de zelfstandige verantwoordelijkheid en het toezicht van de desbetreffende gemeente en Gedeputeerde Staten. Het normale toezicht van het College van Burgemeester en Wethouders en van de gemeenteraad behoort voldoende te zijn. Zij hebben inzicht in de omvang van de verliezen en bedrijfseconomische resultaten van de GKB’s. In zoverre er sprake is van verliezen is dit een uitvloeisel van het sociale beleid dat de desbetreffende gemeente voor haar burgers wenst te voeren. </antwoord>
      <antwoord nummer="5">In 1995 heeft DNB een inventarisatie gemaakt van alle GKB’s, waarbij in overleg tussen DNB en Financiën de in het antwoord op de vragen 1 en 2 weergegeven conclusies zijn getrokken en de daar genoemde vrijstellingsregeling voor die GKB’s die nog niet onder de bestaande vrijstellingsregeling vielen opgesteld is. Een gezamenlijke commissie van DNB, het ministerie van Economische Zaken en het ministerie van Financiën die onderzoek verricht naar GKB’s bestaat niet. </antwoord>
      <antwoord nummer="6">De heer Siebols heeft niet gezegd dat private schuldhulpverlening tot niets leidt. De opmerking had betrekking op commerciële schuldbemiddeling. De heer Siebols heeft desgevraagd meegedeeld dat de private (non-profit) schuldhulpverleners, mits goed opgeleid, onder de huidige omstandigheden wel een bijdrage kunnen leveren. </antwoord>
      <antwoord nummer="7">Het gesprek van de Minister van Sociale Zaken en Werkgelegenheid met de NVVK heeft plaatsgevonden op woensdag 19 februari jongstleden. Hiervan zal door de betrokken minister aan de Kamer verslag worden gedaan. Gezien de inhoud van dit gesprek, ontstaat de indruk dat de opvattingen van de heer Siebols over private organisaties in het desbetreffende artikel in het Financiële Dagblad van 18 februari 1997 onvolledig zijn weergegeven. Tijdens het gesprek gaf de heer Siebols aan dat er zowel malafide als bonafide bedrijven werkzaam zijn als particulier schuldhulpverleningsbedrijf. De NVVK werkt aan een voorstel om haar lidmaatschap open te stellen voor bonafide particuliere schuldhulpverleningsbedrijven. Vanzelfsprekend zullen dan kwaliteitseisen aan deze bedrijven worden gesteld. </antwoord>
      <antwoord nummer="8">Er zijn geen wettelijke belemmeringen met betrekking tot budgetbeheer, wel voor de private schuldbemiddelaars om aan schuldbemiddeling te doen tegen betaling door de schuldenaar. Voor de bonafide schuldbemiddelaar behoeft dit verbod geen bezwaar te zijn. Immers, indien er een derde is, bijvoorbeeld de gemeentelijke sociale dienst, de werkgever of een andere derde die de bemiddelingskosten voor zijn of haar rekening neemt, is schuldbemiddeling legaal. Momenteel wordt gewerkt aan een model waarbij via een AMvB op grond van artikel 48, eerste lid onder d, WCK het aan de private schuldhulporganisaties mogelijk wordt gemaakt, onder voorwaarden, hun werk legaal te verrichten tegen betaling door de schuldenaar. </antwoord>
      <antwoord nummer="9">Het is zeker van belang om particulier initiatief op verantwoorde wijze een rol te laten vervullen op het terrein van de schuldhulpverlening. Wat betreft een verwijzing naar de vertraging van het wetsvoorstel Schuldsanering natuurlijke personen (WSNP) zij het volgende opgemerkt. In het desbetreffende Kamerstuk (25 002) wordt aangegeven dat degenen die om uiteenlopende redenen worden afgewezen voor een minnelijke schuldsaneringsregeling een beroep kunnen doen op het WSNP. Tevens wordt erop gewezen dat dit geen oplossing voor alle knelpunten hoeft te bieden omdat het alleen een regeling biedt voor op het moment van aanvraag bestaande schulden en omdat geen aanpak wordt geboden voor de preventie van problematische schulden. Momenteel beziet het Ministerie van Justitie in overleg met de betrokken beroepsorganisaties op welke wijze het wetsvoorstel kan worden aangepast. Dit betreft onder meer de te volgen procedures, de werkbelasting voor de rechterlijke macht, en de honorering van de in het kader van de wet aan te stellen bewindvoerders. Naar verwachting zal dit wetsvoorstel dan tevens beter aansluiten bij een integrale schuldhulpverlening die niet uitsluitend gericht is op een regeling van de bestaande schulden. </antwoord>
      <noten afkomstig="antwoord">
         <noot nummer="1" datum="1996-08-29" bron="Wijziging uitvoering Wet toezicht kredietwezen 1992, Stcrt. 166">Wijziging uitvoering Wet toezicht kredietwezen 1992, Stcrt. 166, 29 augustus 1996</noot>
      </noten>
   </antwoorden>
</kvr>
