<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Algra (CDA) aan de minister van Binnenlandse Zaken en Koninkrijksrelaties over het plaatsen van automatische externe defibrillators in de auto's van de noodhulpdienst van de politie. (Ingezonden 21 januari 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22397
</item>
         <item attribuut="Rubriek">Criminaliteit en openbare orde (Ongevallenpreventie en -hulpverlening) Criminaliteit en openbare orde (Politie) Gezondheidszorg (Ziekten en ziektepreventie)</item>
         <item attribuut="Trefwoorden">EHBO Hart- en vaatziekten Politie</item>
         <item attribuut="Vindplaats">Kamervragen met antwoord 2004-2005, nr. 1079, Tweede Kamer</item>
         <item attribuut="Vraagnr_bij_indiening">2040506740</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Algra</persoon>
         </item>
         <item attribuut="Datum_reaktie">2005-03-03</item>
         <item attribuut="Datum_indiening">2005-01-21</item>
         <item attribuut="Document-id">KVR22397</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2291" allpagenumbers="2291 2292" vetnummer="2040506740" code="0405tkkvr1079" lopendefooter="Tweede Kamer, vergaderjaar 2004–2005, Aanhangsel" filenaam="KVR22397" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1079" onderwerp="" indiendatum="2005-01-21">
         <vrager partij="CDA" oorsprong="parlement">Algra</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-03-3">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte van de mogelijkheden van de Automatische Externe Defibrillator (AED), waarvoor de Hartstichting tijdens het congres «de AED in uw omgeving» op 20 januari 2005 in Amsterdam aandacht vraagt? </vraag>
      <vraag nummer="2">Hoeveel minuten is de noodhulpdienst van de politie gemiddeld sneller ter plaatse dan de andere hulpdiensten, bij noodmeldingen waar sprake is van een hartaanval? </vraag>
      <vraag nummer="3">Deelt u de mening dat het redden van een mensenleven, zonder daarvoor uitvoerige medische handelingen te hoeven verrichten, aangemerkt dient te worden als noodhulp passend bij de taakomschrijving van de politie? </vraag>
      <vraag nummer="4">Welke mening heeft u over invoering van de AED als extra hulpmiddel op alle politiewagens die worden ingezet voor de noodhulp? </vraag>
      <vraag nummer="5">Welke argumenten heeft de raad van hoofdcommissarissen in 2003 doen besluiten een succesvolle proef met de AED op politiewagens in enkele regio’s niet om te zetten in een landsbrede invoering? </vraag>
      <vraag nummer="6">Welke kosten zijn gemoeid met invoering van de AED op alle noodhulpwagens van de politie? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1 en 2">Ik ben op de hoogte van de functionaliteiten van de Automatische Externe Defibrillator. Tevens ben ik op de hoogte van de mogelijkheden ten aanzien van de inzet van de AED door hulpverleningsdiensten en de verspreiding van de AED bij andere instanties dan de hulpverleningsdiensten, waar de Hartstichting op het congres «de AED in uw omgeving» aandacht voor heeft gevraagd. Bij de politie wordt geen structureel databestand opgebouwd over gemiddelde aanrijdtijden bij noodmeldingen op basis waarvan ik uw tweede vraag gefundeerd kan beantwoorden. Wel ben ik op de hoogte van de resultaten van onderzoek van de afdeling Cardiologie van het Academisch Medisch Centrum Amsterdam waaruit blijkt dat de politie in staat is om gemiddeld enkele minuten sneller bij een noodmelding, waar sprake is van een hartaanval, ter plaatse te zijn dan de daarvoor aangewezen geneeskundige hulpverleningsdiensten. </antwoord>
      <antwoord nummer="3">Het voornaamste bestanddeel van de politietaak is de daadwerkelijke handhaving van de rechtsorde. Tot de taak van de politie hoort ook het verlenen van hulp aan hen die deze hulp behoeven. Het redden van een mensenleven zonder daarvoor een medische handeling te verrichten, past binnen deze taakomschrijving. Echter, het redden van mensenlevens waarbij een vorm van medisch handelen, zoals het toepassen van een AED, vereist is vind ik in eerste instantie de verantwoordelijkheid van geneeskundige hulpverleningsdiensten. Voor de goede orde, defibrilleren wordt niet meer als een wettelijk aan medici voorbehouden handeling beschouwd. </antwoord>
      <antwoord nummer="4">De druk op de politie om te voorzien in de toenemende vraag naar veiligheidszorg is, ook vanuit de Tweede Kamer, uitermate groot. Ik ben van mening dat de politie zich hierbij moet concentreren op de taken waarvoor ze unieke wettelijke bevoegdheden heeft gekregen. De organisatie van medische noodhulp behoort niet primair tot de verantwoordelijkheid van de politie. Wel ben ik van mening dat de politie benaderbaar moet zijn om binnen haar taakomschrijving medewerking te verlenen aan de organisatie van medische noodhulp. Dit zou kunnen betekenen dat de politie hierbij gebruik maakt van extra hulpmiddelen. Indien de minister van VWS het gebruik van dit hulpmiddel door de politie ten behoeve van de noodhulp een adequate voorziening acht, zal ik op zijn verzoek met hem in overleg treden over de condities waaronder invoering ervan bij de politie kan plaatsvinden. </antwoord>
      <antwoord nummer="5">De Raad van Hoofdcommissarissen heeft in 2003 aangegeven politieauto’s niet standaard te willen uitrusten met een AED omdat politieambtenaren niet opgeleid zijn om medische handelingen te verrichten en omdat het reageren als «first responder» op een noodmelding van medische aard de primaire taak van de politie, het handhaven van de rechtsorde, onder druk zet. </antwoord>
      <antwoord nummer="6">Uitgaande van de verhoudingsgetallen uit bovengenoemd onderzoek van het AMC schat ik de initiële aanschaf- en trainingskosten van de invoering van de AED op alle noodhulpvoertuigen op € 5,8 mln. Structureel schat ik de kosten die met training en afschrijving gemoeid zijn op € 1,4 mln. Naast bovengenoemde kosten zou de politie voor de invoering van de AED ook tijd moeten vrijmaken. De tijd die de politie daarbij zou moeten investeren bedraagt naar schatting 105.000 uur (omgerekend 81 fte) voor de initiële training van 30.000 fte. Structureel zou de politie 5.8000 uur (omgerekend 45 fte) moeten investeren in het trainen en toepassen van de AED door deze 30.000 fte. </antwoord>
      <noten afkomstig="antwoord"/>
   </antwoorden>
</kvr>
