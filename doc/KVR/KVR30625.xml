<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Miltenburg en Teeven (beiden VVD) aan de ministers van Volksgezondheid, Welzijn en Sport en van Justitie over de arrestatie van een Nederlandse vrouw in verband met een - mogelijk - illegale abortus. (Ingezonden 19 december 2007);Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30625
</item>
         <item attribuut="Inhoud">Aanvullende vragen op eerdere vragen van de leden Van Miltenburg en Teeven, ingezonden 7 december 2007, over de arrestatie van een Nederlandse vrouw die in Spanje een - mogelijk illegale - late abortus heeft ondergaan.</item>
         <item attribuut="Rubriek">Gezondheidszorg (Geneeskunde) Strafrecht en strafprocesrecht (Vervolging)</item>
         <item attribuut="Trefwoorden">Abortus Spanje Strafvervolging</item>
         <item attribuut="Vindplaats">Kamervragen met antwoord 2007-2008, nr. 1097, Tweede Kamer</item>
         <item attribuut="Vraagnr_bij_indiening">2070807040</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Van Miltenburg Teeven</persoon>
         </item>
         <item attribuut="Datum_reaktie">2008-01-22</item>
         <item attribuut="Datum_indiening">2007-12-19</item>
         <item attribuut="Document-id">KVR30625</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2345" allpagenumbers="2345 2346" vetnummer="2070807040" code="0708tkkvr1097" lopendefooter="Tweede Kamer, vergaderjaar 2007–2008, Aanhangsel" filenaam="KVR30625" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1097" onderwerp="" indiendatum="2007-12-19">
         <vrager partij="VVD" oorsprong="parlement">Van Miltenburg Teeven</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="2008-01-22">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met de uitspraken van de staatssecretaris van Volksgezondheid, Welzijn en Sport in antwoord op schriftelijke vragen <voetnoot nummer="1"/>«dat het Nederlandse vrouwen vrij staat om naar Spanje te gaan, ongeacht de reden»? Deelt u de mening dat deze uitspraak de ontvankelijkheid van het Openbaar Ministerie in de strafzaak tegen de 24-jarige vrouw uit Boxtel in de weg kan staan? Zo ja, waarom? Zo neen, waarom niet? 2, 3 </vraag>
      <vraag nummer="2" voetnoot="4">Bent u bekend met de uitspraken van de ambtsvoorganger van de staatssecretaris van Volksgezondheid, Welzijn en Sport, mw. Ross-Van Dorp, gedaan tijdens het mondeling vragenuur van 12 april 2005? <voetnoot nummer="4"/>Bent u bekend met het feit dat in 2005 de Spaanse overheid nog aan de Britse Ambassade in Madrid meldde dat de Spaanse abortusklinieken zich ook inzake late abortussen nog aan de Spaanse wet hielden? Is er sprake van een verandering van het (vervolgings)beleid door het huidige kabinet met betrekking tot verwijzingen voor late abortussen naar het buitenland? </vraag>
      <vraag nummer="3">Is het waar dat politie en justitie in het kader van het opsporingsonderzoek tegen de 24 jarige vrouw een «inval» hebben gedaan in een abortuskliniek te Eindhoven? Wat was het doel van het bezoek aan deze kliniek? Was dit optreden noodzakelijk in het kader van de strafvervolging? Zijn er bij deze «inval» ook medische gegevens in beslag genomen? </vraag>
      <vraag nummer="4">Heeft de 24 jarige vrouw, tijdens haar voorlopige hechtenis op het politiebureau en in het Huis van Bewaring, steeds voldoende medisch toezicht en medische begeleiding genoten? Zijn de vrouw medicijnen onthouden die zij nodig had? </vraag>
      <vraag nummer="5">Deelt u de mening dat de verdachte, mede gezien het – mogelijk – ontbreken van dubbele strafbaarheid en de aanwezigheid van rechtvaardigingsgronden, nog lang in onzekerheid zou dienen te verkeren over de voortzetting van de strafvervolging? Bent u bekend met het moment waarop door het Openbaar Ministerie een beslissing over de voortzetting van de vervolging wordt genomen? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="987" documentjaargang="2006-2007">Aanhangsel Handelingen, nr. 987, vergaderjaar 2006–2007.</noot>
         <noot nummer="2" datum="2007-12-6" bron="ANP">ANP, 6 december 2007</noot>
         <noot nummer="3">Zie ook eerdere vragen terzake van de leden Van Miltenburg en Teeven (ingezonden 7 december 2007, vraagnummer 2070806250</noot>
         <noot nummer="4" documenttype="Handelingen" documentjaargang="2004-2005" documentnummer="71">Handelingen II, vergaderjaar 2004–2005, nr. 71, blz. 4362–4364.</noot>
      </noten>
   </vragen>
   <antwoorden aantal="5">
      <antwoord nummer="1">Ja, de antwoorden op de door u genoemde vragen zijn mij bekend. Ik ben niet van mening dat de door u geciteerde zin de ontvankelijkheid van het Openbaar Ministerie bij de eventuele vervolging van de 24-jarige vrouw uit Boxtel in de weg kan staan. Met bedoelde zin is noch een oordeel gegeven over het handelen van een verdachte in een individuele zaak, noch werd in zijn algemeenheid legitimiteit toegedicht aan feiten als waarvan de 24-jarige vrouw uit Boxtel wordt verdacht. </antwoord>
      <antwoord nummer="2">Ik ben bekend met de hier bedoelde uitlatingen. Tijdens dit vragenuur stelde Kamerlid van der Vlies de strafbaarheid aan de orde van Nederlandse vrouwen die in het buitenland een in Nederland verboden «late abortus» laten uitvoeren. In antwoord op de gestelde vragen antwoordde mijn ambtsvoorganger onder andere dat een abortus in het buitenland alleen strafbaar is indien er sprake is van een dubbele strafbaarheid. Ik ben niet bekend met de in vraag bedoelde mededeling van de Spaanse overheid aan de Britse Ambassade in Madrid. Er bestaat geen specifiek vervolgingsbeleid met betrekking tot verwijzingen voor late abortussen naar het buitenland. Ik zie geen aanleiding bestaat om wat betreft de verwijzing voor abortus naar het buitenland een specifiek vervolgingsbeleid te ontwikkelen. Wat hierover gesteld is in antwoord op de door u in vraag 1 aangehaalde Kamervragen geldt derhalve onverminderd. </antwoord>
      <antwoord nummer="3">In het belang van het onderzoek kan ik hierover geen mededelingen doen. </antwoord>
      <antwoord nummer="4">Het Openbaar Ministerie gaf reeds in het persbericht van 12 december jl. aan dat de verdachte na haar aanhouding meermalen door haar eigen verloskundige is onderzocht en van de benodigde medicijnen voorzien. Voor het overige kan, in het belang van de privacy van betrokkene, hier niet nader op worden ingegaan. </antwoord>
      <antwoord nummer="5">In deze zaak wordt het onderzoek voortvarend opgepakt. Het moment van afronding staat op dit moment nog niet vast. Na afronding van het onderzoek zal het Openbaar Ministerie zo spoedig mogelijk een vervolgingsbeslissing nemen, waarna de verdachte geïnformeerd zal worden. Overigens zal het College mij ook informeren over de vervolgingsbeslissing. </antwoord>
      <noten afkomstig="antwoord"/>
   </antwoorden>
</kvr>
