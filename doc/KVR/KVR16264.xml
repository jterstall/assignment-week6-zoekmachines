<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over verdrinkingen. (Ingezonden 22 augustus 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16264
</item>
         <item attribuut="Inhoud">Vragen naar aanleiding van berichten over het aantal slachtoffers dat in het weekend van 17 en 18 augustus 2002 als gevolg van verdrinking is omgekomen (in zwembaden, sloten, zee, etc.).</item>
         <item attribuut="Rubriek">Criminaliteit en openbare orde (Ongevallenpreventie en -hulpverlening) Vrijetijdsbesteding (Recreatie) Welzijn (Jeugdigen)</item>
         <item attribuut="Trefwoorden">Jeugdigen Ongevallen Zwembaden</item>
         <item attribuut="Vindplaats">Kamervragen met antwoord 2001-2002, nr. 1665, Tweede Kamer</item>
         <item attribuut="Vraagnr_bij_indiening">2010214330</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2002-09-13</item>
         <item attribuut="Datum_indiening">2002-08-22</item>
         <item attribuut="Document-id">KVR16264</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3537" allpagenumbers="3537 3538" vetnummer="2010214330" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16264" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1665" onderwerp="" indiendatum="2002-08-22">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-09-13">
         <antwoorder functie="minister" ministerie="Volksgezondheid, Welzijn en Sport">Bomhoff</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Hebt u kennisgenomen van het aantal slachtoffers dat afgelopen weekend als gevolg van verdrinking is omgekomen? </vraag>
      <vraag nummer="2">Om hoeveel verdrinking en bijnaverdrinkingen gaat het per jaar? Om welke leeftijden gaat het? Wat is de grootste risicogroep? Klopt het dat de migrantengroepen wereldwijd de grootste groep zijn? Geldt dit ook voor Nederland, en om hoeveel migranten gaat het? In het geval er geen gegevens hierover bekend zijn, bent u dan bereid hiernaar onderzoek te laten doen? </vraag>
      <vraag nummer="3">Kunt u aangeven onder welke omstandigheden (zwembaden, thuis, sloten, zee, enz.) verdrinking en bijnaverdrinking plaatsvindt, en in welke mate? </vraag>
      <vraag nummer="4">Bent u op de hoogte van de conclusies en aanbevelingen van het Wereld Congres over Verdrinking dat in juni jl. in Amsterdam heeft plaatsgevonden? Zo ja, wat gaat u met deze aanbevelingen en conclusies doen? </vraag>
      <vraag nummer="5">Bent u het met de stelling eens dat verdrinking en bijnaverdrinking voor 80% vermijdbaar zijn? Welke maatregelen gaat u nemen om dit te verwezenlijken? </vraag>
      <vraag nummer="6">Bent u het eens met de stelling dat specifiek beleid noodzakelijk is voor risicogroepen? Zo ja, wat gaat u hieraan doen, en op welke termijn? </vraag>
      <vraag nummer="7">Bent u bereid actief een voorlichtingscampagne te starten, gericht op de verschillende leeftijdsrisicogroepen, zoals jongeren en ouders? Zo ja, bent u bereid hier op zeer korte termijn mee te starten? </vraag>
      <vraag nummer="8">Ziet u in het kader van preventie hier een taak voor de jeugdgezondheidszorg 0–19 jaar, waar – voor de jonge leeftijdscategorie kinderen – ouders voorgelicht en gewezen worden op de risico’s van verdrinking? </vraag>
      <vraag nummer="9">Acht u het noodzakelijk maatregelen te nemen om hulpverleners (toezichthouders, zweminstructeurs, conciërges, enz.) die betrokken zijn bij het water, te verplichten een EHBO-cursus te volgen? Zo ja, welke concrete maatregelen gaat u nemen om dit te verwezenlijken? </vraag>
      <vraag nummer="10">Klopt het dat er minder deskundige centra aanwezig zijn voor behandeling van bijnaverdrinking? Acht u het noodzakelijk dat een aantal centra aangewezen wordt waar expertise en deskundigheid aanwezig is? Bent u bereid ten behoeve van versterking van kennis en deskundigheid een landelijke task-force van specialisten in te stellen die zich hierover buigt, en richtlijnen en consensus ontwikkelt over de behandeling en die deze kennis verspreidt? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2" voetnoot="1">In Nederland komen in totaal ongeveer 290 mensen per jaar door verdrinking om het leven. Dit aantal omvat zowel slachtoffers van zuiver accidentele verdrinking, verdrinkingsdood door het te water geraken van de auto alsmede suïcide slachtoffers. Het aantal bijna-verdrinkingen waarvoor behandeling in een ziekenhuis nodig is, bedraagt in totaal gemiddeld 387 per jaar. Het aantal bijna-verdrinkingen waarvoor geen medische behandeling nodig was, wordt 10 maal hoger ingeschat. Van de genoemde 290 verdrinkingsslachtoffers per jaar overlijden gemiddeld 98 mensen door zuiver accidentele verdrinking. Bij een kwart van deze 98 ongevalslachtoffers gaat het om kinderen tussen de 0 en 5 jaar. Zo’n 130 kinderen in deze leeftijd worden per jaar in ziekenhuizen opgenomen als gevolg van bijna-verdrinkingen. 0 tot 5 jarigen vertegenwoordigen ongeveer 5% van de bevolking. Kinderen van deze leeftijd verdrinken merendeels in de woning (badje) of in de directe omgeving daarvan (tuinvijver/open water nabij de woning). Kinderen van 5 tot 14 jaar lopen daarentegen meer risico’s in zwembaden en open water (strand of in de woonwijk). Of migranten wereldwijd het hoogste aantal doden door verdrinking kennen is mij niet bekend. Migranten vormen in Nederland wel een kwetsbare groep. Ingezetenen van Turkse, Marokkaanse en Surinaamse afkomst hebben een 2 tot 3 maal zo grote kans om ten gevolge van een verdrinking te overlijden. <voetnoot nummer="1"/>
      </antwoord>
      <antwoord nummer="3">Het door mij gesubsidieerde onderzoeks- en preventie-instituut Stichting Consument en Veiligheid houdt statistische informatie bij over dodelijke ongevallen en over letsels die leiden tot behandeling in ziekenhuizen. Daaruit blijkt dat verdrinkingen bij kinderen tussen 0 en 14 jaar merendeels plaatsvinden in en om het huis (bad, vijver, sloot: 30%), in het zwembad (30%) en in open water (strand, waterpartijen in woonwijken: 25%). </antwoord>
      <antwoord nummer="4 en 5">Ja. Ik heb aan de organisatoren een bijdrage toegezegd om dit congres te realiseren. Ik ben het tevens met de organisatoren eens dat «preventie de sleutel is tot de oplossing van het probleem». Blijvende inspanningen zijn nodig om de op zich lage incidentie in Nederland van verdrinkingsslachtoffers ten gevolge van een ongeval (0,6 per 100.0000 inwoners in 2000) te behouden en waar mogelijk verder terug te dringen met name door preventie inspanningen te richten op jonge kinderen. In situaties waarin kinderen verdrinken is gebrek aan toezicht de belangrijkste oorzaak. Zwemvaardigheid kan het risico op een verdrinking verkleinen, maar is alleenstaand zeker niet een afdoende maatregel. Daarom is intensivering van toezicht maar ook afdoende afscherming van open water waar kinderen vaak langskomen bijvoorbeeld langs de schoolroutes, van groot belang. Het treffen van hierop gerichte maatregelen is een gezamenlijke verantwoordelijkheid van ouders van jonge kinderen, gemeenten en de zwembadbranche. Vanuit de Stichting Consument en Veiligheid geef ik ondersteuning aan dit soort maatregelen. </antwoord>
      <antwoord nummer="6 en 7">Op dit moment voert de Stichting Consument en Veiligheid de campagne «Vlug als water» uit die zich vooral richt op de zeer kwetsbare groep van jonge kinderen (0 tot 4 jaar). Daarbinnen lopen ook activiteiten die gericht zijn op specifieke groepen zoals kinderen van migranten. Op basis van evaluatiegegevens die dit najaar beschikbaar komen, zullen keuzes gemaakt worden voor een vervolgcampagne in 2003. Overigens vindt deze campagne plaats in samenwerking met tal van organisaties in de zwem- en reddingswereld en de consultatiebureaus voor zuigelingen en kleuters. In het kader van haar activiteiten brengt de Stichting Consument en Veiligheid in mijn opdracht alle kennis en ervaring in Nederland bijeen die bijdragen tot de preventie van verdrinkingen en zorgt de stichting voor bundeling van preventie-inspanningen. </antwoord>
      <antwoord nummer="8">Zoals in het antwoord op vraag 7 al is aangeduid, spelen de consultatiebureaus voor zuigelingen en kleuters een centrale rol in de voorlichting over kinderveiligheid in het algemeen en verdrinkingsgevaar in het kader van de campagne «Vlug als water» in 2003 en 2004 in het bijzonder. De jeugdgezondheidszorg (GGD’s) heeft verdere taken waar het gaat om het signaleren van gevaar van open water in woonwijken en begeleiding van scholen bij het uitvoeren van zwemvaardigheidsbeleid en voorlichting aan risicogroepen zoals migranten. </antwoord>
      <antwoord nummer="9">Ingevolge de Wet hygiëne en veiligheid zwem- en badinrichtingen, dient ten minste een toezichthouder binnen een dergelijke inrichting over een geldig EHBO diploma te beschikken. Het behalen van een EHBO-diploma maakt tevens onderdeel uit van de opleiding tot zweminstructeur. Ik acht deze voorzieningen toereikend. </antwoord>
      <antwoord nummer="10">Ten aanzien van de medische behandeling van bijna-verdrinkingspatiënten is in Nederland in een voldoende aantal ziekenhuizen gespecialiseerde kennis aanwezig. </antwoord>
      <noten afkomstig="antwoord">
         <noot nummer="1">Verweij &amp; Bierens. Verslag op World Congress on drowning, 26–28 juni 2002)</noot>
      </noten>
   </antwoorden>
</kvr>
