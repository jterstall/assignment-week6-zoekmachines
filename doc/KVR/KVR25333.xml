<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Irrgang en Gerkens (beiden SP) aan de staatssecretaris van Verkeer en Waterstaat en de minister van Binnenlandse Zaken en Koninkrijksrelaties over de veiligheid op Schiphol. (Ingezonden 24 maart 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25333
</item>
         <item attribuut="Rubriek">Verkeer, vervoer en waterstaat (Luchtvaartterreinen) Verkeer, vervoer en waterstaat (Vliegveiligheid)</item>
         <item attribuut="Trefwoorden">Schiphol Vliegveiligheid</item>
         <item attribuut="Vindplaats">Kamervragen met antwoord 2005-2006, nr. 1239, Tweede Kamer</item>
         <item attribuut="Vraagnr_bij_indiening">2050610310</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Irrgang</persoon>
            <persoon partij="SP">Gerkens</persoon>
         </item>
         <item attribuut="Datum_reaktie">2006-04-11</item>
         <item attribuut="Datum_indiening">2006-03-24</item>
         <item attribuut="Document-id">KVR25333</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2643" allpagenumbers="2643 2644" vetnummer="2050610310" code="0506tkkvr1239" lopendefooter="Tweede Kamer, vergaderjaar 2005–2006, Aanhangsel" filenaam="KVR25333" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1239" onderwerp="" indiendatum="2006-03-24">
         <vrager partij="SP" oorsprong="parlement">Irrgang</vrager>
         <vrager partij="SP" oorsprong="parlement">Gerkens</vrager>
         <vraagt-aan>de staatssecretaris van Verkeer en Waterstaat en de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2006-04-11">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw reactie op het bericht «Onderzoeksraad: Schiphol niet veilig bij gladheid»? <voetnoot nummer="1"/>
      </vraag>
      <vraag nummer="2">Bent u het eens met de voorzitter van de Onderzoeksraad voor Veiligheid, dat er sprake is van een structureel veiligheidstekort op Schiphol? Zo neen, waarom niet? Zo ja, wat gaat u doen om de situatie te verbeteren? </vraag>
      <vraag nummer="3">Gaat u overeenkomstig de aanbeveling van de Onderzoeksraad de regels voor bijzondere weersomstandigheden aanscherpen? Zo neen, waarom niet? </vraag>
      <vraag nummer="4">Kunt u inmiddels al een reactie geven op de waarschuwingen van de Onderzoeksraad van eind vorig jaar dat bij grote rampen met nieuwe grotere vliegtuigen en treinen de hulpverlening rond Schiphol niet op orde is? Zo neen, waarom niet? </vraag>
      <noten afkomstig="vraag">
         <noot nummer="1" datum="2006-03-23" bron="www.nu.nl ">www.nu.nl , 23 maart 2006</noot>
      </noten>
   </vragen>
   <antwoorden aantal="4">
      <antwoord nummer="1">Het bewuste persbericht is gebaseerd op het onderzoeksrapport nr. 2003133 van de Onderzoeksraad voor Veiligheid, dat mij op 23 maart 2006 is aangeboden. Het rapport bevat vier aanbevelingen waarop ik, gegeven de aandacht die het rapport heeft gekregen, op een aantal punten een eerste reactie zal geven om onnodige onrust weg te nemen. Het persbericht als zodanig bevat een correcte weergave van de aanbevelingen zoals die in het rapport van de Onderzoeksraad zijn opgenomen. </antwoord>
      <antwoord nummer="2">Diverse recente audits van de Inspectie Verkeer en Waterstaat bij Schiphol, Luchtverkeersleiding Nederland en luchtvaartmaatschappijen hebben aangetoond dat het veiligheidsmanagementsysteem als geheel geen «structureel» veiligheidstekort bevat. De conclusie van de raad over het structurele veiligheidstekort heeft betrekking op de gladheidbestrijding. Ik citeer: «Gelet op de aanbevelingen die in het verleden zijn gedaan, is de raad van mening dat de voor de totale keten van informatieberichtgeving aan luchtvarenden verantwoordelijke partijen op Schiphol, meer invulling had kunnen geven aan hun (gezamenlijke) verantwoordelijkheid ten aanzien van het verminderen van risico’s in de informatieberichtgeving tot en met de acties die daarop volgen met betrekking tot de gladheidbestrijding op de luchthaven. Daarom is de onderzoeksraad thans van oordeel dat hier sprake is van een structureel veiligheidstekort.» Ik begrijp de zorg van de raad die stelt dat het (management)systeem met betrekking tot de totale keten van de totstandkoming van de informatieberichtgeving op de luchthaven Schiphol tot en met de acties die daaruit volgen voor de gladheidbestrijding, risico’s van menselijk falen creëert. Echter in de tussenliggende periode, sinds het EasyJet Incident, is door de Inspectie geconstateerd dat door Schiphol reeds verbeteringen ten aanzien van de gladheidbestrijding bleken te zijn doorgevoerd. Deze verbeteringen hebben met name betrekking op de risico-inventarisatie en -evaluatie ten aanzien van sneeuw- en gladheidbestrijding. Voor wat betreft de informatie-uitwisseling, vormt de Havendienst Schiphol een belangrijke onderdeel van de eerdergenoemde totale keten. Tijdens bijzondere bedrijfsomstandigheden, waaronder gladheid, kan er op enig moment sprake zijn van zware belasting van de Havendienst waardoor besluitvorming mogelijk vertraagd zou kunnen worden. De Inspectie heeft Schiphol verzocht om aan deze bevinding, welke uit de eerder genoemde audit van de Inspectie Verkeer en Waterstaat naar voren kwam, expliciet aandacht te besteden en de Inspectie te informeren over de door de organisatie getroffen maatregelen. Uiterlijk 1 mei 2006 moeten deze operationele maatregelen door Schiphol zijn ingevoerd. Het gaat hier om operationele maatregelen die Schiphol moet treffen binnen haar eigen verantwoordelijkheid voor de veiligheid op Schiphol. De effectiviteit van die maatregelen wordt door de Inspectie beoordeeld gedurende verdere veiligheidsaudits. </antwoord>
      <antwoord nummer="3">Ik ben van mening dat te allen tijde moet worden vermeden dat vliegtuigen op een gladde (taxi)baan terechtkomen. Ook tijdens de reguliere audits zal de Inspectie Verkeer en Waterstaat bijzondere aandacht aan dit onderwerp blijven besteden en de sector wijzen op haar verantwoordelijkheden. In hoeverre het noodzakelijk is om additionele regelgeving met betrekking tot de operationele gesteldheid van rijbanen en platforms op luchthavens te introduceren, moet nader worden bezien. In elk geval zal dit in internationaal verband moeten plaatsvinden en zal de medewerking van onze internationale partners afhangen van de aard en de omvang van de casuïstiek met betrekking tot dit soort gebeurtenissen. Overigens stroken unilaterale maatregelen niet met het kabinetsbeleid, dat reductie van administratieve lasten en terughoudendheid in unilaterale wet- en regelgeving beoogt. Het is niet gebruikelijk dat Nederland regels oplegt die uitgaan boven of vooruitlopen op internationale regelgeving (level playing field), tenzij een ernstig acuut veiligheidsprobleem moet worden gerepareerd. Daarvan is hier geen sprake. Wanneer inderdaad op enig moment sprake is van een «structureel veiligheidstekort», zal dat zeker ook internationaal zo worden beoordeeld en zal het ook niet lastig zijn om hiervoor in internationaal verband een snelle remedie te ontwikkelen. </antwoord>
      <antwoord nummer="4">Bij brief van 30 maart 2006 (2006-0000102183) aan de voorzitter van de Tweede Kamer heeft de minister van Binnenlandse Zaken en Koninkrijksrelaties u, mede namens zijn collega van Justitie geïnformeerd over het kabinetsbesluit met betrekking tot de territoriale congruentie van de gemeente Haarlemmermeer (inclusief Schiphol). Dit besluit houdt in dat de brandweer en de GHOR van de gemeente Haarlemmermeer overgaan naar de regio Kennemerland. Het realiseren van territoriale congruentie leidt zowel in de dagelijkse praktijk als bij een ramp of incident tot een betere operationele afstemming, eenvoudigere coördinatie tussen hulpverleningsorganisaties en eenduidige bestuurlijke aansturing. Het realiseren van territoriale congruentie is dan ook een belangrijke voorwaarde voor een optimale bestuurlijke organisatie van de rampen- en crisisbeheersing en een goede samenwerking tussen politie, brandweer en GHOR. Daarnaast verwijs ik naar de brief van 8 december 2005 aan de voorzitter van de Tweede Kamer (kamerstuk Tweede Kamer vergaderjaar 2005–2006, 30 300 XII, nr. 34) waarin de minister van Verkeer en Waterstaat u, mede namens haar collega van Binnenlandse Zaken en Koninkrijksrelaties, reeds geïnformeerd heeft over de zienswijze van de regering op de betreffende waarschuwingen van de Onderzoeksraad voor Veiligheid. </antwoord>
      <noten afkomstig="antwoord"/>
   </antwoorden>
</kvr>
