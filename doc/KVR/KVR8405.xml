<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Reitsma (CDA) aan de staatssecretaris van Financien over afschrijving op beleggingspanden. (Ingezonden 4 december 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8405
</item>
         <item attribuut="Inhoud">Vragen naar aanleiding van de kritiek van dr. J. Doornebal op een besluit van 7 mei 1998, nr. DB 98/96, over belegging door particulieren in vastgoed (Weekblad voor Fiscaal Recht 1998/6307, 17 september 1998).</item>
         <item attribuut="Rubriek">Belastingen (Inkomstenbelasting) Geld (Beleggingen)</item>
         <item attribuut="Trefwoorden">Beleggingen Inkomstenbelasting Onroerende zaken</item>
         <item attribuut="Vindplaats">Kamervragen met antwoord 1998-1999, nr. 521, Tweede Kamer</item>
         <item attribuut="Vraagnr_bij_indiening">2989904120</item>
         <item attribuut="Afkomstig_van">Financien</item>
         <item attribuut="Indiener">
            <persoon partij="CDA">Reitsma</persoon>
         </item>
         <item attribuut="Datum_reaktie">1998-12-23</item>
         <item attribuut="Datum_indiening">1998-12-04</item>
         <item attribuut="Document-id">KVR8405</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1061" allpagenumbers="1061 1062" vetnummer="2989904120" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8405" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="521" onderwerp="" indiendatum="1998-12-4">
         <vrager partij="CDA" oorsprong="parlement">Reitsma</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="1998-12-23">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de kritiek van dr. J. Doornebal <voetnoot nummer="1"/>inzake het Besluit van 7 mei 1998, nr. DB 98/69, waarin u stelling neemt tegen beleggingsproducten waarbij particulieren deelnemen in een samenwerkingsverband dat belegt in onroerende zaken? </vraag>
      <vraag nummer="2">Erkent u het gegeven dat u in artikel 7 van de Uitvoeringsregeling inkomstenbelasting 1990 slechts akkoord gaat met een afschrijving op objectieve basis voor woningen, namelijk 15% van de economische huurwaarde, in de praktijk zou kunnen inhouden dat bij een besloten (fiscale transparante) beleggingsmaatschappij in woningen de beleggers wel afschrijving genieten, maar bij een besloten (fiscaal transparante) beleggingsmaatschappij in kantoorpanden niet? Zo ja, hoe kunt u deze ongelijkheid verklaren? </vraag>
      <vraag nummer="3">Erkent u dat het Besluit tot gevolg zou kunnen hebben dat het beleggen in buitenlands vastgoed aantrekkelijker is voor particuliere, binnenlands belastingplichtige beleggers, dan in beleggingspanden die in Nederland gelegen zijn, daar in het buitenland in de regel wel degelijk een afschrijving op beleggingspanden (onroerende zaken) tussen de 2% à 4% van de aanschaffingsprijs of voortbrengingskosten mogelijk is? </vraag>
      <vraag nummer="4">Bent u voornemens beleggers snel rechtszekerheid te verschaffen over het standpunt dat in het voornoemde Besluit is ingenomen? Zo ja, op welke wijze? </vraag>
      <vraag nummer="5">Wat is overigens de relevantie van dit Besluit met het oog op de invoering van het Belastingplan voor de 21e eeuw? </vraag>
      <noten afkomstig="vraag">
         <noot nummer="1" datum="1998-09-17" bron="Weekblad voor Fiscaal Recht 1998/6307">Weekblad voor Fiscaal Recht 1998/6307, 17 september 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. Dit verschil in uitkomst wordt verklaard doordat in de particuliere sfeer voor woonhuizen met een levensduur van tenminste 40 jaren een ander afschrijvingssysteem wordt gehanteerd dan voor andere onroerende zaken. Dit verschil vindt zijn grond in artikel 7 van de Uitvoeringsregeling inkomstenbelasting 1990 (hierna: URIB). De Hoge Raad heeft deze ongelijke behandeling recent nog gesanctioneerd met de overweging dat artikel 7 URIB voorkomt dat bij dergelijke woonhuizen na iedere eigenaarswisseling de restwaarde en de afschrijvingsduur (en eventueel het afschrijvingssysteem) opnieuw zouden moeten worden bepaald. Omdat het volgens de Hoge Raad in de privé-sfeer in hoofdzaak om woningen gaat, wordt met de forfaitaire regeling een belangrijke vereenvoudiging bereikt (HR 17 december 1997, nr. 32537, BNB 1998/44). Mijn Besluit van 7 mei 1998, nr. DB98/69 (hierna: het Besluit) heeft geen betrekking op woonhuizen en brengt op zich geen verandering in de gesignaleerde ongelijkheid. </antwoord>
      <antwoord nummer="3">Neen. In de eerste plaats merk ik op dat uit het Besluit niet volgt dat een afschrijvingspercentage tussen 2 en 4 in alle gevallen onmogelijk is. Daarnaast merk ik op dat het Besluit zowel ziet op beleggingen van particulieren in onroerende zaken die in Nederland zijn gelegen als op beleggingen in onroerende zaken die in het buitenland zijn gelegen. Dit betekent dat het Besluit, ongeacht de plaats waar de onroerende zaak is gelegen, gevolgen kan hebben voor de vaststelling van het belastbaar inkomen en het bedrag dat wordt vrijgesteld ter voorkoming van dubbele belasting. Tenslotte merk ik op dat de fiscale behandeling van inkomsten uit onroerende zaken in het buitenland over het algemeen afwijkend is van de fiscale behandeling van dergelijke inkomsten in Nederland. Voor beleggers kon dit ook in het verleden reeds aanleiding vormen om niet in Nederlands maar in buitenlands onroerend goed te beleggen. </antwoord>
      <antwoord nummer="4">Het Besluit is er primair op gericht om te komen tot een uniform uitvoeringsbeleid ten aanzien van particulieren die beogen door deelname in een fiscaal transparant samenwerkingsverband dat belegt in onroerende zaken een nulinkomen te creëren. In het Besluit heb ik uitdrukkelijk mijn standpunten over de wijze van afschrijving kenbaar gemaakt. Hiermee is aan de beleggers juist rechtszekerheid verschaft. In het belang van diezelfde rechtszekerheid is daarnaast in het Besluit opgenomen dat men zich voor vragen met betrekking tot de afschrijving van onroerende zaken kan wenden tot de Projectgroep Onroerende Zaken van de Belastingdienst. </antwoord>
      <antwoord nummer="5">Na invoering van het nieuwe belastingstelsel zullen dergelijke beleggingen worden betrokken in de grondslag van het forfaitair rendement. Het Besluit zal dan zijn belang verliezen. </antwoord>
      <noten afkomstig="antwoord"/>
   </antwoorden>
</kvr>
