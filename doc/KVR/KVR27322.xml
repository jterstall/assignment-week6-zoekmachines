<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Roefs (PvdA) aan de minister van Verkeer en Waterstaat over de kwaliteit van theorie-examens. (Ingezonden 24 januari 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27322
</item>
         <item attribuut="Inhoud">Vragen naar aanleiding van een bericht in De Telegraaf van 19 januari 2007 over de slechte kwaliteit van de theorie-examens voor vrachtwagen-, bromfiets-, auto- en motorrijbewijzen. Onder andere wordt geklaagd over het ingewikkelde taalgebruik.</item>
         <item attribuut="Rubriek">Beroepsonderwijs en volwasseneneducatie (Examens) Verkeer, vervoer en waterstaat (Verkeersveiligheid) Verkeer, vervoer en waterstaat (Wegvervoer)</item>
         <item attribuut="Trefwoorden">Chauffeurs Examens Rijbewijzen</item>
         <item attribuut="Vindplaats">Kamervragen met antwoord 2006-2007, nr. 812, Tweede Kamer</item>
         <item attribuut="Vraagnr_bij_indiening">2060706150</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Roefs</persoon>
         </item>
         <item attribuut="Datum_reaktie">2007-02-13</item>
         <item attribuut="Datum_indiening">2007-01-24</item>
         <item attribuut="Document-id">KVR27322</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1743" allpagenumbers="1743 1744" vetnummer="2060706150" code="0607tkkvr812" lopendefooter="Tweede Kamer, vergaderjaar 2006–2007, Aanhangsel" filenaam="KVR27322" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="812" onderwerp="" indiendatum="2007-01-24">
         <vrager partij="PvdA" oorsprong="parlement">Roefs</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2007-02-13">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het artikel «Theorie-examens abracadabra voor truckchauffeurs»? <voetnoot nummer="1"/>
      </vraag>
      <vraag nummer="2">Hebt u al eens eerder berichten ontvangen over de slechte kwaliteit van de theorie-examens bij vrachtwagens, bromfietsen, auto’s en motoren? </vraag>
      <vraag nummer="3">Wie is verantwoordelijk voor het toezicht op de kwaliteit van de theorie-examens? </vraag>
      <vraag nummer="4">Op welke manier wordt de kwaliteit van de theorie-examens getoetst? </vraag>
      <vraag nummer="5">Waarom worden de Europese richtlijnen voor theorie-examens pas in 2008 geïmplementeerd, terwijl deze al in 2003 bekend waren? </vraag>
      <vraag nummer="6">Bent u van plan op korte termijn het ingewikkelde taalgebruik in de theorie-examens aan te pakken en ze qua taalgebruik zo snel mogelijk te laten aansluiten op de doelgroep? </vraag>
      <noten afkomstig="vraag">
         <noot nummer="1" datum="2007-01-19" bron="De Telegraaf">De Telegraaf, 19 januari 2007</noot>
      </noten>
   </vragen>
   <antwoorden aantal="5">
      <antwoord nummer="1 en 2">Het is mij bekend dat er berichten in de pers verschijnen met de strekking dat de door CBR afgenomen examens niet in voldoende mate aansluiten bij de vigerende eisen en/of maatschappelijke inzichten. Ook het door u aangehaalde artikel in de Telegraaf over het taalniveau van de examens voor de vrachtwagencategorie is bij mij bekend. Ik heb eveneens berichten ontvangen over de kwaliteit van de theorie-examens van andere voertuigcategorieën, die naar mening van sommigen niet zouden voldoen aan de eisen. In één van deze gevallen heeft dit geresulteerd in een toetsing door de rechter. Deze heeft in november 2006 uitspraak gedaan, waaruit bleek dat de examens voldoen aan de eisen. Noch het CBR, noch ik hebben eerder generieke klachten ontvangen ten aanzien van het taalgebruik in de examens Techniek en Administratie voor rijbewijzen C/D en chauffeursdiploma CCV-B. </antwoord>
      <antwoord nummer="3">Het CBR is verantwoordelijk voor de inhoud en afname van theorie-examens. Het CBR draagt er zorg voor dat deze examens voldoen aan de bij of krachtens de wet opgelegde eisen. In de toezichtsvisie op het CBR van mijn departement is opgenomen dat aangaande de handelwijze van CBR op dit onderwerp te allen tijde nadere informatie kan worden ingewonnen. Indien zich hieruit gebreken zouden openbaren, staan mij een aantal instrumenten ter beschikking waarmee ingegrepen kan worden. </antwoord>
      <antwoord nummer="4">Concept-examenvragen worden door externe inhoudsdeskundigen opgesteld aan de hand van de vigerende examenrichtlijn. CBR/CCV onderwerpt deze concept-examenvragen intern aan een quick scan om te bezien of ze voldoen aan de voorgeschreven standaarden. Vervolgens worden de vragen voorgelegd aan een extern College van Deskundigen. Pas nadat dit college de vragen heeft goedgekeurd, worden ze in examens opgenomen. De kwaliteit van theorie-examens wordt daarnaast periodiek (elke 3 jaar) getoetst door een onafhankelijk orgaan. Hiervoor wordt de laatste jaren het Cito ingeschakeld. Deze toetsing van examenvragen bestaat uit een technisch en een taalkundig onderdeel. Deze toets vindt plaats middels een analyse van de vragenbank. Voorts wordt de kwaliteit van theorie-examens continu getoetst op basis van realisatiecijfers. De scores van kandidaten op examenvragen en examenseries worden doorlopend beoordeeld. Vragen waarop extreem goed of slecht wordt gescoord, worden zonodig gecorrigeerd. </antwoord>
      <antwoord nummer="5">De Europese richtlijn over het rijbewijs waarop u doelt, is een richtlijn die in 2000 is gepubliceerd en in 2003 van kracht is geworden. Deze richtlijn is in Nederland eveneens in 2003 geïmplementeerd. De huidige theorie-examens voldoen dus aan de in deze Europese richtlijn gestelde eisen. De wijziging van de theorie-examens in 2008 heeft niet met de Europese richtlijn te maken, maar met mijn wens om sommige elementen in de examens, zoals bijvoorbeeld gevaarherkenning, een sterker accent te geven. Daarnaast wordt de wijziging gebruikt om nieuwe onderwerpen, zoals tunnelveiligheid en filerijden, toe te voegen. Ik ben van mening dat dit het examen nog robuuster maakt en nog beter laat aansluiten bij de nooit stilstaande ontwikkelingen in het verkeer. </antwoord>
      <antwoord nummer="6">In mijn antwoord op vraag 3 heb ik aangegeven dat de driejaarlijkse externe validatie van examenvragen uit een technisch en een taalkundig onderdeel bestaat. Deze toets wordt dit jaar uitgevoerd. De resultaten van het onderzoek van Bureau Taal zullen in de toets worden betrokken. Wanneer deze toets daarvoor aanleiding geeft, zal het CBR de betreffende examenvragen aanpassen. </antwoord>
      <noten afkomstig="antwoord"/>
   </antwoorden>
</kvr>
