<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Nieuwenhoven en Hamer (beiden PvdA) aan de staatssecretaris van Onderwijs, Cultuur en Wetenschappen, dhr. Van Leeuwen, over de glasopleiding aan de Rietveld Academie te Amsterdam. (Ingezonden 19 februari 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17493
</item>
         <item attribuut="Inhoud">Vragen over berichten als zou de Rietveld Academie in Amsterdam dit jaar haar (in Nederland unieke) glasopleiding opheffen.</item>
         <item attribuut="Rubriek">Hoger onderwijs (Studierichtingen)</item>
         <item attribuut="Trefwoorden">Hoger kunstonderwijs</item>
         <item attribuut="Vindplaats">Kamervragen met antwoord 2002-2003, nr. 1032, Tweede Kamer</item>
         <item attribuut="Vraagnr_bij_indiening">2020307530</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Van Nieuwenhoven</persoon>
            <persoon partij="PvdA">Hamer</persoon>
         </item>
         <item attribuut="Datum_reaktie">2003-04-01</item>
         <item attribuut="Datum_indiening">2003-02-19</item>
         <item attribuut="Document-id">KVR17493</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2157" allpagenumbers="2157 2158" vetnummer="2020307530" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17493" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1032" onderwerp="" indiendatum="2003-02-19">
         <vrager partij="PvdA" oorsprong="parlement">Van Nieuwenhoven</vrager>
         <vrager partij="PvdA" oorsprong="parlement">Hamer</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van Leeuwen,</vraagt-aan>
      </vraagdata>
      <antwoorddata antwoorddatum="1 april 2003), zie ook Aanhangsel Handelingen nr. 957, vergaderjaar 2002–2003">
         <antwoorder functie="staatssecretaris" ministerie="Onderwijs, Cultuur en Wetenschappen">Van Leeuwen</antwoorder>
         <mede-antwoorder>de staatssecretaris van Onderwijs, Cultuur en Wetenschappen, mevr</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Gaat de Rietveld Academie in Amsterdam haar glasopleiding dit jaar opheffen? <voetnoot nummer="1"/>
      </vraag>
      <vraag nummer="2">Is deze enige glasopleiding van Nederland van grote waarde voor de academie en geniet de Rietveld Academie een grote reputatie als het gaat om glaskunstenaars? </vraag>
      <vraag nummer="3">Betekent het terugbrengen van de glasopleiding tot een glaswerkplaats dat studenten er voortaan niet meer dan oppervlakkige kennis zullen opdoen en het werk van studenten een voorspelbaar karakter zal gaan dragen? </vraag>
      <vraag nummer="4">Onderschrijft u de mening van directeur Van Grootheest van de Rietveld Academie dat het ministerie van OCenW door haar beleid tot de ingreep dwingt juist deze afdeling op te heffen? </vraag>
      <vraag nummer="5">Bestaan er alternatieve oplossingen voor de financiële problemen waarin de Rietveld Academie nu door diverse bezuinigingsrondes en de noodzaak tot restauratie en nieuwbouw verkeert? Zo ja, welke? </vraag>
      <vraag nummer="6">Heeft u al overlegd met de Rietveld Academie over de toekomst van de glasopleiding? Zo ja, wat heeft dit opgeleverd? Zo neen, op welke termijn gaat u dit dan doen? </vraag>
      <noten afkomstig="vraag">
         <noot nummer="1" datum="2003-02-7" bron=" in Het Parool" titel="Rietveld heft glasopleiding dit jaar op">«Rietveld heft glasopleiding dit jaar op» in Het Parool, 7 februari 2003</noot>
      </noten>
   </vragen>
   <antwoorden aantal="6">
      <antwoord nummer="1">Met u heb ik kennisgenomen van de berichten in landelijke media dat de dr. Gerrit Rietveld Academie het voornemen heeft om «de glasopleiding» op te heffen. Overigens is daarbij ook melding gemaakt van het opheffen van de textiel- en keramiekafdelingen. Voor de goede orde merk ik op dat het hier niet gaat om opleidingen in de zin van de wet op het hoger onderwijs en wetenschappelijk onderzoek, maar om afstudeerrichtingen van één opleiding namelijk de opleiding autonome beeldende kunst. Onder de noemer van deze opleiding wordt onderwezen in een breed spectrum van disciplines. Binnen de hogeschool is de organisatiestructuur van 14 afdelingen omgevormd in een clusterstructuur met vier clusters, waarbinnen afstudeerrichtingen worden verzorgd. </antwoord>
      <antwoord nummer="2">Hoe groot de waarde van de «glasopleiding» voor de academie is kan alleen de Rietveld Academie zelf aangeven. De besluitvorming door het College van Bestuur over de aanpassing van haar onderwijsaanbod mede betreffende glas, kan wellicht gezien worden als een uiting van de waarde die de hogeschool aan deze voorziening als onderdeel van een bacheloropleiding hbo hecht. De academie heeft ontegenzeglijk een reputatie als het gaat om glaskunstenaars. Als alleen wordt afgegaan op het aantal reacties op het voornemen van de hogeschool om deze voorziening een ander accent te geven mag van internationale naam en faam worden gesproken. </antwoord>
      <antwoord nummer="3">De hogeschool heeft voor ogen om de voorziening als onderdeel van de bachelor-opleiding hbo om te zetten in een werkplaats die is gericht op post-graduates. Deze werkplaatsen ontvangen in voorkomende gevallen financiering op basis van de Wet op het Specifiek Cultuurbeleid waarbij besluitvorming plaatsvindt via de Cultuurnota-systematiek. Om in aanmerking te kunnen komen voor deze financiering dient tijdig een aanvraag te worden in gediend voor de Cultuurnota 2005–2008. Of gegeven het artistieke klimaat binnen de hogeschool de studenten bij deze beoogde omzetting alleen kunst met een «voorspelbaar karakter» opdoen lijkt mij alleen al gelet op de aard van de studenten en de instelling niet vanzelfsprekend. Ditzelfde geldt voor de verwachting dat studenten er voortaan niet meer dan oppervlakkige kennis zullen opdoen. In het visitatierapport over de opleidingen Beeldende kunst en vormgeving (december 2002) is door de visitatiecommissie over de dr. Gerrit Rietveld Academie in dit verband vastgesteld dat de opleiding een ambitieuze en dynamische indruk maakt, [....] open en sterk internationaal gericht. De genoemde afdelingen krijgen in het rapport overigens geen bijzondere aandacht. </antwoord>
      <antwoord nummer="4">Neen, het is aan het instellingsbestuur om binnen de opleiding Autonome beeldende kunst keuzes te maken over de afstudeerrichtingen en daarbinnen de inzet van mensen en middelen om een kwalitatief hoogwaardig onderwijs te kunnen blijven verzorgen, binnen de randvoorwaarden zoals de overheid die bepaald heeft. Het instellingsbestuur is daarbij evenzeer in de gelegenheid om het moment van inwerkingtreding van bepaalde maatregelen te bepalen. Het ministerie van OCenW heeft op geen enkele wijze aanleiding gegeven om de ingreep te treffen om juist deze afdeling op te heffen. </antwoord>
      <antwoord nummer="5">In het antwoord op vraag 3 is al aangegeven hoe voor werkplaatsen in voorkomende gevallen financiering verkregen kan worden. Er zijn geen alternatieve oplossingen in de normale rijksbijdrage die deze en andere hogescholen ontvangen en die wordt verdeeld op basis van het bekostigingsbesluit WHW. </antwoord>
      <antwoord nummer="6">Ik heb geen overleg gevoerd met de Rietveld Academie over het handhaven van de «glasopleiding». Zoals bij punt 4 is aangegeven betreft het hier de verantwoordelijkheid van de instelling zelf en wil ik daar niet in treden. </antwoord>
      <noten afkomstig="antwoord"/>
   </antwoorden>
</kvr>
