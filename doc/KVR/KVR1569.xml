<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Versnel-Schmitz (D66) over de publicatie «Ruimte voor Molens» (Ingezonden 12 mei 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1569
</item>
         <item attribuut="Rubriek">Cultuur en taal (Monumenten) Cultuur en taal (Overig)</item>
         <item attribuut="Trefwoorden">Monumenten</item>
         <item attribuut="Vindplaats">Kamervragen met antwoord 1994-1995, nr. 921, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="D66">Versnel-Schmitz</persoon>
         </item>
         <item attribuut="Datum_reaktie">1995-06-20</item>
         <item attribuut="Datum_indiening">1995-05-12</item>
         <item attribuut="Document-id">KVR1569</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1881" allpagenumbers="1881 1882" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="921" onderwerp="" indiendatum="1995-05-12">
         <vrager partij="D66" oorsprong="parlement">Versnel-Schmitz</vrager>
         <vraagt-aan/>
      </vraagdata>
      <antwoorddata antwoorddatum="20 juni 1995), zie ook Aanhangsel Handelingen nr. 895, vergaderjaar 1994–1995">
         <antwoorder functie="staatssecretaris" ministerie="Onderwijs, Cultuur en Wetenschappen">Nuis</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Kent u de publicatie «Ruimte voor Molens» van de vereniging «De Hollandse Molen»? </vraag>
      <vraag nummer="2">Onderschrijft u de korte samenvatting «Molens horen in het zicht en in de wind» die duidelijk aangeeft dat de restauratie van een molen duurzamer wordt, als feitelijk gebruik mogelijk is en dat daarmee de belevingswaarde groter is? </vraag>
      <vraag nummer="3">Bent u bereid vanuit het begrippenkader «gebruikswaarde, belevingswaarde (c.q. culturele waarde) en toekomstwaarde» (Vinex, Architectuurnota) in overleg te treden met de ministers van Volkshuisvesting, Ruimtelijke Ordening en Milieu, Landbouw, Natuurbeheer en Visserij en Verkeer en Waterstaat om de molenbiotoop bij landelijke projecten veilig te stellen? </vraag>
      <vraag nummer="4">Bent u bereid in samenhang met het ruimtelijk instrumentarium te komen tot regelgeving, bijvoorbeeld in de vorm van een cultuurhistorische effectrapportage bij bestemmingsplannen, om daarmee te doen bewerkstelligen dat de dreigende verslechtering van de molenbiotoop gestopt wordt (nu nog 62% redelijk tot goed, bij voortzetting van de huidige treden 30%)? </vraag>
      <vraag nummer="5">Kan een dergelijke cultuurhistorische effectrapportage breder getrokken worden in samenhang met de uitwerking van het Verdrag van Malta voor het archeologisch bodemarchief? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja, dat een molen in het zicht en in de wind staat lijkt mij op zichzelf een optimale en wenselijke situatie. Een vrijgelegen molen in een wijds polderland heeft meer belevingswaarde dan een «ingebouwde». Als de molen – ook economisch – functioneert, heeft hij bovendien meer overlevingskansen dan een molen-in-ruste. Niettemin kan het voor het fysieke behoud van een molen nodig zijn dat er een herbestemming plaatsvindt. </antwoord>
      <antwoord nummer="3">Ik ben sinds enige tijd in overleg met de ministers van Volkshuisvesting, Ruimtelijke Ordening en Milieu en van Landbouw, Natuurbeheer en Visserij over de zorg voor het cultuurlandschap en cultuurhistorische waarden daarin, oftewel de cultuurhistorische kwaliteit van het Nederlandse landschap. Gezamenlijk met andere bestuurlijke partners moet onderzocht worden op welke wijze cultuurhistorische waarden – waartoe molens behoren – beter kunnen worden beschermd en ontwikkeld, ten behoeve van de ruimtelijke kwaliteit. </antwoord>
      <antwoord nummer="4">Er bestaat bij mij voorshands geen behoefte tot nieuwe regelgeving op landelijk niveau. Uit onderzoek van onder andere het Nederlands Instituut voor de Ruimtelijke Ordening en Volkshuisvesting (NIROV) is al eerder gebleken dat er in principe voldoende instrumentarium beschikbaar is om cultuurhistorische waarden te beschermen. Daarbij kan ook provinciale en gemeentelijke regelgeving betrokken worden, waar de uitvoering van de ruimtelijke ordening op decentraal niveau tot stand komt. Ik ben wel van mening dat er bij de bestaande milieu-effectrapportages (MER) op zorgvuldige wijze cultuurhistorische belangen moeten worden meegewogen, zoals ook de Commissie Boertien bepleitte voor de rivierdijkversterkingen. Daarbij kent het instrument MER welomschreven criteria voor ingrepen die MER-plichtig zijn. </antwoord>
      <antwoord nummer="5">Bij mijn weten omvat een cultuurhistorische effectrapportage – een instrument in ontwikkeling, dat tot op heden alleen in de provincie Utrecht is gebruikt – ook brede aandacht voor de archeologie. Of en op welke wijze een dergelijk instrument ook een rol kan spelen bij de uitwerking van het Verdrag van Malta, is thans nog onderwerp van onderzoek (zie onder 4). </antwoord>
      <noten afkomstig="antwoord"/>
   </antwoorden>
</kvr>
