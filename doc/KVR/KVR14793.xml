<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dijke en Rouvoet (beiden ChristenUnie) aan de ministers van FinanciÃ«n en van Justitie over het betekenen van dwangbevelen. (Ingezonden 8 november jl.); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14793
</item>
         <item attribuut="Inhoud">Gevraagd wordt onder meer wat het verschil is tussen het per post verzenden van dwangbevelen, wat momenteel verboden is, en het door de brievenbus duwen van dwangbevelen wanneer betekenaars niemand thuis treffen.</item>
         <item attribuut="Rubriek">Belastingen (Overig) Rechterlijke organisatie (Deurwaarders)</item>
         <item attribuut="Trefwoorden">Belastingen Deurwaarders</item>
         <item attribuut="Vindplaats">Kamervragen met antwoord 2001-2002, nr. 413, Tweede Kamer</item>
         <item attribuut="Vraagnr_bij_indiening">2010202050</item>
         <item attribuut="Afkomstig_van">FinanciÃ«n (FIN)</item>
         <item attribuut="Indiener">
            <persoon partij="ChristenUnie">Van Dijke</persoon>
            <persoon partij="ChristenUnie">Rouvoet</persoon>
         </item>
         <item attribuut="Datum_reaktie">2001-12-18</item>
         <item attribuut="Datum_indiening">2001-11-08</item>
         <item attribuut="Document-id">KVR14793</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="859" allpagenumbers="859 860" vetnummer="2010202050" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14793" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="413" onderwerp="" indiendatum="8 november jl.">
         <vrager partij="ChristenUnie" oorsprong="parlement">Van Dijke</vrager>
         <vrager partij="ChristenUnie" oorsprong="parlement">Rouvoet</vrager>
         <vraagt-aan>de ministers van Financiën en van Justitie</vraagt-aan>
      </vraagdata>
      <antwoorddata antwoorddatum="18 december 2001), zie ook Aanhangsel Handelingen nr. 329, vergaderjaar 2000–2001">
         <antwoorder functie="staatssecretaris" ministerie="Financiën">Bos</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Hebt u kennisgenomen van het artikel «Deurwaarders gepasseerd» in het Limburgs Dagblad van 18 september jl. en van de artikelen, handelende over het betekenen van dwangbevelen, in de Nieuwsbrief voor de invordering, blz. 116 tot en met 119? </vraag>
      <vraag nummer="2">Zijn er door de handelwijze van het Zuiveringschap Limburg belangen van «schuldenaars» geschaad, of mag veilig worden aangenomen dat voorkomen is dat «aangeschreven» schuldenaars tot de betaling van aanzienlijke kosten gedwongen waren? </vraag>
      <vraag nummer="3">Is het waar dat in meer dan 90% van de gevallen, bij het betekenen van de dwangbevelen, niemand thuis wordt aangetroffen? </vraag>
      <vraag nummer="4">Waarin onderscheidt «het per post verzenden» van dwangbevelen zich ten principale van het duwen van dwangbevelen door de brievenbus door betekenaars die niemand thuis treffen? </vraag>
      <vraag nummer="5" voetnoot="1">Hoe dikwijls schakelt de rijksbelastingdienst ingeval van pieken «betekenaars» <voetnoot nummer="1"/>in? Bent u van mening dat met het inzetten van «betekenaars» het onderscheid tussen de activiteiten die deze mensen feitelijk verrichten en het werk dat «postbestellers» verrichten wel erg is vervaagd? </vraag>
      <vraag nummer="6">Kan een schatting worden gemaakt van de omvang van het bedrag dat kan worden bespaard als het betekenen van dwangbevelen algemeen per post zou mogen/kunnen geschieden? </vraag>
      <vraag nummer="7">Kan een beeld worden geschetst van de commerciële belangen die commerciële bureaus hebben bij het verbod tot per post betekenen van dwangbevelen? </vraag>
      <vraag nummer="8">Welke bezwaren zijn er naar uw oordeel tegen het per post betekenen? Kunt u hierbij aangeven of de bezwaren die in het verleden bestonden tegen deze wijze van betekenen nog steeds relevant zijn? </vraag>
      <noten afkomstig="vraag">
         <noot nummer="1">Betekenaars zijn mensen met een administratieve functie, voor wie op een gegeven moment weinig of geen werk binnen de organisatie voorhanden is. Zij worden dan ingezet om deurwaarderswerk te doen (betekenen). Zij zijn beslist geen deurwaarder en mogen daarom geen dwangbevel tenuitvoerleggen</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Op grond van het bericht in het Limburgs Dagblad moet worden aangenomen dat de betreffende dwangbevelen niet zijn betekend op de in de wet voorgeschreven wijze. Voor de beantwoording van de vraag of de betrokken heffingsplichtigen dientengevolge in hun belangen zijn geschaad, is het bijvoorbeeld van belang te weten of ter zake van de onjuiste «betekening» op de voet van de Kostenwet invordering rijksbelastingen kosten in rekening zijn gebracht en of de betreffende dwangbevelen ten uitvoer zijn gelegd door middel van beslag. Wij beschikken niet over de laatstbedoelde informatie. </antwoord>
      <antwoord nummer="3">Er is geen actuele informatie voorhanden waaraan het genoemde percentage kan worden getoetst al lijkt dit percentage op voorhand wel aan de hoge kant. Bij de behandeling van het wetsvoorstel dat heeft geleid tot de Invorderingswet 1990 werd in dit verband uitgegaan van 60% van door belastingdeurwaarders bezochte adressen waarbij belastingschuldigen niet werden aangetroffen. Overigens mag worden aangenomen dat het aantal gevallen waarin de belastingschuldige niet wordt aangetroffen bij ondernemersposten vrijwel te verwaarlozen is terwijl voorts in de betekeningspraktijk aanzienlijke verschillen bestaan tussen de randstad en de provincie. </antwoord>
      <antwoord nummer="4">Bij de betekening van het dwangbevel op de voet van artikel 2 Wetboek van Burgerlijke Rechtsvordering (het achterlaten van het afschrift in een gesloten enveloppe aan de woonplaats) mag van de belastingdeurwaarder een grotere mate van zorgvuldigheid worden verwacht dan waarvan kan worden uitgegaan bij gewone postbestelling. Zo wordt van de belastingdeurwaarder verwacht dat hij niet zonder meer tot betekening overgaat, indien er ter plaatse aanwijzingen bestaan dat het adres dat op het uitgevaardigde dwangbevel is vermeld niet als woonplaats van de belastingschuldige kan worden aangemerkt. In dat laatste geval zal de belastingdeurwaarder alvorens tot betekening over te gaan eerst een nader onderzoek instellen. </antwoord>
      <antwoord nummer="5">De hoofden van de eenheden Particulieren en Ondernemingen van de Belastingdienst zijn bevoegd ambtenaren van de rijksbelastingdienst aan te wijzen als belastingdeurwaarder met de beperkte opdracht tot het betekenen van dwangbevelen. Van deze bevoegdheid wordt met name gebruik gemaakt indien het werkaanbod binnen de betreffende eenheid daartoe aanleiding geeft. Overigens doet de beschrijving «mensen met een administratieve functie, voor wie op een gegeven moment weinig of geen werk binnen de eenheid voorhanden is» beslist geen recht aan de werkelijkheid. De bedoelde aanwijzing vindt in voorkomend geval plaats op basis van een evenwichtige keuze van binnen de betreffende organisatie te stellen prioriteiten. </antwoord>
      <antwoord nummer="6">Een eventuele kostenbesparing is sterk afhankelijk van de extra waarborgen waarmee de betekening van dwangbevelen per post gepaard zou moeten gaan. Bij de behandeling van het eerder genoemde wetsvoorstel is in dat verband gesproken over aangetekende verzending en over een afzonderlijk betalingsbevel dat aan de tenuitvoerlegging van het per post betekende dwangbevel zou behoren vooraf te gaan. </antwoord>
      <antwoord nummer="7">De rijksbelastingdienst maakt voor het betekenen van dwangbevelen geen gebruik van commerciële bureaus. Het is ons niet bekend welke belangen voor deze bureaus gemoeid zijn bij verbod tot het per post betekenen van dwangbevelen. </antwoord>
      <antwoord nummer="8">De bezwaren die destijds bij de behandeling van het wetsvoorstel dat heeft geleid tot de Invorderingswet 1990 door de Tweede Kamer zijn aangevoerd tegen het voorstel om dwangbevelen per post te betekenen hadden in hoofdzaak betrekking op de gewenste zekerheid dat belastingschuldigen op tijd van het bestaan van de executoriale titel op de hoogte zouden zijn en op het belang van een persoonlijke benadering van belastingplichtigen in de betreffende fase van het invorderingstraject. Deze bezwaren gelden in beginsel nog steeds. Thans vindt een heroriëntatie plaats met betrekking tot het invorderingsproces van de rijksbelastingdienst. In dat verband zal ook onderzoek plaatsvinden naar mogelijkheden om dit proces doelmatiger in te richten. Daarbij zal aandacht worden besteed aan mogelijke alternatieven voor de betekening van dwangbevelen zoals die thans plaatsvindt. </antwoord>
      <noten afkomstig="antwoord"/>
   </antwoorden>
</kvr>
