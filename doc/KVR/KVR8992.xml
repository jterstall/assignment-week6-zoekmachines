<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister voor Ontwikkelingssamenwerking over fondsenwerving door UNDP. (Ingezonden 17 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8992
</item>
         <item attribuut="Inhoud">Vragen over de wenselijkheid van fondsenwerving door het United Nations Development Programme bij multinationale ondernemingen, onder de naamgeving van Global Sustainable Development Facility.</item>
         <item attribuut="Rubriek">Bedrijfsleven en industrie (Ondernemingen) Internationale betrekkingen (Verenigde Naties) Ontwikkelingssamenwerking (Algemeen)</item>
         <item attribuut="Trefwoorden">Ondernemingen Ontwikkelingssamenwerking VN</item>
         <item attribuut="Vindplaats">Kamervragen met antwoord 1998-1999, nr. 1039, Tweede Kamer</item>
         <item attribuut="Vraagnr_bij_indiening">2989909690</item>
         <item attribuut="Afkomstig_van">Ontwikkelingssamenwerking</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">1999-03-24</item>
         <item attribuut="Datum_indiening">1999-03-17</item>
         <item attribuut="Document-id">KVR8992</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2129" allpagenumbers="2129 2130" vetnummer="2989909690" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8992" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1039" onderwerp="" indiendatum="1999-03-17">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="1999-03-24">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de artikelen «Reis door het kraakpand van de wereldvrede» en «Things go better with coke»? <voetnoot nummer="1"/>
      </vraag>
      <vraag nummer="2">Kunt u bevestigen dat UNDP wegens gebrek aan geld, mede veroorzaakt door achterstallige betalingen van de Verenigde Staten, fondsen probeert te werven bij multinationale ondernemingen, onder de naamgeving van Global Sustainable Development Facility? </vraag>
      <vraag nummer="3">Zo ja, kunt u instemmen met deze werkwijze van de UDNP? Vindt u dat de UNDP randvoorwaarden zou moeten stellen bij deze vorm van fondswerving? Zo ja, welke? </vraag>
      <vraag nummer="4">Deelt u de mening dat de UDNP het gevaar loopt niet langer zelfstandig te kunnen opereren omdat multinationale ondernemingen middels het GSDF invloed kopen? Zo ja, is dit niet des te zorgwekkender gezien de voorgestelde toekomstige rol van het UNDP, te weten een meer centrale, aansturende rol voor de VN-organisaties als de UNHCR en Unicef? </vraag>
      <vraag nummer="5">Bent u bereid, als belangrijke en trouwe donor van de UNDP, deze ontwikkeling aan de orde te stellen bij de UNDP en de Kamer op de hoogte te brengen van dit overleg? Zo neen, waarom niet? Zo ja, wat zal uw inzet zijn en wanneer verwacht u de Kamer hierover te kunnen berichten? </vraag>
      <noten afkomstig="vraag">
         <noot nummer="1">Onze wereld, februari respectievelijk maart 1999 en internetsite http:/www.corpwatch.org (Special report: The UN’s New partners: Leaked documents: A UNDP Interoffice Memorandum on the Global Sustainable Development Facility</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het door u gesuggereerde verband is niet juist. Hoewel de Verenigde Staten ernstig nalatig zijn t.a.v. hun reguliere contributie aan algemene VN-middelen, betalen ze wel hun Vrijwillige bijdrage aan UNDP. De Global Sustainable Development Facility (GSDF) is nadrukkelijk geen instrument voor fondsenwerving. Deze recentelijk gestarte pilot van UNDP is een uitvloeisel van eerdere oproepen om de samenwerking tussen de Verenigde Naties en het internationale bedrijfsleven te versterken t.b.v. duurzame investeringen in ontwikkelingslanden. UNDP probeert in dialoog te treden met multinationals om in gezamenlijke projecten investeringen te bevorderen die de allerarmsten bereiken, milieubewust worden uitgevoerd, werk opleveren en vrouwen ten goede komen. </antwoord>
      <antwoord nummer="3">Zoals u weet ben ik een voorstander van het stimuleren van duurzame investeringen door het internationale bedrijfsleven in ontwikkelingslanden. Ik juich initiatieven op dit terrein, waaronder dit, dan ook toe. Het feit dat blijkens een van de genoemde artikelen UNDP (los van GSDF) wel aan commerciële fondsenwerving doet, vind ik overigens niet principieel verwerpelijk. Dit kan, mits onder strenge voorwaarden (zie hieronder), de betrokkenheid van het internationale bedrijfsleven bij armoedebestrijding verhogen. Het kan bovendien extra middelen voor ontwikkelingssamenwerking opleveren. Ten derde creëert dit de mogelijkheid om het draagvlak voor ontwikkelingssamenwerking te vergroten, iets dat ik zoals u weet zeer belangrijk vind. GSDF is zeer zorgvuldig opgezet om UNDP’s (programmatische) onafhankelijkheid te kunnen garanderen. Zo zijn er strenge randvoorwaarden gesteld aan het soort bedrijven waarmee wordt samengewerkt (b.v. geen wapen- en tabaksindustrie). Verder is het bedrijven verboden goede sier te maken met deze samenwerking door gebruik van VN-naam en logo. Daarnaast worden samenwerkingsverbanden nadrukkelijk aangegaan binnen de door de Uitvoerende Raad gestelde kaders (o.m. dat alle cofinanciering binnen UNDP’s mandaat moet vallen). </antwoord>
      <antwoord nummer="4">De voorwaarden die UNDP aan samenwerking met bedrijven stelt, vormen afdoende garantie voor UNDP’s zelfstandigheid, ook t.a.v. zijn coördinerende rol in het VN-systeem. Hier wordt in de uitwerking van het project, waarbij ook partnerorganisaties en NGO’s zijn betrokken, zeer zorgvuldig naar gekeken. </antwoord>
      <antwoord nummer="5">Uiteraard volg ik, juist ook vanwege het feit dat ik investeringsbevordering in ontwikkelingslanden van groot belang acht, deze ontwikkelingen op de voet. Mocht hiertoe aanleiding zijn, dan zal Nederland dit in de Uitvoerende Raad aan de orde stellen. Hierover zal ik u dan berichten. </antwoord>
      <noten afkomstig="antwoord"/>
   </antwoorden>
</kvr>
