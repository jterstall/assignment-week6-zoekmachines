<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de minister van Justitie over de beveiliging van Ayaan Hirsi Ali. (Ingezonden 24 mei 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25895
</item>
         <item attribuut="Inhoud">Vragen naar aanleiding van uitspraak van de minister in het debat van 16 mei 2006 over de verdeling van de verantwoordelijkheid tussen de Amerikaanse autoriteiten en Nederland inzake de persoonsbeveiliging van deze Nederlandse (?) staatsburger na haar vertrek naar de VS.</item>
         <item attribuut="Rubriek">Criminaliteit en openbare orde (Veiligheid) Staats- en bestuursrecht (Parlement) Staats- en bestuursrecht (Vreemdelingenrecht)</item>
         <item attribuut="Trefwoorden">Nationaliteitsrecht Openbare orde en veiligheid Tweede Kamer Verenigde Staten Vreemdelingen</item>
         <item attribuut="Vindplaats">Kamervragen met antwoord 2005-2006, nr. 1726, Tweede Kamer</item>
         <item attribuut="Vraagnr_bij_indiening">2050613900</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2006-06-28</item>
         <item attribuut="Datum_indiening">2006-05-24</item>
         <item attribuut="Document-id">KVR25895</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3681" allpagenumbers="3681 3682" vetnummer="2050613900" code="0506tkkvr1726" lopendefooter="Tweede Kamer, vergaderjaar 2005–2006, Aanhangsel" filenaam="KVR25895" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1726" onderwerp="" indiendatum="2006-05-24">
         <vrager partij="GroenLinks" oorsprong="parlement">Halsema</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="28 juni 2006), zie ook Aanhangsel Handelingen nr. 1600, vergaderjaar 2005–2006">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Is het juist dat uw uitspraak in het debat van 16 mei jl. («Zo zij naar de Verenigde Staten verhuist, wordt zij een verantwoordelijkheid van de Amerikaanse autoriteiten en vindt er overleg plaats over de manier waarop de overgang wordt verzekerd») zo moet worden gelezen dat bij een vertrek naar de VS Nederland verantwoordelijkheid over de persoonsbeveiliging blijft delen met de Amerikaanse autoriteiten? </vraag>
      <vraag nummer="2">Of bedoelde u dat na de «overgang» de Nederlandse verantwoordelijkheid voor de beveiliging van deze Nederlandse (?) staatsburger volledig ophoudt te bestaan en in handen van de Amerikaanse autoriteiten wordt gelegd? </vraag>
      <vraag nummer="3">Als dit laatste het geval is, hoe kunt u dan «garanderen dat er maatregelen worden getroffen», zoals u in datzelfde debat letterlijk stelde? </vraag>
      <vraag nummer="4">Heeft u zelf al contact gehad met de Amerikaanse autoriteiten over de beveiliging van mevrouw Hirsi Ali en wat is hun visie op de verantwoordelijkheidsverdeling en de financiering van de beveiliging? </vraag>
      <vraag nummer="5">Deelt u de mening dat het ongewenst zou zijn als u (na de overgang) de volledige financiële en organisatorische verantwoordelijkheid voor de beveiliging tot een zaak van de Amerikaanse autoriteiten maakt? </vraag>
      <vraag nummer="6">Of vond u dit op 16 mei ook al toen u stelde: «Voor het overige bestaat er voor haar geen enkele reden om vanwege de beveiliging niet in Nederland te zijn»? </vraag>
      <vraag nummer="7">Zijn er overigens verschillen tussen het Amerikaanse en Nederlandse beleid inzake persoonsbeveiliging die – onafhankelijk van de veiligheidsanalyse – tot verschillen leiden in termen van intensiteit van beveiliging en/of de financiering van de beveiliging? </vraag>
      <vraag nummer="8">Kan het bijvoorbeeld zo zijn dat, daar waar in Amerika beveiliging sneller aan private organisaties wordt toevertrouwd, dit door de Nederlandse regering als onwenselijk wordt gezien, dan wel als een invulling waarvoor Nederland geen bijdrage in de kosten zou willen leveren? </vraag>
      <vraag nummer="9">Als de Nederlandse regering geen enkele verantwoordelijkheid wenst te dragen voor de inzet van particuliere beveiligingsorganisaties, hoe denkt zij een adequate beveiliging via de Amerikaanse autoriteiten dan wel veilig te stellen en is zij – indien nodig – bereid daar financieel aan bij te dragen? </vraag>
      <vraag nummer="10">Bent u bereid deze vragen vóór dinsdag 30 mei te beantwoorden? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1 t/m 9">Het uitgangspunt in de internationale verhoudingen is dat elk land zorg draagt voor de veiligheid en benodigde beveiliging van personen die zich op zijn grondgebied bevinden. Dit betekent dat ik zorg draag voor de veiligheid van personen die zich in Nederland bevinden. Zorg dragen voor veiligheid, niet het garanderen daarvan. Garanderen kan ik alleen de inzet van maatregelen in Nederland, zoals ik ook al in het debat van 16 mei jl. aangaf. Bij een vertrek naar de V.S. reken ik het tevens tot mijn verantwoordelijkheid zorg te dragen voor een verantwoorde overdracht van beveiligingsmaatregelen aan de Amerikaanse autoriteiten. Net als in Nederland geldt ook in de V.S. dat de rol van de werkgever steeds in ogenschouw wordt genomen. Ook daar geldt dat het primair aan de persoon zelf is, en daarna de werkgever om weerstand te bieden aan dreiging. Ook in de V.S. geldt dat beveiliging wordt gebaseerd op dreigings- en risicoanalyses. Om voor een goede overgang van mevrouw Hirsi Ali naar de V.S. te zorgen is inmiddels het nodige gedaan. Er is overleg gevoerd met de autoriteiten van de V.S.. Hierbij zijn alle gegevens, analyses en overige relevante informatie over de veiligheidssituatie van mevrouw Hirsi Ali beschikbaar gesteld aan de daartoe geëigende Amerikaanse instanties. In gezamenlijk overleg zal er een dreigingsanalyse worden opgesteld. De informatie van de Amerikaanse autoriteiten is van wezenlijk belang voor het inschatten van de veiligheidssituatie van mevrouw Hirsi Ali in de Verenigde Staten. De dreigingsanalyse is noodzakelijk voor het bepalen van het niveau van de eventuele benodigde beveiligingsmaatregelen. De Nederlandse Staat zal bij het vertrek van mevrouw Hirsi Ali, in overleg met de Verenigde Staten, zorg dragen voor een zorgvuldige overgang. Inmiddels zijn afspraken gemaakt over een Nederlandse inspanning ten aanzien van beveiliging. De inhoud van de maatregelen kan ik om veiligheidsredenen niet meedelen. Hierover zal ik de commissie Inlichtingen- en Veiligheidsdiensten informeren. Daarnaast zorgt de Nederlandse Staat voor adequate beveiliging van mevrouw Hirsi Ali wanneer zij zich in Nederland bevindt. </antwoord>
      <antwoord nummer="10">Vanwege het benodigde overleg met de verantwoordelijke autoriteiten in de V.S. is dit niet mogelijk gebleken. </antwoord>
      <noten afkomstig="antwoord"/>
   </antwoorden>
</kvr>
