<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Arib, Dijsselbloem en Heemskerk (allen PvdA) aan de ministers van Volksgezondheid, Welzijn en Sport en voor Vreemdelingenzaken en Integratie naar aanleiding van eerdere vragen over Marokkaanse remigranten en de Zorgverzekeringswet (Zvw). (Ingezonden 9 februari 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25310
</item>
         <item attribuut="Rubriek">Gezondheidszorg (Zorgverzekeringen) Welzijn (Emigratie)</item>
         <item attribuut="Trefwoorden">Emigratie Marokko Turkije Zorgverzekeringen</item>
         <item attribuut="Vindplaats">Kamervragen met antwoord 2005-2006, nr. 1218, Tweede Kamer</item>
         <item attribuut="Vraagnr_bij_indiening">2050607810</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
            <persoon partij="PvdA">Dijsselbloem</persoon>
            <persoon partij="PvdA">Heemskerk</persoon>
         </item>
         <item attribuut="Datum_reaktie">2006-04-10</item>
         <item attribuut="Datum_indiening">2006-02-09</item>
         <item attribuut="Document-id">KVR25310</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2597" allpagenumbers="2597 2598" vetnummer="2050607810" code="0506tkkvr1218" lopendefooter="Tweede Kamer, vergaderjaar 2005–2006, Aanhangsel" filenaam="KVR25310" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1218" onderwerp="" indiendatum="2006-02-9">
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Heemskerk</vrager>
         <vraagt-aan>de ministers van Volksgezondheid, Welzijn en Sport en voor Vreemdelingenzaken en Integratie naar aanleiding van eerdere vragen</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kunt u aangeven hoe groot de groep remigranten in Marokko en Turkije is die onder de verzekeringsplicht van de Zvw vallen? <voetnoot nummer="1"/>
      </vraag>
      <vraag nummer="2">Kunt u aangeven welk deel van deze groep op basis van een AOW-uitkering verzekeringsplichtig is? </vraag>
      <vraag nummer="3">Kunt u aangeven welk deel van deze groep op basis van een WAO-uitkering verzekeringsplichtig is? </vraag>
      <vraag nummer="4">Kunt u aangeven wat de inkomenseffecten van de nieuwe Zorgverzekeringswet zijn voor remigranten die voorheen particulier verzekerd waren? </vraag>
      <vraag nummer="5">Kunt u aangeven wat de inkomenseffecten van de nieuwe Zorgverzekeringswet zijn voor de remigranten die voorheen ziekenfondsverzekerd waren? </vraag>
      <vraag nummer="6">Klopt het dat de AWBZ-premie niet in verhouding staat tot de zorg waarop in Marokko aanspraak kan worden gemaakt? Kunt u aangeven welke AWBZ-voorzieningen in Marokko bestaan? </vraag>
      <vraag nummer="7">Wanneer zal er een bespreking plaatsvinden over de noodzakelijke wijzigingen van het Nederlandse-Marokkaanse verdrag inzake sociale zekerheid? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="822" documentjaargang="2005-2006">Aanhangsel Handelingen, nr. 822, vergaderjaar 2005–2006.</noot>
      </noten>
   </vragen>
   <antwoorden aantal="5">
      <antwoord nummer="1, 2 en 3">Rechthebbenden op een Nederlands pensioen of uitkering, die in Marokko en Turkije wonen, zijn niet verzekerd ingevolge de AWBZ, en daarom niet verzekeringsplichtig voor de Zvw. Toch hebben zij, ten laste van Nederland, recht op zorg in hun woonland. Dat is het gevolg van de desbetreffende socialezekerheidsverdragen met de desbetreffende landen. Remigranten die uitsluitend gerechtigden in de zin van de Remigratiewet zijn, en die niet anderszins aanspraak hebben op een langlopende Nederlandse socialezekerheidsuitkering, vallen niet onder de socialezekerheidsverdragen. Alle rechthebbenden op een WAO- en een AOW-uitkering zijn bekend bij het College voor Zorgverzekeringen (Cvz). In totaal zijn er in Turkije 2.098 mensen met een WAO-uitkering en 7.272 mensen hebben een AOW-uitkering. In Marokko zijn er 1.344 WAO-gerechtigden en 3.893 AOW-gerechtigden. Dit zijn de gegevens van het Cvz per 1 januari 2006. </antwoord>
      <antwoord nummer="4">Remigranten die buiten Nederland wonen, kunnen worden onderscheiden in remigranten als bedoeld in de Remigratiewet en overige remigranten. Remigranten in de zin van de Remigratiewet, die louter een remigratie-uitkering hebben, vallen niet onder de sociale zekerheidsverdragen. In het kader van de ziektekostenvoorziening van de Remigratiewet ontvangen zij een maandelijkse tegemoetkoming, waarmee zij zelf een ziektekostenverzekering kunnen afsluiten. Dit is echter geen verplichting. Zij kunnen de maandelijkse tegemoetkoming ook zelf reserveren voor eventuele kosten van gezondheidszorg bij ziekte. Daarom is van de remigranten van de Remigratiewet niet bekend of ze particulier verzekerd zijn. Zij zullen zolang zij niet op enigerlei andere grond onder de verdragen vallen (bijvoorbeeld omdat zij een AOW-uitkering gaan ontvangen) geen inkomenseffecten van de stelselwijziging ondervinden. Remigranten die voorheen niet onder de Ziekenfondswet vielen (voornamelijk AOW-gerechtigden die vóór hun 65-ste verjaardag zijn geremigreerd en die bij het bereiken van de 65-jarige leeftijd, of op het tijdstip van inwerkingtreding van het verdrag met Marokko op 1 november 2004, niet aan de referte-eis voor ziekenfondsverzekering voldeden), hadden de mogelijkheid om zich particulier te verzekeren. Wat daarvan de kosten waren is onbekend, mede omdat dit afhankelijk is van het verzekerde pakket. In een aantal gevallen zal deze groep zich echter niet hebben verzekerd, maar eventuele ziektekosten zelf voldoen. De groep nieuwe verdragsgerechtigden bedraagt 2.338 in Turkije en 3.302 in Marokko. Als verdragsgerechtigde zijn zij nu de volgende bijdragecomponenten verschuldigd: – een inkomensafhankelijke Zvw-bijdrage van 6,5%, respectievelijk 4,4% – een inkomensafhankelijke AWBZ-bijdrage van 70% van het bedrag dat verschuldigd zou zijn als men in Nederland zou wonen – een nominale bijdrage van € 881 voor zichzelf en zijn meerderjarige gezinsleden (waarin de no-claim-teruggave al is verrekend). Daarnaast heeft men in beginsel aanspraak op een zorgtoeslag, in de meeste gevallen de maximale zorgtoeslag van circa € 400 voor een alleenstaande en circa € 1 150 voor een tweepersoonshuishouden. Omdat onbekend is welk bedrag er in 2005 werd besteed aan ziektekosten, valt ook geen inkomenseffect te becijferen. In de meeste gevallen zullen deze kosten waarschijnlijk fors stijgen. </antwoord>
      <antwoord nummer="5">In onderstaande tabel wordt een beeld gegeven van de gevolgen voor ex ziekenfondsverzekerden. 2004 1p. 2p. nominale premie €28 €56 Ink.afh.zfw 8,0% AWBZ pr 13,40% 2005 1p. 2p. nominale premie €33 €66 af: no-claim € 21 € 42 resteert: € 12 € 24 Ink. afh. premie zfw 8,2% AWBZ-premie 13,45% 2006 1p. 2p. nominale premie € 92 € 184 af: no-claim € 21 € 42 af: zorgtoeslag € 33 € 96 resteert: € 38 € 46 Ink.afh.bijdr ZVW 6,5% AWBZ-bijdrage 8,8% Ziekenfondsverzekerden betaalden in 2005 een nominale premie rekening houdend met no-claim van € 12 (alleenstaanden) of € 24 (tweepersoonshuishouden). In 2006 stijgt dit als ook rekening wordt gehouden met de zorgtoeslag naar € 38 (alleenstaanden) of € 46 (tweepersoonshuishouden). Ziekenfondsverzekerden betaalden al een inkomensafhankelijke ZFW premie van 8,2% en een AWBZ premie van 13,45%. In 2006 gaan ze de inkomensafhankelijke bijdrage van 6,5% en de verlaagde AWBZ bijdrage van 8,8% betalen. Per saldo hoeven ze dus ruim 6% minder inkomensafhankelijke bijdragen te betalen. Afhankelijk van de hoogte van het inkomen gaan alleenstaande ziekenfondsverzekerden er licht op voor- of achteruit in 2006. </antwoord>
      <antwoord nummer="6">Verdragsgerechtigden betalen een bijdrage die overeenkomt met de premies die een Nederlandse verzekeringplichtige verschuldigd is. Daartegenover bestaat aanspraak op het woonlandpakket. Beide gegevens vloeien voort uit de in de internationale sociale zekerheidsregelingen, mede omwille van de uitvoerbaarheid gekozen coördinatiesystematiek. Ik verwijs u naar de antwoorden op de vragen 3 en 4 van uw eerder gestelde vragen (nr. 2050606140). De bijdrage die in het kader van de verdragstoepassing betaald moet worden door de verdragsgerechtigden is minder dan die welke door verzekeringsplichtigen verschuldigd is, omdat het verstrekkingenpakket in het woonland minder omvangrijk kan zijn dan het Nederlandse verstrekkingenpakket. Daarenboven wordt ook de no-claimkorting aan verdragsgerechtigde pensioen- en uitkeringsgerechtigden, op voorhand teruggegeven. Afhankelijk van de omvang van het verstrekkingenpakket van het woonland wordt de bijdrage in landen met een geringer voorzieningenniveau, zoals in Marokko, als onevenredig hoog ervaren. </antwoord>
      <antwoord nummer="7">De besprekingen hebben in de week van 6 maart 2006 plaatsgevonden. Hierbij heeft een verkenning plaatsgevonden van ervaren knelpunten en mogelijke oplossingsrichtingen. Hierbij is ook de mogelijkheid van beëindiging van het hoofdstuk Ziekte en moederschap van het verdrag overwogen. De uitkomst van dit eerste overleg is dat voorlopig de status quo van de verdragstoepassing gehandhaafd blijft. Beide verdragslanden hebben twee maanden de tijd om zich te beraden over hetgeen tijdens genoemde besprekingen is voorgesteld. </antwoord>
      <noten afkomstig="antwoord"/>
   </antwoorden>
</kvr>
