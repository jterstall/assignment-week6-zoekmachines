<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Tonkens (GroenLinks) en Tjon-A-Ten (PvdA) aan de ministers van Sociale Zaken en Werkgelegenheid, voor Vreemdelingenzaken en Integratie en van Volksgezondheid, Welzijn en Sport over de economische positie van Filippijnse vrouwen in Nederland. (Ingezonden 12 juni 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18135
</item>
         <item attribuut="Inhoud">Vragen naar aanleiding van het rapport van Bayanihan "De economische positie van Filippijnse vrouwen in Nederland". Doordat de Filippijnse allochtonengroep door de overheid niet als zodanig wordt erkend, worden de meeste sociale faciliteiten en projecten niet op deze groep gericht.</item>
         <item attribuut="Rubriek">Arbeid (Arbeidsbemiddeling) Cultuur en taal (Nederlandse taal) Welzijn (Emancipatie) Welzijn (Minderheden)</item>
         <item attribuut="Trefwoorden">Arbeidsbemiddeling Minderheden Nederlands als tweede taal Vrouwenemancipatie</item>
         <item attribuut="Vindplaats">Kamervragen met antwoord 2002-2003, nr. 1597, Tweede Kamer</item>
         <item attribuut="Vraagnr_bij_indiening">2020313140</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Tonkens</persoon>
            <persoon partij="PvdA">Tjon-A-Ten</persoon>
         </item>
         <item attribuut="Datum_reaktie">2003-07-08</item>
         <item attribuut="Datum_indiening">2003-06-12</item>
         <item attribuut="Document-id">KVR18135</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3339" allpagenumbers="3339 3340 3341" vetnummer="2020313140" code="0203tkkvr1597" lopendefooter="Tweede Kamer, vergaderjaar 2002–2003, Aanhangsel" filenaam="KVR18135" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1597" onderwerp="" indiendatum="2003-06-12">
         <vrager partij="GroenLinks" oorsprong="parlement">Tonkens</vrager>
         <vrager partij="PvdA" oorsprong="parlement">Tjon-A-Ten</vrager>
         <vraagt-aan>de ministers van Sociale Zaken en Werkgelegenheid, voor Vreemdelingenzaken en Integratie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-07-8">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder>de ministers van Volksgezondheid, Welzijn en Sport en voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het rapport «De economische positie van Filippijnse vrouwen in Nederland»? <voetnoot nummer="1"/>
      </vraag>
      <vraag nummer="2">Is u bekend dat veel Filippijnse vrouwen door het wegvallen van hun sociale netwerk, vooral tijdens de eerste jaren van hun verblijf in Nederland in een sociaal isolement raken? </vraag>
      <vraag nummer="3">Deelt u de conclusie dat het isolement, waarin Filippijnse vrouwen verkeren, wordt veroorzaakt door de slechte beheersing van de Nederlandse taal? Klopt het dat met name Filippijnse vrouwen die vóór 1990 naar Nederland kwamen weinig gelegenheid hadden om de Nederlandse taal te leren en dat de drempel om taallessen weer op te pakken voor deze groep vrij hoog is? Welke beleidsmaatregelen bent u bereid te nemen om te bevorderen dat deze vrouwen alsnog taallessen volgen? </vraag>
      <vraag nummer="4">Wordt het sociale isolement, waarin Filippijnse vrouwen verkeren, veroorzaakt door hun onzekere verblijfstitel en de daarmee gepaard gaande afhankelijkheid van hun Nederlandse echtgenoten? Ervaart u dit als een probleem en bent u bereid hiervoor maatregelen te treffen? </vraag>
      <vraag nummer="5">Klopt het dat het juist de Nederlandse mannen zijn die Filippijnse vrouwen ervan weerhouden om in Nederland aan hun loopbaan te werken? Hoe beoordeelt u deze conclusie in het licht van het in Nederland gevoerde en te voeren emancipatiebeleid? Welke invloed hebben de verschillende inkomensafhankelijke kortingen, zoals voorgesteld in het hoofdlijnenakkoord (kinderkorting, combinatiekorting, zorgkorting e.d.) op de arbeidsparticipatie van vrouwen met een verdienende partner? </vraag>
      <vraag nummer="6">Klopt het dat er veel Filippijnse vrouwen in Nederland zijn die op de Filippijnen een gedegen verpleegkundige opleiding en werkervaring hebben opgedaan, maar in Nederland niet aan de slag komen? Welke redenen liggen hieraan ten grondslag? Bent u bereid om deze groep te mobiliseren en/of her- of bij te scholen voor de arbeidsmarkt, in het bijzonder voor de gezondheidszorg waar men te kampen heeft met grote personeelstekorten? Hoe beoordeelt u de suggestie van de stichting Bayanihan om een contactpunt voor Filippijnse gezondheidswerkers op te richten en bent u bereid een dergelijk contactpunt financeel te steunen? </vraag>
      <vraag nummer="7">Klopt het dat de meeste sociale faciliteiten en projecten gericht zijn op de door de overheid erkende (grotere) allochtonengroepen, zoals Turken, Marokkanen en Antillianen? Waarom wordt de Filippijnse allochtonengroep door de overheid niet als zodanig erkend, aangezien het toch gaat om een groep van ongeveer 18 000 personen, waarvan 80% vrouw is? Bent u bereid deze groep alsnog als specifieke allochtone groep te erkennen die speciale aandacht verdient? </vraag>
      <noten afkomstig="vraag">
         <noot nummer="1" titel="De economische positie van Filippijnse vrouwen in Nederland">«De economische positie van Filippijnse vrouwen in Nederland», Bayanihan, Utrecht, mei 2003</noot>
      </noten>
   </vragen>
   <antwoorden aantal="7">
      <antwoord nummer="1">Ja. Het project «Filippijnse vrouwen en economie» waaruit het genoemde rapport is voortgekomen, is mede gefinancierd door het Ministerie van Sociale Zaken en Werkgelegenheid in het kader van de Subsidieregeling Emancipatie-ondersteuning. </antwoord>
      <antwoord nummer="2">Met het verlaten van het moederland laat men vaak ook familie en het bestaande sociale netwerk achter. Deze situatie is niet zozeer typisch voor Filippijnse vrouwen. Uiteraard brengt dat gevoelens met zich mee van heimwee en gemis. Overigens is van de Filippijnse gemeenschap in Nederland bekend dat deze gemeenschap bijzonder actief is in het elkaar opvangen. Er bestaat een aantal Filippijnse gezelligheidsverenigingen, er is een eigen krant, en over het algemeen weet men elkaar goed te vinden. Anders dan in sommige culturen bewegen Filippijnse vrouwen zich vrijelijk buitenshuis, en omdat de meeste van hen de Engelse taal redelijk beheersen, weten zij zich in Nederland toch al snel te redden. </antwoord>
      <antwoord nummer="3">Het kabinet vindt de beheersing van de Nederlandse taal van groot belang voor de integratie van leden van etnische minderheidsgroepen in de Nederlandse samenleving. Vanaf 1999 is er dan ook een specifiek budget voor de inburgering van oudkomers. Filippijnse vrouwen kunnen net zoals anderen van het aanbod gebruik maken. De verantwoordelijkheid voor de uitvoering van het inburgeringsbeleid ligt bij gemeenten. Dit betekent dat de selectie van de deelnemers en het aanbieden van op maat gesneden laagdrempelige programma’s onder de gemeentelijke regie valt. In het kader van het Groot Project Inburgering Oudkomers (GPIO) wordt aan gemeenten gevraagd de kenmerken van de deelnemers aan inburgeringsprogramma’s te registreren. Aangezien de registratie zich richt op de landen van herkomst naar grootste etnische groeperingen zijn er gezien het relatiefgeringe aantal Filippijnen in Nederland geen specifieke cijfers bekend over het aantal deelnemende Filippijnse vrouwen. </antwoord>
      <antwoord nummer="4">De informatie in het rapport van de Stichting Bayanihan over de afhankelijke verblijfstitel is dermate summier dat de conclusie dat het sociale isolement van deze groep te wijten is aan de afhankelijkheid van het verblijf niet kan worden getrokken. Bovendien geeft het rapport meerdere redenen voor mogelijk isolement. Daarbij zij opgemerkt dat de grond voor een verblijfstitel die is aangevraagd voor verblijf bij partner de relatie is, en er dus per definitie sprake is van het afhankelijk stellen van het verblijfrecht van de relatie. Het is de Nederlandse of in Nederland gevestigde partner die verantwoordelijk is voor de bestaansmiddelen en de huisvesting van i.c. zijn echtgenote. Overigens is de totale afhankelijkheid aan een termijn gebonden. De verblijfsvergunning onder de beperking verband houdend met gezinshereniging of gezinsvorming kan op aanvraag na drie jaar worden gewijzigd in een zelfstandige vergunning onder de beperking «voortgezet verblijf.» Voor de verlening van deze zelfstandige vergunning is het niet noodzakelijk dat de relatie is ontwricht of ontbonden. Na vijf jaar verblijf kan de verblijfsvergunning voor bepaalde tijd op aanvraag worden omgezet in een vergunning voor onbepaalde tijd. Indien er zich problemen voordoen in de relatie binnen de drie jaar en de echtgenote overweegt de relatie te beëindigen dan is het mogelijk een verblijfsvergunning voor voortgezet verblijf aan te vragen in verband met klemmende humanitaire redenen. Aantoonbaar geweld binnen de relatie wordt beoordeeld als een van deze klemmende redenen. </antwoord>
      <antwoord nummer="5">Ik ken geen onderzoek dat tot deze conclusie leidt. Niettemin is het emanciperen van mannen een belangrijk thema. Met het op gang brengen van discussie, het houden van conferenties, een multimediale campagne en vele andere activiteiten in het kader van het project «Mannen in de hoofdrol», streeft het Ministerie van Sociale Zaken en Werkgelegenheid naar een grotere inzet van mannen thuis, in relatie tot gezin en familie, en naar meer ruimte voor vrouwen om te (blijven) werken. De bedoeling van genoemde kortingen uit het hoofdlijnenakkoord is om de participatie van vrouwen te bevorderen. </antwoord>
      <antwoord nummer="6">Mij zijn geen gegevens bekend uit onderzoek naar de bedoelde situatie van Filippijnse vrouwen in Nederland. Het is mij dan ook niet bekend of de stelling klopt en welke redenen daarvoor zouden zijn aan te wijzen. De meest direct betrokkenen bij de arbeidsmarkt in de zorg zijn de sociale partners. Deze hebben, samenwerkend in de sectorfondsen, diverse activiteiten ontplooid gericht op instroom in de zorg van eventueel onbenut arbeidspotentieel binnen de bevolking. Bij deze activiteiten zijn er ook specifiek gericht op groepen van niet-Nederlandse afkomst. Al met al zien wij geen aanleiding er bij sociale partners en/of sectorfondsen op aan te dringen aanvullend nog specifieke acties te ontplooien richting Filippijnse vrouwen. Ook zien wij geen aanleiding om een specifiek contactpunt voor Filippijnse gezondheidswerkers financieel te ondersteunen. </antwoord>
      <antwoord nummer="7">Zoals eerder vermeld heeft het Ministerie van Sociale Zaken en Werkgelegenheid bijgedragen aan het project «Filippijnse vrouwen en economie» vanuit de Subsidieregeling Emancipatieondersteuning. Het integratiebeleid van het Rijk richt zich in beginsel niet op etnische groepen, maar op maatschappelijke vraagstukken die zich voordoen (zie nota «Integratie in het perspectief van immigratie» kamerstuk 28 198, nr. 2). Een benadering gericht op een specifieke doelgroep is alleen aan de orde wanneer dit de beste methode blijkt om een probleem op te pakken dat zich specifiek voordoet binnen de betreffende etnische groep. Dit neemt niet weg dat Filippijnse vrouwen evenals andere specifieke doelgroepen gebruik kunnen maken van faciliteiten en voorzieningen voortvloeiend uit het algemene beleid zoals het emancipatie- en integratiebeleid. Binnen het arbeidsmarktbeleid worden mensen van de Filippijnen erkend als één van de doelgroepen binnen het beleid voor etnische minderheden. Filippijnse vrouwen profiteren net als andere minderheidsgroepen van specifieke instrumenten als de wet SAMEN, het voormalig MKB-convenant, de stuurgroep AVEM, het Raamconvenant Grote Ondernemingen, de convenanten Herintredende Vrouwen etc. </antwoord>
      <noten afkomstig="antwoord"/>
   </antwoorden>
</kvr>
