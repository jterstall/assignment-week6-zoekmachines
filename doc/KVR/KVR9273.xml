<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Eisses-Timmerman en Dankers (beiden CDA) aan de staatssecretaris van Volksgezondheid, Welzijn en Sport over wijziging van de regeling ADL-clusters. (Ingezonden 30 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9273
</item>
         <item attribuut="Inhoud">Vragen in verband met plannen om de subsidie voor ADL-voorzieningen onder de AWBZ te brengen.</item>
         <item attribuut="Rubriek">Volkshuisvesting (Aangepaste woningen) Welzijn (Lichamelijk gehandicapten)</item>
         <item attribuut="Trefwoorden">ADL</item>
         <item attribuut="Vindplaats">Kamervragen met antwoord 1998-1999, nr. 1282, Tweede Kamer</item>
         <item attribuut="Vraagnr_bij_indiening">2989910520</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Eisses-Timmerman</persoon>
            <persoon partij="CDA">Dankers</persoon>
         </item>
         <item attribuut="Datum_reaktie">1999-04-29</item>
         <item attribuut="Datum_indiening">1999-03-30</item>
         <item attribuut="Document-id">KVR9273</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2541" allpagenumbers="2541 2542" vetnummer="2989910520" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9273" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1282" onderwerp="" indiendatum="1999-03-30">
         <vrager partij="CDA" oorsprong="parlement">Eisses-Timmerman</vrager>
         <vrager partij="CDA" oorsprong="parlement">Dankers</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-04-29">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het u bekend dat de Ziekenfondsraad de insluizing voorbereidt van de «subsidieregeling Ziekenfondsraad ADL-clusters en ADL-assistentie» (Fokusprojecten voor mensen met een zware lichamelijke handicap) in de AWBZ? </vraag>
      <vraag nummer="2">Is het u bekend dat daardoor wijzigingen dreigen in het voorzieningenniveau in ADL-clusters, zodanig dat een zeer aanmerkelijk deel van de bewoners niet langer zelfstandig zou kunnen wonen en in een verpleeghuis of niet-zelfstandige woonvoorziening terecht zou komen? Hoe verhoudt zich dat tot uw streven naar verdere extramuralisering? </vraag>
      <vraag nummer="3">Deelt u de mening dat in ADL-clusterprojecten een aantal gewenste uitgangspunten in zorg en dienstverlening aan mensen met een lichamelijke handicap wordt gecombineerd, zoals: zo lang mogelijk zelfstandig in eigen omgeving, scheiden wonen-zorg, vraaggestuurde dienstverlening en zorg op maat? </vraag>
      <vraag nummer="4">Bent u bereid te bevorderen dat de door de Ziekenfondsraad beoogde wijzigingen in de regelgeving niet ten koste gaan van het huidige voorzieningenniveau in deze ADL-clusters en niet ten koste gaan van de zekerheid van de bewoners over een onafhankelijk en zelfstandig leven? </vraag>
      <vraag nummer="5">Bent bereid meerjarenafspraken te maken met de Stichting Fokus over de verdere ontwikkeling en exploitatie van deze projecten? </vraag>
      <vraag nummer="6">Bent u tevens bereid de door de Ziekenfondsraad aanvaardbaar gestelde kosten voor ADL-assistentie over 1999 afdoende te financieren? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">In het kader van de modernisering van de AWBZ wordt beoogd om ook de zorgaanspraken op het gebied van de zorg voor lichamelijk gehandicapten te flexibiliseren. In de werkgroep flexibilisering zorgaanspraken lichamelijk gehandicapten van de Ziekenfondsraad, waarin vertegenwoordigers uit verschillende direct betrokken geledingen zitting hebben, wordt nagegaan in hoeverre en in welke vorm flexibilisering van zorgaanspraken voor de zorgsector lichamelijk gehandicapten mogelijk is. In dit traject worden de huidige aanspraken èn de thans gesubsidieerde hulpvormen betrokken. Voor de subsidieregelingen moet in verband hiermee tevens worden nagegaan in hoeverre deze in een «normale» aanspraak AWBZ kunnen worden omgezet. Hieronder valt derhalve ook de subsidieregeling ADL-assistentie op grond waarvan de Stichting FOKUS assistentie verleent in ADL-woningclusters. De werkzaamheden van de werkgroep zullen, naar het zich laat aanzien, ultimo 1999 worden afgerond. </antwoord>
      <antwoord nummer="2">Er dreigen geen (negatieve) wijzigingen in het voorzieningenniveau in ADL-clusters. Het exploitatiebudget van de Stichting FOKUS blijft sowieso op het bestaande niveau, terwijl daarnaast voor de jaren 1998–2000 extra intensiveringsgelden (in totaal f 6,9 miljoen) zijn ingezet voor de realisering van nieuwe ADL-clusters (voor de exploitatie waarvan overigens niet alleen de Stichting FOKUS in aanmerking komt). Het mag trouwens duidelijk zijn dat ook de bovengenoemde werkgroep flexibilisering zorgaanspraken lichamelijk gehandicapten in het kader van haar opdracht mede gericht is op verdere extramuralisering; in dat verband zou het vreemd zijn het voorzieningenniveau in ADL-clusters, zowel in financiële als in feitelijke omvang, aan te tasten. </antwoord>
      <antwoord nummer="3">De FOKUS-projecten zijn ooit opgezet om mensen met ernstige lichamelijke handicaps in de gelegenheid te stellen zelfstandig te wonen en de voor hen noodzakelijke zorg en dienstverlening zelf te regelen. In dat opzicht hebben zij hun waarde inmiddels ruimschoots bewezen. Een en ander neemt niet weg dat de huidige subsidiëring daarin ook zekere beperkingen kent. Daarom wordt thans bekeken in hoeverre daarin versoepeling kan worden aangebracht dan wel extra maatregelen nodig zijn om de gewenste versoepeling tot stand te brengen. </antwoord>
      <antwoord nummer="4">Zoals reeds aangegeven onder antwoord 2 zullen eventuele wijzigingen in de regelgeving geen negatieve gevolgen hebben met betrekking tot het huidige voorzieningenniveau in de ADL-clusters. Dat wordt vanzelfsprekend noch door de Ziekenfondsraad noch door mij gedoogd. </antwoord>
      <antwoord nummer="5">De Stichting FOKUS is slechts één van de potentiële aanbieders van ADL-assistentie in de gelijknamige clusters en in dat opzicht evenmin een koepelorganisatie. Om die reden kan de Stichting FOKUS niet als (enige) gesprekspartner beschouwd worden, mocht het thans al nodig zijn om meerjarenafspraken te maken over de verdere ontwikkeling en exploitatie van ADL-clusterprojecten. </antwoord>
      <antwoord nummer="6">In dezerzijds schrijven van 27 januari 1998 aan de Ziekenfondsraad is in principe en impliciet reeds aangegeven dat de door de Ziekenfondsraad – na zorgvuldige toetsing – aanvaardbaar gestelde kosten voor door de Stichting FOKUS geboden ADL-assistentie voor de jaren 1998 e.v. afdoende gefinancierd zullen worden. </antwoord>
      <noten afkomstig="antwoord"/>
   </antwoorden>
</kvr>
