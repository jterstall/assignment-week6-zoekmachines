<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Atsma en Van Lith (beiden CDA) aan de minister van Landbouw, Natuurbeheer en Visserij over de oogstschade en de overvloedige regenval. (Ingezonden 16 augustus 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16244
</item>
         <item attribuut="Inhoud">Vragen naar het instellen van een oogstschaderegeling (-verzekering), naar aanleiding van de grote oogstschade door extreme regenval in een aantal delen van Nederland begin augustus 2002.</item>
         <item attribuut="Rubriek">Belastingen (Belastingontheffing, -teruggave, -vermindering, -vrijstelling) Criminaliteit en openbare orde (Rampenpreventie en -bestrijding) Landbouw (Algemeen)</item>
         <item attribuut="Trefwoorden">Belastingen Landbouw Rampenbestrijding Schadevergoeding</item>
         <item attribuut="Vindplaats">Kamervragen met antwoord 2001-2002, nr. 1649, Tweede Kamer</item>
         <item attribuut="Vraagnr_bij_indiening">2010213870</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="CDA">Atsma</persoon>
            <persoon partij="CDA">Van Lith</persoon>
         </item>
         <item attribuut="Datum_reaktie">2002-09-09</item>
         <item attribuut="Datum_indiening">2002-08-16</item>
         <item attribuut="Document-id">KVR16244</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3505" allpagenumbers="3505 3506" vetnummer="2010213870" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16244" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1649" onderwerp="" indiendatum="2002-08-16">
         <vrager partij="CDA" oorsprong="parlement">Atsma</vrager>
         <vrager partij="CDA" oorsprong="parlement">Van Lith</vrager>
         <vraagt-aan>de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2002-09-9">
         <antwoorder functie="minister" ministerie="Landbouw, Natuurbeheer en Visserij">Veerman</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het u bekend dat door extreme regenval in augustus in een aantal delen van Nederland de oogst voor een groot deel verloren is gegaan of dreigt te gaan? </vraag>
      <vraag nummer="2">Kunt u een inventarisatie maken van de meest getroffen regio’s en kan de omvang van de schade worden vastgesteld? </vraag>
      <vraag nummer="3">Zijn er ondernemers die vanwege de extreme regenval in acute financiële problemen komen? Zo ja, om hoeveel ondernemers gaat het? </vraag>
      <vraag nummer="4">Vindt u dat het noodzakelijk is dat op korte termijn een oogstschaderegeling of oogstschadeverzekering tot stand komt? Ziet u mogelijkheden om stappen in deze richting te zetten? </vraag>
      <vraag nummer="5">Hoe oordeelt u over een fiscale regeling, waarbij ondernemers jaarlijks een deel van de opbrengst tegen fiscaal aantrekkelijke voorwaarden mogen reserveren om calamiteiten op te vangen? Bent u bereid de haalbaarheid van een dergelijke fiscale maatregel te onderzoeken? </vraag>
      <vraag nummer="6">Zijn er andere alternatieven om de gevolgen van oogstschade op te vangen haalbaar? Zo ja, waar kan dan aan worden gedacht? </vraag>
      <vraag nummer="7">Had door het realiseren van alternatieve waterbergingsgebieden of waterbuffers een deel van de problemen kunnen worden voorkomen? Hadden de gevolgen van de extreme regenval anderszins beperkt kunnen worden? Zo ja, waar moet dan aan worden gedacht? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja, dat is mij bekend. </antwoord>
      <antwoord nummer="2" voetnoot="1">De meest getroffen regio’s liggen tot dusver in West-Brabant, Zeeuws-Vlaanderen en Noord-Nederland. De eerste verantwoordelijkheid voor de inventarisatie en het vaststellen van de schade ligt bij het bedrijfsleven. Het landbouwbedrijfsleven inventariseert momenteel de schade. Bijlage 1 betreft een overzicht van de schadegegevens van LTO tot nu toe. <voetnoot nummer="1"/>
      </antwoord>
      <antwoord nummer="3">Voorzover mij bekend zijn tot dusver geen ondernemers in acute financiële problemen gekomen als gevolg van de extreme regenval in augustus dit jaar. </antwoord>
      <antwoord nummer="4">Ik ben een groot voorstander van een structurele voorziening voor oogstschade als gevolg van extreme weersomstandigheden, bijvoorbeeld in de vorm van een oogstschadeverzekering. Ik zal waar mogelijk een dergelijke voorziening stimuleren. Het bedrijfsleven heeft echter de eerste verantwoordelijkheid hierbij. Eerder heeft hierover al intensief overleg plaatsgevonden tussen overheid en bedrijfsleven en is geconstateerd dat oogstschade als gevolg van extreme weersomstandigheden een ondernemersrisico is dat in principe verzekerbaar is. Op dit moment voer ik opnieuw overleg met het bedrijfsleven om een oogstschadeverzekering van de grond te krijgen. Ik wil geen ad hoc oogstschaderegeling, omdat dit de totstandkoming van een structurele voorziening frustreert. </antwoord>
      <antwoord nummer="5">Voor calamiteiten zijn er geen speciale faciliteiten in de fiscaliteit. Wel kan bij wisselende inkomens, bijvoorbeeld als gevolg van calamiteiten, gebruik worden gemaakt van verliescompensatie of van de uitsmeer- of middelingsregeling in de inkomstenbelasting. Betaalde premies voor een eventuele oogstschadeverzekering zijn uiteraard aftrekbaar van de winst. Met betrekking tot de invordering van belastingschulden merk ik voorts op dat de Invorderingswet 1990 voldoende mogelijkheden geeft om in voorkomende gevallen een adequate oplossing te treffen, bijvoorbeeld uitstel van betaling van belasting. Er is dan ook geen aanleiding om generiek fiscaal calamiteitenbeleid te formuleren. </antwoord>
      <antwoord nummer="6" voetnoot="2">Er zijn diverse alternatieven om inkomensfluctuaties als gevolg van bijvoorbeeld oogstschade op te vangen. Elke ondernemer voert hiertoe zijn eigen risicobeleid en kan een combinatie van bestaande instrumenten inzetten in zijn of haar risicomanagement. Te denken valt bijvoorbeeld aan diversiteit in gewassen, de opbouw van een financiële buffer op bedrijfsniveau, verzekeringen. Ik wil hierbij verwijzen naar het EC-rapport «Inkomensfluctuaties in de land- en tuinbouw; Probleemschets, mogelijkheden en instrumenten voor het ondervangen van inkomensfluctuaties», van maart 2002. Dit rapport is u aangeboden in het voorjaar 2002 <voetnoot nummer="2"/>. </antwoord>
      <antwoord nummer="7">Wateroverlast als in de afgelopen periode wordt niet alleen veroorzaakt door onvoldoende bergings- of afvoercapaciteit van het watersysteem maar ook doordat het water op het land blijft staan, ook al zijn de sloten nog niet vol. Voor het eerste kunnen waterbergingsgebieden een oplossing bieden, voor het tweede niet. Het tweede punt is deels de verantwoordelijkheid van de ondernemers zelf. Op dit moment worden onder verantwoordelijkheid van overheden deelstroomgebiedsvisies ontwikkeld. De waterkwantiteitsbeheerder zal zeker nagaan in hoeverre aanvullende maatregelen in het watersysteem getroffen kunnen worden en ook of die kosteneffectief zijn. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
         <noot nummer="2">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
