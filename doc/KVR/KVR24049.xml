<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (Groep Wilders) aan de minister van Binnenlandse Zaken en Koninkrijksrelaties over de bureaucratische verplichtingen en administratieve werklast bij de Nederlandse politie. (Ingezonden 23 augustus 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24049
</item>
         <item attribuut="Inhoud">Vragen naar aanleiding van artikel 'Bureaucratie demotiveert politie' (Trouw, 19 augustus 2005). De vele administratieve verplichtingen hinderen de effectiviteit van de politie.</item>
         <item attribuut="Rubriek">Criminaliteit en openbare orde (Politie) Staats- en bestuursrecht (Wetgeving)</item>
         <item attribuut="Trefwoorden">Deregulering Politie</item>
         <item attribuut="Vindplaats">Kamervragen met antwoord 2005-2006, nr. 126, Tweede Kamer</item>
         <item attribuut="Vraagnr_bij_indiening">2040520040</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="Groep Wilders">Wilders</persoon>
         </item>
         <item attribuut="Datum_reaktie">2005-10-10</item>
         <item attribuut="Datum_indiening">2005-08-23</item>
         <item attribuut="Document-id">KVR24049</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="273" allpagenumbers="273 274" vetnummer="2040520040" code="0506tkkvr126" lopendefooter="Tweede Kamer, vergaderjaar 2005–2006, Aanhangsel" filenaam="KVR24049" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="126" onderwerp="" indiendatum="2005-08-23">
         <vrager partij="Groep Wilders" oorsprong="parlement">Wilders</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="10 oktober 2005), zie ook Aanhangsel Handelingen nr. 2416, vergaderjaar 2004–2005">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het artikel «Bureaucratie demotiveert politie»? <voetnoot nummer="1"/>
      </vraag>
      <vraag nummer="2">Vindt u dat de politie te veel bureaucratische verplichtingen en administratieve werklast opgelegd wordt? Zo ja, wat is uw mening hierover? Bent u van mening dat de effectiviteit van de Nederlandse politie groter zou kunnen zijn als de politie minder te maken zou hebben met de bureaucratie en administratieve werklast? Zo ja, wat bent u van plan om hier aan te doen? </vraag>
      <vraag nummer="3">Bent u van mening dat het belangrijker is dat de politie zo veel mogelijk op straat voor veiligheid en rust zorgt dan dat het voor de politiek urenlang vragenlijsten invult? </vraag>
      <vraag nummer="4">Is het waar dat het kabinet heeft beloofd voor deregulering te zorgen bij de politie? Zo ja, wat is hier tot nu toe van terecht gekomen? </vraag>
      <vraag nummer="5">Bent u het met de korpschef van de politie Noord-Holland-Noord, eens dat het kabinet te weinig aan deregulering voor de politie heeft gedaan? Zo ja, wat is hiervoor de reden geweest en wanneer gaat u hier iets aan doen? </vraag>
      <noten afkomstig="vraag">
         <noot nummer="1" datum="2005-08-19" bron="Trouw">Trouw, 19 augustus 2005</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het kabinet wil de administratieve lasten terugdringen, ook die van de politie. Vermijdbare lasten moeten bestreden worden. Sommige administratieve handelingen zijn echter onontkoombaar. Hierbij gaat het, ten eerste, om wettelijke en andere formele verplichtingen die te maken hebben met de beleids- en beheerscyclus van de politie. Ten tweede gaat het om informatieverplichtingen die verband houdt met de politieke verantwoordelijkheid voor de politie, waaronder de informatie die uw Kamer (o.a. door middel van Kamervragen) verlangt. Ten derde gaat het om het uitvoeren van de politietaak zelf, te weten de daadwerkelijke handhaving van de rechtsorde en de verlening van hulp aan hen die dat behoeven. Zorgvuldig politieoptreden, alsmede de toetsbaarheid van dat optreden, vergen veel handelingen, bijvoorbeeld omdat schriftelijke vastlegging dient plaats te vinden (zie ook beantwoording op vraag 3). Niettemin zal vanuit verschillende kanten het vraagstuk van de overbodige administratieve lasten moeten worden aangepakt. Een benadering «aan de voorkant» verdient daarbij de voorkeur. Met betrekking tot de beleids- en beheerscyclus kan ik het volgende opmerken. Naar aanleiding van onderzoek van de Algemene Rekenkamer is er een Informatiestatuut opgesteld waarin de informatieverplichtingen Rijk-Regio worden gestroomlijnd. Dit informatiestatuut is op 10 augustus 2005 gepubliceerd in de staatscourant. Dit statuut vereenvoudigt de informatieverstrekking van de korpsen aan het Ministerie van BZK én regelt of informatieverplichtingen nog noodzakelijk zijn. Met deze operatie zal de administratieve belasting van de politie aanzienlijk slinken. Met betrekking tot de administratieve belasting van het uitvoeren van de politietaak zelf merk ik het volgende op: Uit het rapport doorlichtingregelgeving executieve politietaken (Kwantificering van de administratieve processen) uit 2003 blijkt dat de feitelijke omvang van de administratieve lasten voor de politie niet erg hoog zijn. Voor de elf regelingen die in het onderzoek zijn betrokken, gaat het om ruim 3% van het executieve politiepersoneel. Naar aanleiding van dit zogenaamde IBO-rapport wordt samen met de politie gekeken of bepaalde specifieke werkwijzen kunnen worden aangepast, zodat ze minder lasten voor de politie met zich meebrengen. Dit is bijvoorbeeld gebeurd bij de verkeers-, de jeugd- en de milieutaak. Binnenkort zal de Tweede Kamer worden geïnformeerd over de uitkomsten van deze trajecten die aangekondigd zijn ter gelegenheid van de aanbieding aan de kamer van het IBO-rapport op 28 januari 2004 (kamerstukken II 2003/05, 29408, nr. 1). In het kader van de herijking van de regelgeving wordt alle regelgeving bij BZK doorlopen om te bezien of er geen vermindering van regels kan plaatsvinden. Tenslotte is er een wetgevingstoets in de maak waarbij nieuwe regelgeving, aan de voorkant, wordt getoetst op de uitvoerbaarheid, waaronder de administratieve lasten. </antwoord>
      <antwoord nummer="3">Ik ben van mening dat het werk van de politie zo efficiënt mogelijk moet worden ingericht en dat ze zoveel mogelijk moet toekomen aan het uitvoeren van de politietaak. Hierbij hoort echter ook een goede registratie van gebeurtenissen. Ook voor de burger is het van groot belang dat de politie zorgvuldig omgaat met bijvoorbeeld persoonsgegevens en dat een goede registratie plaatsvindt van hetgeen de politie constateert. Deze gegevens kunnen immers tegen burgers gebruikt worden, of onderdeel van een strafrechtelijke procedure gaan uitmaken. Zorgvuldigheid in registratie is daarom van groot belang. Bij de invoering van nieuwe bevoegdheden of geweldmiddelen, zoals de pepperspray, kan het soms noodzakelijk zijn tijdelijk extra rapportageverplichtingen in het leven te roepen ten behoeve van de besluitvorming omtrent de definitieve invoering. </antwoord>
      <antwoord nummer="4">Zie hiervoor de beantwoording van vraag 1. Er zal daarnaast voortdurend aandacht moeten bestaan voor het verminderen en voorkomen van overbodige rapportageverplichtingen en andersoortige administratieve lasten. Dat geldt zowel voor mijn ministerie, als voor de Tweede Kamer. </antwoord>
      <antwoord nummer="5">De vermindering van de administratieve lastendruk is en wordt door dit kabinet én door de politiekorpsen zelf aangepakt. Hierbij moet voortdurend een evenwicht worden gevonden tussen rechtsstatelijkheid, efficiency en effectiviteit, handhaafbaarheid en toetsbaarheid. Het kabinet blijft over dat evenwicht in goed gesprek met de Raad van Hoofdcommissarissen én met individuele korpschefs, zoals die van Noord-Holland Noord. Hun concrete suggesties op het vlak van een verantwoorde vermindering van administratieve lasten zal ik zeker oppakken. </antwoord>
      <noten afkomstig="antwoord"/>
   </antwoorden>
</kvr>
