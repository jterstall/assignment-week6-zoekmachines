<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kant en Gerkens (SP) aan de minister van Financiën over het MDW-rapport. (Ingezonden 3 oktober 2002); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16614
</item>
         <item attribuut="Inhoud">Vragen over onder meer het provisiesysteem voor intermediairs in de verzekeringssector.</item>
         <item attribuut="Rubriek">Bedrijfsleven en industrie (Bank- en verzekeringswezen) Burgerlijk recht en burgerlijk procesrecht (Verzekeringsrecht)</item>
         <item attribuut="Trefwoorden">Verzekeringen Verzekeringsmaatschappijen</item>
         <item attribuut="Vindplaats">Kamervragen met antwoord 2002-2003, nr. 298, Tweede Kamer</item>
         <item attribuut="Vraagnr_bij_indiening">2020301050</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Kant</persoon>
            <persoon partij="SP">Gerkens</persoon>
         </item>
         <item attribuut="Datum_reaktie">2002-11-06</item>
         <item attribuut="Datum_indiening">2002-10-03</item>
         <item attribuut="Document-id">KVR16614</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="621" allpagenumbers="621 622 623" vetnummer="2020301050" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16614" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="298" onderwerp="" indiendatum="2002-10-3">
         <vrager partij="SP" oorsprong="parlement">Kant</vrager>
         <vrager partij="SP" oorsprong="parlement">Gerkens</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2002-11-6">
         <antwoorder functie="minister" ministerie="Financiën">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hoe beoordeelt u de suggestie in het Marktwerking, Deregulering en Wetgevingskwaliteit-rapport «Kosten noch moeite» <voetnoot nummer="1"/>om in de bijsluiter te melden hoeveel provisie op een polis geïnd wordt? </vraag>
      <vraag nummer="2">Deelt u de mening dat erg weinig intermediairs in de verzekeringssector zijn overgegaan van het provisiesysteem naar het urentarief? </vraag>
      <vraag nummer="3">Is het u bekend dat intermediairs die op het urentarief willen overgaan geconfronteerd worden met een weigering van verzekeraars om met hen zaken te doen? Bent u bereid nader onderzoek te doen naar dergelijke weigeringen? </vraag>
      <vraag nummer="4">Is het u bekend dat er processen worden gevoerd door voormalige intermediairs tegen verzekeraars vanwege conflicten over het al of niet nakomen van contracten door verzekeraars? Is het u bekend dat bij deze conflicten het al dan niet overgaan op het urentarief mede een rol speelt? </vraag>
      <vraag nummer="5">Is het u bekend door oud-vennoten van de Behaenk adviesgroep in september 2001 een klacht is ingediend wegens kwaadaardig wanbeleid door de ASR Verzekeringsgroep (PVK) bij de Pensioen- en Verzekeringskamer? Is deze klacht gegrond verklaard, en zo ja op welke grond(en)? </vraag>
      <vraag nummer="6">Waarom doet de PVK hier geen mededelingen over? Deelt u de mening dat openheid het opruimen van misstanden kan versnellen? </vraag>
      <vraag nummer="7">Is het u bekend dat de heer C. de Swart, voormalig bestuursvoorzitter van de ASR Verzekeringsgroep, dit najaar benoemd wordt in een topfunctie bij Fortis Nederland? </vraag>
      <vraag nummer="8">Is het u bekend dat tegen de ASR Verzekeringsgroep een aanklacht is ingediend wegens strafbare feiten inzake artikel 326 (oplichting) en artikel 328 bis (oneerlijke mededinging) Wetboek van Strafrecht bij het fraudeteam van de recherche te Rotterdam, met betrekking tot een zaak die onder de verantwoordelijkheid viel van de heer De Swart? </vraag>
      <vraag nummer="9">Kan in een dergelijke situatie, hangende het onderzoek, de PVK en De Nederlandsche Bank wel toestemming geven voor een benoeming? Zo ja, vindt u dat wenselijk? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="24 036" documentnummer="259" documentjaargang="2001-2002">Kamerstuk 24 036, nr. 259, vergaderjaar 2001–2002</noot>
      </noten>
   </vragen>
   <antwoorden aantal="9">
      <antwoord nummer="1">Ten aanzien van de aanbeveling om te overwegen de hoogte van de provisie in de financiële bijsluiter op te nemen (aanbeveling 10 in het MDW-rapport) heeft het kabinet in zijn reactie op het rapport opgemerkt dat door de invoering van de financiële bijsluiter reeds transparantie ontstaat over de totale kosten van complexe financiële producten. De provisie maakt daar onderdeel van uit. Voor een presentatie van de totale kosten, in plaats van een verbijzondering naar kostensoorten, is gekozen op grond van een door NIPO uitgevoerd consumentenonderzoek. Bij de evaluatie van de financiële bijsluiter zal worden bezien of deze keuze het gewenste effect heeft of dat een verbijzondering van kosten de voorkeur verdient. Daarbij dient te worden aangetekend dat het vermelden van één specifieke kostensoort tot schijntransparantie leidt. </antwoord>
      <antwoord nummer="2">De mogelijkheid voor intermediairs om op basis van uurtarieven te werken bestaat sinds 1 april j.l. Met het vrijlaten van de beloningsvormen kan de markt al haar innovativiteit aanwenden om de consument op een goede manier te bedienen. De markt bepaalt echter haar eigen tempo en maatvoering in de wijze waarop de additionele ruimte wordt ingevuld. Daarbij moet in ogenschouw genomen worden dat de overgang naar het werken op basis van een uurtarief gevolgen heeft voor de bedrijfsvoering van een intermediair, bijvoorbeeld doordat zowel de relatie met de klanten als met de verzekeraars verandert en de administratie anders moet worden ingericht. In de regel zijn dergelijke processen niet binnen enkele maanden voltooid. Het is dan ook nog wat vroeg om eventuele verschuivingen in de markt(structuur) waar te kunnen nemen. </antwoord>
      <antwoord nummer="3">Zoals aangegeven zijn verzekeraars vanaf 1 april jl. vrij om zelf te bepalen op welke wijze zij intermediairs belonen. Een individuele verzekeraar kan derhalve zelf bepalen op basis van welke beloningsvorm hij contracten met een intermediair sluit. Indien er aanwijzingen zouden zijn dat sprake is van een afspraak tussen verzekeraars om geen zaken te doen met intermediairs die op het uurtarief willen overgaan, dan zou dit een zaak kunnen zijn voor de Nederlandse Mededingingsautoriteit. Overigens zal het intermediairs in beginsel vrij staan om van een verzekeraar ontvangen provisiebedragen door te sluizen naar de consument en deze laatste daarnaast een uurtarief in rekening te brengen voor de werkzaamheden die de intermediair voor deze consument verricht. </antwoord>
      <antwoord nummer="4">Het is mij bekend dat er conflicten bestaan tussen verzekeraars en voormalige intermediairs. In hoeverre het overgaan op het uurtarief hierbij een rol speelt is mij niet bekend. </antwoord>
      <antwoord nummer="5">Het is mij bekend dat oud-vennoten van de Behaenk-groep schriftelijke klachten hebben ingediend bij de PVK. Naar aanleiding hiervan heeft de PVK een onderzoek ingesteld. De PVK heeft als wettelijke taak zelfstandig te bezien of mededelingen kunnen worden gedaan over mogelijke bevindingen die voortvloeien uit door haar uitgevoerde onderzoeken en de daaruit getrokken conclusies. Hierbij gelden onder de huidige wetgeving wettelijke beperkingen. Op grond van artikel 182 van de Wet toezicht verzekeringsbedrijf 1993 (Wtv 1993) en Europese richtlijnen mag de PVK informatie die terug te voeren is op individuele instellingen niet openbaar maken. Dit heeft ondermeer te maken met het feit dat publicatie van onderzoeksresultaten in bepaalde gevallen grote gevolgen kan hebben voor een bedrijf(stak) of individuele bestuurder. </antwoord>
      <antwoord nummer="6" voetnoot="1">Uit de beantwoording van vraag 5 kan worden opgemaakt dat de PVK wettelijk en ook Europeesrechtelijk gezien geen mededelingen kan doen over dit onderzoek. Overigens wordt, zoals bij brief d.d. 14 mei jl. <voetnoot nummer="1"/>gemeld aan uw Kamer, in het kader van de hervorming van de toezichtwetgeving de transparantie over de wijze waarop een toezichthouder zijn taken uitoefent in den brede herbezien. Hierin wordt ook het publicatiebeleid van de toezichthouders betrokken. </antwoord>
      <antwoord nummer="7">Fortis heeft op 31 mei jl. een persbericht uitgebracht, waarin wordt aangegeven dat de heer C. de Swart in mei 2003 tijdens de Algemene Vergadering van Aandeelhouders zal worden voorgedragen als lid van de Raad van Bestuur van Fortis. </antwoord>
      <antwoord nummer="8">Zie antwoord op vraag 9. </antwoord>
      <antwoord nummer="9" voetnoot="2">De primaire verantwoordelijkheid voor de aanstelling van bestuurders ligt bij de financiële instellingen zelf. Echter, het belang van de handhaving van de integriteit op de financiële markten is groot en het maatschappelijk vertrouwen in deze markten en instellingen die hierop handelen is essentieel. Daarom hebben de financiële toezichthouders exclusief tot wettelijke taak bestuurders en commissarissen op deskundigheid en betrouwbaarheid te toetsen. De betrouwbaarheidstoetsing is neergelegd in de wetgeving en nader uitgewerkt in de Beleidsregel inzake de betrouwbaarheidstoetsing van (kandidaat)(mede)beleidsbepalers en houders van gekwalificeerde deelnemingen in onder toezicht staande instellingen <voetnoot nummer="2"/>. Getoetst wordt hierbij of de betrouwbaarheid van bijvoorbeeld een (kandidaat)bestuurder buiten twijfel staat. Dit gebeurt voorafgaand aan de aanstelling. De beoordeling geschiedt door op basis van voornemens, handelingen en antecedenten te toetsten of betrokkene blijk geeft of heeft gegeven van zodanige gedragingen dat daardoor naar het oordeel van de toezichthouder diens betrouwbaarheid niet (meer) buiten twijfel staat. Bij een negatieve uitkomst zal de toezichthouder de aanstelling, overeenkomstig zijn wettelijke bevoegdheid, blokkeren. Onderdeel van de toetsingsprocedure is onder meer dat de toezichthouder informatie kan inwinnen bij de Landelijke Officier van Justitie aangaande eventuele strafrechtelijke antecedenten terzake. Zo een toezichthouder geen bezwaar maakt tegen een voorgenomen benoeming en de betreffende bestuurder wordt daadwerkelijk aangesteld, dan kan hieruit dus worden afgeleid dat de betrouwbaarheid en deskundigheid van de desbetreffende bestuurder bij de toezichthouder buiten twijfel staat. Bestuurders hebben in dit kader de plicht eventuele nieuwe antecedenten te melden aan de PVK. Mocht hier naar het oordeel van de toezichthouder aanleiding toe zijn, dan kan zij een nieuw betrouwbaarheidsonderzoek verrichten. Naar aanleiding van haar onderzoek kan de toezichthouder besluiten een (eerder verstrekte) verklaring van geen bezwaar in te trekken. Het beschreven toetsingsstelsel functioneert adequaat. In meer specifieke gevallen, bijvoorbeeld zoals geschetst in de vraagstelling, is het aan de betreffende toezichthouder om de toetsing te verzorgen. Ondergetekende zal zich hier gezien de wettelijke systematiek van toezicht op afstand niet in mengen. Gezien het feit dat in het onderhavige geval de integriteit van een met name genoemde bestuurder in ter discussie wordt gesteld, heeft ondergetekende de vrijheid genomen een aantal openbare feiten op een rij te zetten. De heer De Swart werd in 1977 benoemd tot directeur schadeverzekeringsbedrijf van Stad Rotterdam. Op 1 januari 1984 werd de heer De Swart benoemd tot lid van de Raad van Bestuur van voornoemde verzekeringsmaatschappij en per januari 1990 tot vice-voorzitter van deze Raad, gevolgd door een benoeming tot voorzitter van de Raad van Bestuur met ingang van 1 juni 1994. In 2000 is de heer De Swart lid geworden van het Executive Committee van Fortis. Blijkens de opgesomde aanstellingen heeft de PVK telkenmale geoordeeld dat de betrouwbaarheid van de heer De Swart buiten twijfel stond. Voorts is mij bekend dat de Behaenk Adviesgroep VOF in september jl. een aanklacht heeft ingediend tegen de ASR Verzekeringsgroep. Desgevraagd heeft het Openbaar Ministerie mij gemeld na beoordeling van deze aangifte te hebben geconcludeerd dat er geen sprake was van strafbare feiten. De aangifte is derhalve niet in behandeling genomen en een strafrechtelijk onderzoek vindt dan ook niet plaats. Uit het feit dat de heer De Swart als bestuurder in functie is maak ik op dat diens betrouwbaarheid tot op de dag van vandaag voor de betreffende toezichthouder buiten twijfel staat. </antwoord>
      <noten afkomstig="antwoord">
         <noot nummer="1">Kamerstukken II 2001–2002 28 122, nr. 5</noot>
         <noot nummer="2">Staatscourant van 19 april 2000, nr. 78</noot>
      </noten>
   </antwoorden>
</kvr>
