<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verburg (CDA) aan de minister van Sociale Zaken en Werkgelegenheid over de gevolgen van de afschaffing van de Wet arbeidsongeschiktheidsregelingen (WAZ). (Ingezonden 15 juni 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23466
</item>
         <item attribuut="Inhoud">Vragen over het voortbestaan van de afspraak met het Verbond van Verzekeraars, dat elke ondernemer zich privaat kan verzekeren voor arbeidsongeschiktheid, gezien het feit dat 'verzekerars in de praktijk oudere werknemers met een chronische ziekte of handicap weigeren' (artikel Telegraaf, 10 juni 2005), in het licht van de afschaffing van de WAZ (Wet arbeidsongeschiktheidsregelingen zelfstandigen).</item>
         <item attribuut="Rubriek">Bedrijfsleven en industrie (Ondernemingen) Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG))</item>
         <item attribuut="Trefwoorden">Arbeidsongeschiktheid Ondernemers Zelfstandigen</item>
         <item attribuut="Vindplaats">Kamervragen met antwoord 2004-2005, nr. 2054, Tweede Kamer</item>
         <item attribuut="Vraagnr_bij_indiening">2040516620</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Verburg</persoon>
         </item>
         <item attribuut="Datum_reaktie">2005-07-11</item>
         <item attribuut="Datum_indiening">2005-06-15</item>
         <item attribuut="Document-id">KVR23466</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4379" allpagenumbers="4379 4380" vetnummer="2040516620" code="0405tkkvr2054" lopendefooter="Tweede Kamer, vergaderjaar 2004–2005, Aanhangsel" filenaam="KVR23466" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2054" onderwerp="" indiendatum="15juni 2005">
         <vrager partij="CDA" oorsprong="parlement">Verburg</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-07-11">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is de afspraak met het Verbond van Verzekeraars dat elke ondernemer zich privaat kan verzekeren voor arbeidsongeschiktheid nog steeds van kracht? <voetnoot nummer="1"/>
      </vraag>
      <vraag nummer="2">Bent u op de hoogte van het feit dat verzekeraars in de praktijk oudere ondernemers of ondernemers met een chronische ziekte of handicap weigeren? </vraag>
      <vraag nummer="3">Past dit binnen de met het Verbond van Verzekeraars gemaakte afspraken en de op basis daarvan gewekte verwachtingen? </vraag>
      <vraag nummer="4">Wat is uw oordeel hierover? </vraag>
      <vraag nummer="5">Bent u bereid om via ondernemersorganisaties en zelfstandigenplatforms na te gaan wat de exacte omvang van dit probleem is en te bevorderen dat het Verbond van Verzekeraars zich aan de hierboven genoemde afspraken houdt? </vraag>
      <vraag nummer="6">Deelt u de opvatting dat als dit probleem niet wordt opgelost, dit een serieuze belemmering vormt voor werknemers en werkzoekenden om ondernemer te worden, terwijl ondernemerschap juist gestimuleerd moet worden? </vraag>
      <noten afkomstig="vraag">
         <noot nummer="1" datum="2005-06-10" bron="De Telegraaf">De Telegraaf, 10 juni 2005</noot>
      </noten>
   </vragen>
   <antwoorden aantal="3">
      <antwoord nummer="1">Bij de voorbereidingen van het toenmalige voorstel van Wet einde toegang verzekering WAZ (29 497) is met het Verbond van Verzekeraars overlegd over een private oplossing voor mogelijke onverzekerbaarheid. Dit overleg heeft geresulteerd in de zogenaamde alternatieve verzekering. Voor de alternatieve verzekering geldt geen medische risicobeoordeling en evenmin een leeftijdsgrens. Om tot de alternatieve verzekering toegelaten te worden, is uitsluitend van belang of men tot de met het Verbond van Verzekeraars afgesproken doelgroep behoort. Deze doelgroep bestaat ten eerste uit de voormalige WAZ-verzekerden die zich binnen drie maanden na de inwerkingtreding van de Wet einde toegang verzekering WAZ (dus vóór 1 november 2004) hebben gemeld voor een reguliere arbeidsongeschiktheidsverzekering, maar daarvoor zijn geweigerd of uitsluitend met uitsluitingen en/of premieopslagen kunnen worden geaccepteerd. Voor deze situaties is met verzekeraars afgesproken dat dan automatisch het aanbod van de alternatieve verzekering gold. Eerstgenoemde categorie (die geweigerd wordt) kwam daarbij uitsluitend voor de alternatieve verzekering in aanmerking. Laatstgenoemde categorie (die uitsluitend met uitsluitingen en/of premieopslagen kan worden geaccepteerd) zou de alternatieve verzekering worden aangeboden, maar zou daarnaast kunnen kiezen voor de reguliere verzekering met uitsluitingen en/of opslagen. Overigens is hierbij niet relevant of de weigering of de uitsluiting / premieopslag het gevolg was van de medische risicobeoordeling of de leeftijd van de aspirant-verzekerde; in beide gevallen zou, conform de afspraak met het Verbond, de alternatieve verzekering moeten worden aangeboden. Ten tweede worden tot de alternatieve verzekering toegelaten de in de toekomst startende zelfstandigen die binnen drie maanden na het starten van een onderneming een particuliere verzekering aanvragen, daarvoor worden geweigerd of uitsluitend met uitsluitingen en/of premieopslagen kunnen worden geaccepteerd. Ten derde is de alternatieve verzekering toegankelijk voor WAZ-uitkeringsgerechtigden die voor de WAZ volledig arbeidsgeschikt worden verklaard, binnen drie maanden na beëindiging van het WAZ-uitkeringsrecht een particuliere verzekering aanvragen, maar daarvoor worden geweigerd of slechts met uitsluitingen en/of premieopslagen kunnen worden geaccepteerd. Ten vierde hebben zelfstandigen met een in looptijd beperkte particuliere arbeidsongeschiktheidsverzekering tot bijvoorbeeld 50-, 55- of 60-jarige leeftijd, tussen 1 februari en 1 mei 2005de mogelijkheid gehad om de periode tot 65jaar te verzekeren via de alternatieve verzekering. Ik ben van mening dat door de met het Verbond gemaakte afspraken over de alternatieve verzekering, zelfstandigen met een verhoogd gezondheidsrisico een reële verzekeringsmogelijkheid tegen een redelijke premie is geboden. Op basis van deze afspraken is de alternatieve verzekering toegankelijk zowel bij de overgang van de publieke naar de private verzekering, als ook voor startende ondernemers en WAZ-gerechtigden die volledig arbeidsgeschikt worden verklaard. </antwoord>
      <antwoord nummer="2 t/m 4">Het is mij bekend dat verzekeraars voor reguliere particuliere arbeidsongeschiktheidsverzekeringen een medische risicobeoordeling plegen, dan wel een leeftijdsgrens hanteren waarboven de aspirant-verzekerde niet meer wordt geaccepteerd. Dit is niet in strijd met de met het Verbond van Verzekeraars gemaakte afspraken, omdat die afspraken alleen de alternatieve verzekering betreffen. Ik hecht eraan te benadrukken dat de alternatieve verzekering primair is bedoeld als een regeling die de overgang van de publieke naar de particuliere verzekeringsmogelijkheid faciliteert. Zo is ook uit het toelatingsbeleid, met name de gestelde termijn van drie maanden na afschaffing van de WAZ, af te leiden. De tijdelijke openstelling, zowel voor voormalige WAZ-verzekerden als ook voor startende zelfstandigen, vloeit ook voort uit de behoefte van verzekeraars aan beperking van het risico van antiselectie. De tijdelijke openstelling biedt ook oudere, chronisch zieke of gehandicapte zelfstandigen de mogelijkheid van een particuliere arbeidsongeschiktheidsverzekering. Uit de met het Verbond van Verzekeraars gemaakte afspraken over het acceptatiebeleid voor de alternatieve verzekering vloeit voort, dat voormalig WAZ-verzekerden die tussen 1 augustus en 1 november 2004 geen particuliere verzekering hebben aangevraagd, na 1 november 2004 een aanvraag daarvoor hebben ingediend en tegen verzekeringsproblemen aanlopen, niet meer voor de alternatieve verzekering in aanmerking komen. Over de afschaffing van de WAZ in het algemeen en de alternatieve verzekering in het bijzonder, is op een adequate wijze voorlichting gegeven, niet alleen door mijn ministerie maar ook door organisaties van zelfstandigen. Ik ben van mening dat hierdoor geen verkeerde verwachtingen zijn gewekt. </antwoord>
      <antwoord nummer="5en 6">Ik zie in het acceptatiebeleid voor de alternatieve verzekering geen belemmering om als zelfstandige te starten, omdat ook starters voor de alternatieve verzekering in aanmerking komen indien zij tijdig een verzekering aanvragen. Daarnaast kunnen ex-werknemers die als zelfstandigen willen starten, onder voorwaarden in aanmerking komen voor de vrijwillige WAO-verzekering. </antwoord>
      <noten afkomstig="antwoord"/>
   </antwoorden>
</kvr>
