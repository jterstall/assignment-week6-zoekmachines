<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kraneveldt (LPF) aan de staatssecretaris Onderwijs, Cultuur en Wetenschap, mevrouw Van der Laan, over semi-commerciële plannen van de TROS. (Ingezonden 31 maart 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25432
</item>
         <item attribuut="Inhoud">Vragen over een (wettelijke) waarborg dat bij uittreding van omroepen uit het publieke bestel, de met publiek geld gefinancierde programmarechten voor dat bestel behouden blijven.</item>
         <item attribuut="Rubriek">Communicatie, media en informatievoorziening (Omroepen)</item>
         <item attribuut="Trefwoorden">Omroepen</item>
         <item attribuut="Vindplaats">Kamervragen met antwoord 2005-2006, nr. 1327, Tweede Kamer</item>
         <item attribuut="Vraagnr_bij_indiening">2050610870</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="LPF">Kraneveldt</persoon>
         </item>
         <item attribuut="Datum_reaktie">2006-04-24</item>
         <item attribuut="Datum_indiening">2006-03-31</item>
         <item attribuut="Document-id">KVR25432</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2827" allpagenumbers="2827 2828" vetnummer="2050610870" code="0506tkkvr1327" lopendefooter="Tweede Kamer, vergaderjaar 2005–2006, Aanhangsel" filenaam="KVR25432" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1327" onderwerp="" indiendatum="2006-03-31">
         <vrager partij="LPF" oorsprong="parlement">Kraneveldt</vrager>
         <vraagt-aan>de staatssecretaris Onderwijs, Cultuur en Wetenschap, mevrouw Van der Laan,</vraagt-aan>
      </vraagdata>
      <antwoorddata antwoorddatum="2006-04-24">
         <antwoorder functie="staatssecretaris" ministerie="Onderwijs, Cultuur en Wetenschap">Van der Laan</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Deelt u de mening dat de beschikking over programmarechten in het huidige en toekomstige medialandschap een bestaansvoorwaarde is voor de publieke omroep? Hoe verhoudt zich dat tot een beweging bij sommige omroepverenigingen om rechten die met publiek geld zijn gefinancierd, buiten het bestel te plaatsen? </vraag>
      <vraag nummer="2">In hoeverre is er bij uittreding van omroepen uit het bestel een (wettelijke) waarborg dat de met publiek geld gefinancierde rechten voor het publieke bestel behouden blijven? </vraag>
      <vraag nummer="3">Hoe kijkt u aan tegen de stelling van sommige omroepen dat alleen zijzelf mogen bepalen wat zij met uit publiek geld gefinancierde programmarechten mogen doen? Mogen omroepen bijvoorbeeld weigeren om deze rechten in te zetten voor het belang van de publieke omroep als geheel? Deelt u de mening dat, als dat inderdaad het geval zou zijn, de publieke omroep in feite een lege huls is geworden? </vraag>
      <vraag nummer="4">Hoe kijkt u aan tegen de mogelijkheid dat omroepen, of commerciële bedrijven waarin omroepen aandelen hebben, alleen tegen marktconforme vergoedingen of tegen andere hen moverende voorwaarden, programmarechten die met publiek geld zijn gefinancierd, aan de publieke omroep als geheel willen afstaan (bv. voor «uitzendinggemist» of voor gezamenlijke themakanalen)? </vraag>
      <vraag nummer="5">Hoe is dit bij andere publieke omroepen geregeld? Komt de Nederlandse publieke omroep, in vergelijking met de publieke omroepen in andere West-Europese landen, hierdoor niet op achterstand en voor veel grotere kostenposten te staan? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. Het belangrijkste kapitaal waarover de publieke omroep beschikt is het inhoudelijke media-aanbod, de content. De beschikbaarheid van dat aanbod is dan ook van cruciaal belang. Zowel binnen het huidige bestel als in het nieuwe bestel zal een omroep zijn inkomsten, waaronder publieke middelen, moeten gebruiken voor de productie van media-aanbod ten behoeve van de publieke omroep. Dat aanbod dient dus beschikbaar te zijn voor de publieke omroep. Omroepen kunnen dus niet met middelen die bestemd zijn voor publieke programmering materiaal produceren met het oog op plaatsing buiten het bestel. Op die manier zou een omroep zich schuldig maken aan onrechtmatige besteding van gelden en overtreding van het verbod van dienstbaar zijn aan winst door derden. En het kan leiden tot een gebrek aan de bereidheid om samen te werken, één van de wettelijke voorwaarden voor een erkenning. In principe kunnen omroepverenigingen de auteursrechten op de programma’s die zij bezitten overdragen aan derden. Dit betreft de exploitatie van auteursrechten en valt onder het regime van nevenactiviteiten van de publieke omroepen. Commerciële derden kunnen daar echter nooit ongerechtvaardigde voordelen aan ontlenen. Dat betekent onder meer dat voor de rechten een marktconforme prijs zal moeten worden betaald. De opbrengst daarvan dient door de omroepvereniging geïnvesteerd te worden in publieke programmering. Een omroepvereniging kan zich door overdracht van rechten niet onttrekken aan de verplichting om programmering voor de publieke omroep te leveren. </antwoord>
      <antwoord nummer="2">Voor zover omroepen de auteursrechten bezitten, blijven deze rechten in bezit van de omroepvereniging, ook als deze het publieke bestel verlaat. Dat wil niet zeggen dat een uittredende omroep kapitaal dat is opgebouwd met omroepmiddelen zo maar mee kan nemen. Dat zou immers leiden tot publieke financiering van een commerciële partij waardoor er sprake is van staatssteun. Voor het meenemen van de rechten op publiek gefinancieerde programma’s zal dan ook een marktconforme prijs betaald moeten worden. </antwoord>
      <antwoord nummer="3">Omroepen moeten beseffen dat zij de aan hen ter beschikking gestelde middelen moeten gebruiken voor de ontwikkeling en productie van materiaal dat bestemd is voor de vervulling van de taakopdracht van de publieke omroep en dat zij dat materiaal daarvoor ter beschikking dienen te stellen. Het bezit en gebruik van programmarechten dient daarop gericht te zijn. Een omroep zou de intentie kunnen hebben om de rechten te reserveren voor bijvoorbeeld eigen thema- of internetkanalen. Maar die activiteiten zullen altijd moeten plaatsvinden binnen de coördinerende rol en bevoegdheden van de raad van bestuur, die daarbij het belang van de gehele publieke omroep als criterium neemt om al dan niet akkoord te gaan met een thema- of internetkanaal. Verder kunnen omroepen hun programmarechten niet gebruiken voor – eigen of andermans – commerciële activiteiten buiten de publieke omroep. De enige optie is dan de verkoop van de rechten aan derden. Die mogelijkheid is onlosmakelijk verbonden met de eigendom van rechten. Overigens dient de opbrengst daarvan door de omroepen geïnvesteerd te worden in publieke programmering. In het nieuwe bestel na 2008 zullen specifieke waarborgen geregeld worden voor de beschikbaarstelling door erkende omroepen (licentiehouders) van programmamateriaal ten behoeve van multimediale programmering. </antwoord>
      <antwoord nummer="4">Het is onaanvaardbaar als omroepen de eigen rechten op programmamateriaal zouden «uitbuiten» door ze slechts tegen betaling of onredelijke voorwaarden ter beschikking te stellen ten behoeve van de programmering van de publieke omroep. Dit zou van een volstrekt gebrek aan de verlangde samenwerking binnen de publieke omroep getuigen. Een omroep kan echter gerechtvaardigde argumenten, bijvoorbeeld samenhangend met identiteit of met afspraken die gemaakt zijn met personen die medewerking verlenen aan personal interest programma’s, hebben om bepaald materiaal niet voor extra uitzendingen of hergebruik op internet of bepaalde themakanalen beschikbaar te stellen. Voor zover rechten (deels) bij derden berusten, hetgeen vaak het geval is bij uitbesteding, zal hergebruik van materiaal onderdeel zijn van de afspraken met de producent. Het is mede de taak van de raad van bestuur een omroepbrede strategie te formuleren voor de ontwikkelingen van nieuwe diensten en daarover afspraken te maken met de omroepen. </antwoord>
      <antwoord nummer="5">Nederland heeft een uniek omroepsysteem dat afwijkt van dat van andere landen. In andere landen is de publieke omroep voor de programmaproductie en programmarechten niet afhankelijk van een groot aantal deelnemende organisaties. Daar is het dan ook eenvoudiger om te beslissen over productie en hergebruik van programmamateriaal en om de rechten daarvoor te regelen. </antwoord>
      <noten afkomstig="antwoord"/>
   </antwoorden>
</kvr>
