<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Irrgang (SP) aan de minister van Financiën over de kosten van de tijdelijke verhuizing van het ministerie van Financiën. (Ingezonden 6 december 2005); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24678
</item>
         <item attribuut="Inhoud">Vragen over de hoge kosten van de renovatie van het ministerie van Financiën (22 miljoen euro) en de daarvoor noodzakelijke verhuizing, die 11 miljoen euro moet kosten.</item>
         <item attribuut="Rubriek">Bouw (Renovatie) Staats- en bestuursrecht (Ministeries)</item>
         <item attribuut="Trefwoorden">Financiën (ministerie) Gebouwen</item>
         <item attribuut="Vindplaats">Kamervragen met antwoord 2005-2006, nr. 678, Tweede Kamer</item>
         <item attribuut="Vraagnr_bij_indiening">2050604410</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Irrgang</persoon>
         </item>
         <item attribuut="Datum_reaktie">2006-01-13</item>
         <item attribuut="Datum_indiening">2005-12-06</item>
         <item attribuut="Document-id">KVR24678</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1445" allpagenumbers="1445 1446" vetnummer="2050604410" code="0506tkkvr678" lopendefooter="Tweede Kamer, vergaderjaar 2005–2006, Aanhangsel" filenaam="KVR24678" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="678" onderwerp="" indiendatum="2005-12-6">
         <vrager partij="SP" oorsprong="parlement">Irrgang</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="13 januari 2006), zie ook Aanhangsel Handelingen nr. 616, vergaderjaar 2005–2006.">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Klopt het dat de tijdelijke verhuizing voor een periode van 2 jaar van het ministerie van Financiën tijdens de ophanden zijnde verbouwing in totaal meer dan € 22 miljoen gaat kosten? Zo neen, welk bedrag is hiermee gemoeid? </vraag>
      <vraag nummer="2">Zijn in dit bedrag opgenomen de kosten van de verhuizing zelf en de exploitatie? Zo neen, hoeveel kosten komen er nog bij? </vraag>
      <vraag nummer="3" voetnoot="1">Is bij de stelling op de website van het ministerie van Financiën, dat één ingrijpende renovatie goedkoper is dan het gebouw stukje bij beetje opknappen <voetnoot nummer="1"/>rekening gehouden met de kosten van de verhuizing die door deze ingrijpende renovatie noodzakelijk is geworden? Zo ja, hoeveel goedkoper is deze manier van renoveren? Zo neen, hoeveel goedkoper of duurder is de ingrijpende renovatie als hier wel rekening mee wordt gehouden? </vraag>
      <vraag nummer="4">Deelt u de mening dat de kosten van de verhuizing van meer dan € 11 miljoen per jaar, erg hoog zijn, zeker wanneer dit wordt afgezet tegen de totale kosten voor de renovatie, de exploitatie zoals beveiliging, schoonmaak en catering, en het groot en klein onderhoud van het Korte Voorhout 7 die naar schatting iets meer dan € 7,5 mln. per jaar bedragen? Zo ja, waarom is toch voor deze tijdelijke verhuizing gekozen? Zo neen, waarom niet? </vraag>
      <vraag nummer="5">Deelt u de mening dat investeren in een «inbouwpakket» van € 17 miljoen, waarover in 2 jaar minimaal € 13 miljoen moet worden afgeschreven, niet erg efficiënt is als hier niets tegenover staat? Zo neen, waarom niet? Zo ja, waarom is hiervoor gekozen? </vraag>
      <noten afkomstig="vraag">
         <noot nummer="1">www.minfin.nl</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1 2">In de vraagstelling wordt uitgegaan van tijdelijke huisvesting voor een periode van 2 jaar. Daarbij zij opgemerkt dat de verhuizing in maart 2006 zal plaatsvinden en dat de geplande opleverdatum van het gerenoveerde gebouw Korte Voorhout 7 ligt op 15 november 2008. Overigens is voor het Prinsenhof een huurcontract van KPN overgenomen, dat loopt van september 2004 tot september 2009. Oplevering van het inbouwpakket is in januari 2006. Binnen het contract kan enige uitloop van de werkzaamheden aan het gebouw Korte Voorhout 7 worden opgevangen, zodat het gebruik van het inbouwpakket kan oplopen tot 3 <voetnoot nummer="1"/>⁄ <voetnoot nummer="2"/>jaar. Het klopt dat de kosten van het Prinsenhof op jaarbasis meer dan € 11 mln. bedragen. De kale huur van de tijdelijke huisvesting bedraagt € 7,2 mln. en de servicekosten bedragen € 0,9 mln. per jaar. De kosten van het inbouwpakket bedragen circa € 17 mln. Hierin is ook begrepen een vergoeding voor werkzaamheden van de Rijksgebouwendienst. Bij de gehanteerde fiscale afschrijvingstermijn van 7 jaar zijn de jaarlijkse kosten hiervan € 2,4 mln. Daarnaast zijn er nog eenmalige inrichtingskosten en eenmalige ict-voorzieningen van € 2,4 mln. Als deze in 3 jaar worden afgeschreven is dit € 0,8 mln. per jaar. In totaal is dit € 11,3 mln. per jaar (alle bedragen exclusief BTW). Indien na het vertrek uit het Prinsenhof geen opvolgende rijkshuurder is aangetreden, dan neemt Financiën het niet afgeschreven deel van het inbouwpakket voor zijn rekening. De verhuurder neemt maximaal € 4 mln. van het niet afgeschreven deel van het inbouwpakket voor zijn rekening. Is er wel een opvolgende rijkshuurder, dan kan een afschrijvingstermijn langer dan 3 respectievelijk 7 jaar worden gehanteerd. Voor de Staat in totaliteit liggen de jaarlijkse lasten dan lager. </antwoord>
      <antwoord nummer="2">De verhuizing naar het Prinsenhof kost ca. € 1,6 mln. incl. BTW. De terugverhuizing naar het Korte Voorhout vormt een onderdeel van het contract dat wordt gesloten met de partij die het Korte Voorhout 7 gaat renoveren en exploiteren. Deze terugverhuizing naar het Korte Voorhout 7 kost naar verhouding een gering bedrag omdat het meubilair niet wordt terugverhuisd. De kosten van de verhuizing zitten niet in de bedragen in het antwoord op vraag 1. Exploitatiekosten zoals glasbewassing buitenzijde en energiekosten zijn begrepen in de in antwoord 1 gemelde servicekosten. Zaken zoals onderhoud van liften en van de gebouwgebonden klimaatinstallatie zitten in het huurbedrag dat genoemd is in het antwoord op vraag 1. Zaken zoals schoonmaak, catering, beveiliging van niet-gemeenschappelijke ruimten zitten er niet in. De exploitatiekosten van de tijdelijke huisvesting zijn iets lager dan die van het Korte Voorhout 7 (minder onderhoud en lager energieverbruik). </antwoord>
      <antwoord nummer="3">De zinsnede «Eén ingrijpende renovatie is goedkoper dan het gebouw stukje bij beetje opknappen.» slaat op het eerst aanpakken van de klimaatinstallatie en vervolgens op zaken als een doelmatiger indeling van het gebouw met meer ruimte voor overleg en het verbeteren van de logistiek in het gebouw. Als dat in één operatie gebeurt, is dat goedkoper dan wanneer eerst de klimaatinstallatie wordt verbeterd, met vernieuwing van de gevels en vervolgens de indeling in het gebouw wordt veranderd. Ook indien alleen voor het vervangen van de klimaatinstallatie was gekozen, was verhuizing noodzakelijk. Immers, voor het vernieuwen van de airco en de verwarming moeten de gevels worden aangepast. Na renovatie zal de klimaatinstallatie aan de plafonds komen. Gegeven een ingrijpende renovatie is bezien of renovatie in delen met het tijdelijk uitplaatsen van een deel van het ministerie of in één keer met het in één keer uitplaatsen van het ministerie wenselijk is. Bij de afweging het gehele ministerie in één keer uit te plaatsen en niet voor uitplaatsingen in delen te besluiten, waren de volgende overwegingen van belang: overlast van geluid en stof en risico van asbest voor het personeel dat achterblijft in Korte Voorhout 7, veel interne verhuisbewegingen voor achterblijvend personeel, langere bouwperiode, verstoring primair proces door bouw en door het werken op meer locaties. Geconcludeerd is dat door omvang en aard van de renovatiewerkzaamheden het niet mogelijk is om het personeel tijdens de werkzaamheden in het pand te huisvesten. </antwoord>
      <antwoord nummer="4">Nee, ik acht de kosten voor de tijdelijke huisvesting verantwoord. Het genoemde bedrag van € 7,5 mln. herken ik overigens niet. Mogelijk is dit de netto contante waarde van € 190mln. voor renovatie en exploitatie die door de Staat in de markt is gezet, gedeeld door de looptijd van 25 jaar na oplevering. Deze netto contante waarde moet nog worden omgerekend naar lopende prijzen alvorens een vergelijking mogelijk is. De totale kosten van de renovatie en exploitatie voor Korte Voorhout 7 zijn op dit moment nog niet bekend; ze zijn afhankelijk van een nog af te sluiten PPS-contract. </antwoord>
      <antwoord nummer="5">In de eerste plaats zij opgemerkt dat het ministerie langer dan 2 jaar gebruik maakt van het Prinsenhof. Gerekend is met bijna 3 jaar (maart 2006–eind 2008). In de tweede plaats moet worden vermeld dat voor het inbouwpakket een afschrijvingsperiode van 7 jaar geldt en dat het niet afgeschreven deel dat door de verhuurder kan worden benut, na afloop van de huurperiode wordt vergoed. Dit is maximaal € 4 mln. De technische levensduur van een inbouwpakket kan langer zijn dan 7 jaar. Dat is dan ook de reden dat de komende periode wordt bezien of er ook na 2009 een onderdeel van de Staat (tijdelijk) in het Prinsenhof gehuisvest kan worden. Daarmee kan de Staat de afschrijvingskosten over een langere periode uitsmeren. Mocht het niet lukken een opvolgende huurder te vinden, dan zullen deze kosten op een kortere periode drukken. </antwoord>
      <noten afkomstig="antwoord"/>
   </antwoorden>
</kvr>
