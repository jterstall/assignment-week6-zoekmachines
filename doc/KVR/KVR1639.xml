<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Blaauw en M.M.H. Kamp(beiden VVD) over Europese richtlijnen voor overheidsopdrachten. (Ingezonden 1 juni 1995); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1639
</item>
         <item attribuut="Inhoud">Betreft de toepassing van de Europese richtlijnen voor overheidsopdrachten op door de overheid erkende instellingen voor gezondheidszorg.</item>
         <item attribuut="Rubriek">Gezondheidszorg (Zorginstellingen) Handel en economie (Internationale handel) Handel en economie (Mededinging)</item>
         <item attribuut="Trefwoorden">Aanbestedingen EG-richtlijnen Gezondheidszorg Mededinging</item>
         <item attribuut="Vindplaats">Kamervragen met antwoord 1994-1995, nr. 990, Tweede Kamer</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Blaauw</persoon>
            <persoon partij="VVD">M.M.H. Kamp</persoon>
         </item>
         <item attribuut="Datum_reaktie">1995-07-04</item>
         <item attribuut="Datum_indiening">1995-06-01</item>
         <item attribuut="Document-id">KVR1639</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2023" allpagenumbers="2023 2024" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="990" onderwerp="" indiendatum="1995-06-1">
         <vrager partij="VVD" oorsprong="parlement">Blaauw</vrager>
         <vrager partij="VVD" oorsprong="parlement">M.M.H. Kamp</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Kent u klachten vanuit het bedrijfsleven over divergerend en soms rigide beleid van ministeries inzake de Europese richtlijnen voor overheidsopdrachten (werken, diensten en leveringen)? </vraag>
      <vraag nummer="2">Is het niet onwenselijk, dat binnen de Europese Unie, in ieder geval binnen het Nederlandse rechtsgebied, het werkingsbereik van de aanbestedingsrichtlijnen op verschillende wijze geı¨nterpreteerd wordt? </vraag>
      <vraag nummer="3" voetnoot="1">Bent u van mening dat, vanwege de voorgeschreven functionele interpretatie van de EG-wetgeving terzake <voetnoot nummer="1"/>primair uitgegaan moet worden van de doelstellingen van het EG-Verdrag, in casu de bevordering van vrij verkeer van diensten en goederen en secundair de «voorbeeldfunctie» die de aanbestedingsrichtlijnen de nationale overheden opleggen om de marktwerking te stimuleren daaruit afgeleid is, waardoor het werkingsbereik van de richtlijnen eveneens functioneel maar niet extensief geı¨nterpreteerd dient te worden? </vraag>
      <vraag nummer="4">Kent u het standpunt van de minister van Volksgezondheid, Welzijn en Sport, dat «aangenomen moet worden» dat de aanbestedingsrichtlijnen van toepassing zijn op alle intramurale gezondheidszorginstellingen? Wat is de inhoud van het door de minister van VWS gevraagde advies aan de Landsadvocaat, dat mede de basis voor deze «aanname» vormt? </vraag>
      <vraag nummer="5">Kent u de contra-expertises van de Nederlandse Zorgfederatie en de Vereniging Grootbedrijf Bouwnijverheid, waarin op juridische gronden geconcludeerd wordt dat het standpunt van de minister van VWS terzake niet houdbaar noch verantwoord is (in verband met de onderliggende «extensieve» interpretatie van het begrip «publiekrechtelijke instelling»? </vraag>
      <vraag nummer="6">Is er in beginsel geen beleidsruimte voor de minister van VWS om een eigen aanbestedingsbeleid te voeren? </vraag>
      <vraag nummer="7">Is, mede vanwege de rechtstreekse werking en het ontbreken van expliciete handhavingstaken voor de overheid, de bekendmaking door de minister van VWS van de «aanname» van toepasselijkheid van de richtlijnen op alle intramurale zorginstellingen niet zowel onnodig als onwenselijk? </vraag>
      <vraag nummer="8">Is er, vanwege de complexiteit van de materie en gegeven de divergerende interpretaties bij verschillende ministeries aanleiding e´e´n ministerie (opnieuw) een coo¨rdinerende rol voor de andere te laten vervullen op het terrein van de Europese richtlijnen voor overheidsopdrachten? </vraag>
      <noten afkomstig="vraag">
         <noot nummer="1">Ingevolge uitspraak van de Europese Commissie en het Europese Hof van Justitie in de zaak Beentjes/de Staat</noot>
      </noten>
   </vragen>
   <antwoorden aantal="4">
      <antwoord nummer="1, 2, 7 en 8">Ja. Enige tijd geleden is een aantal organisaties uit het bedrijfsleven en uit de gezondheidszorg door het Ministerie van Volksgezondheid, Welzijn en Sport er, op grond van door dit ministerie gemaakt overwegingen, over geı¨nformeerd dat de kans groot is dat de Europese richtlijnen voor overheidsopdrachten van toepassing zijn op door de overheid erkende instellingen voor gezondheidszorg. Het ministerie heeft hen tevens medegedeeld dat het voornemens is hierover een circulaire te doen uitgaan. De desbetreffende organisaties hebben daarop ontstemd gereageerd. Teneinde binnen de overheid, inclusief mede-overheden, zoveel mogelijk tot een uniforme toepassing van de Europese aanbestedingsrichtlijnen te komen, is, begin dit jaar op initiatief van Economische Zaken, het Interdepartementaal Overlegorgaan Europese Aanbestedingsvoorschriften (IOEA), opgericht. Het Ministerie van Economische Zaken vervult hiervan het voorzitterschap. Alle ministeries, de VNG en het IPO zijn hierin vertegenwoordigd. Aan de orde komen bijvoorbeeld interpretatievraagstukken, maar ook bespreking van infractieprocedures. De eerste ervaringen leren dat met het Interdepartementaal Overlegorgaan een eenduidige interpretatie van het werkingsbereik van de richtlijnen wezenlijk bevorderd word (zie ook de antwoorden op de kamervragen van Van Gelder en Van der Ploeg, 12 juni 1995). Indien dat wenselijk wordt geacht, kan de uitleg die het IOEA aan de richtlijnen geeft, worden voorgelegd aan de Europese Commissie. Ook binnen de EU is afstemming nodig met betrekking tot de uitleg van de bepalingen van de richtlijn, omdat alle Lid-staten de Europese richtlijnen in nationale wetgeving moeten implementeren. Dergelijke afstemming is onderwerp van bespreking in het Raadgevend Comite´ voor overheidsopdrachten. In dit verband wijs ik er op dat het Europese Hof van Justitie uiteraard het laatste woord toekomt wat betreft de interpretatie van de Europese richtlijnen voor overheidsopdrachten. Overigens zijn de Europese richtlijnen voor overheidsopdrachten dermate gedetailleerd, dat een juiste toepassing van de richtlijnen in principe door nauwkeurige bestudering van de richtlijnen mogelijk is. Niettemin kan het wenselijk zijn om op bepaalde punten nadere toelichting of informatie te geven. Dit gebeurt dan bij voorkeur in IOEA verband. </antwoord>
      <antwoord nummer="3">Met de Europese richtlijnen voor overheidsopdrachten wordt, in lijn met de algemene doelstellingen van het verdrag (het realiseren van een interne markt), beoogd de Europese markt voor overheidsopdrachten te liberaliseren. De uitgangspunten van de richtlijn zijn daarbij transparante (verplichting tot publikatie in het publikatieblad van de Europese Gemeenschappen) en gelijke behandeling van de aanbieders ongeacht hun nationaliteit (selectie op basis van objectieve criteria). Gezien deze uitgangspunten en de beschikbare jurisprudentie ben ik met u van mening dat de richtlijnen functioneel geı¨nterpreteerd moeten worden. </antwoord>
      <antwoord nummer="4 en 5">Ja. Op grond van de in de EG-richtlijnen gebruikte definities van aanbestedende dienst en van publiekrechtelijke instelling, concludeert de Minister van VWS dat een als zodanig door de Nederlandse overheid erkende en op basis van de sociale ziektekostenverzekering gefinancierde instelling voor gezondheidszorg in de zin van de richtlijnen, in beginsel, een publiekrechtelijke instelling is. Indien een dergelijke instelling een opdracht voor de uitvoering van een werk uitbesteed, is derhalve sprake van een overheidsopdracht van een aanbestedende dienst, waarop de desbetreffende EG-richtlijnen van toepassing zijn. De instellingen voor gezondheidszorg zijn in hun algemeenheid getoetst aan de criteria die in de EG-richtlijnen met betrekking tot het begrip «publiekrechtelijke instelling» worden vermeld. De Landsadvocaat doet in zijn advies geen harde uitspraken maar komt tot de voorzichtige conclusie dat de in de concept-circulaire verwoordde conclusie: «dat de kans groot is dat premiegefinancierde zorginstellingen onder de EG-aanbestedingsrichtlijnen vallen», hem op voorhand niet onjuist voorkomt. De Landsadvocaat is daarbij van mening dat het gewenst is het zekere voor het onzekere te nemen en concludeert onder meer, dat de richtlijnen (ook) op door particulieren opgerichte zorginstellingen van toepassing zijn. De Nederlandse Zorgfederatie (NZF) heeft met haar brief van 17 februari 1995 een, in haar opdracht door derde uitgevoerde, contra-expertise gezonden aan de Minister van VWS. Over de gevolgen voor de circulaire vindt op 10 juli a.s. een Bestuurlijk overleg plaats, waarvoor de betrokken organisaties in de gezondheidszorg (waaronder de NZF), zijn uitgenodigd. In nader overleg met EZ is de concept-circulaire aan het IOEA voorgelegd. Naar aanleiding hiervan wordt de circulaire door VWS nogmaals kritisch bezien. Het eindresultaat is bepalend voor het te voeren beleid. </antwoord>
      <antwoord nummer="6">In beginsel is ieder ministerie verantwoordelijk voor zijn eigen aanbestedingenbeleid. Dit neemt niet weg dat daar waar door een ministerie interpretaties gegeven worden aan de bepalingen in de richtlijnen, gezien de mogelijke consequenties voor andere sectoren en ongewenste precedentwerking, afstemming binnen de overheid noodzakelijk is. Dergelijke afstemming van beleid vindt plaats in het IOEA. Dit betekent derhalve dat de ruimte voor eigen beleid van ministeries zeer beperkt is. </antwoord>
      <noten afkomstig="antwoord"/>
   </antwoorden>
</kvr>
