<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Timmermans en Dijksma (beiden PvdA) aan de minister van Verkeer en Waterstaat en de staatssecretaris van Buitenlandse Zaken (Europese Zaken) over de Thalys. (Ingezonden 10 maart 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22718
</item>
         <item attribuut="Inhoud">Vragen naar aanleiding van de wens van de gemeente Maastricht om de Thalys vanuit Luik naar Maastricht te laten doorrijden.</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 2004-2005, nr. 1369, Tweede Kamer</item>
         <item attribuut="Vraagnr_bij_indiening">2040510240</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Timmermans</persoon>
            <persoon partij="PvdA">Dijksma</persoon>
         </item>
         <item attribuut="Datum_reaktie">2005-04-11</item>
         <item attribuut="Datum_indiening">2005-03-10</item>
         <item attribuut="Document-id">KVR22718</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2909" allpagenumbers="2909 2910" vetnummer="2040510240" code="0405tkkvr1369" lopendefooter="Tweede Kamer, vergaderjaar 2004–2005, Aanhangsel" filenaam="KVR22718" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1369" onderwerp="" indiendatum="2005-03-10">
         <vrager partij="PvdA" oorsprong="parlement">Timmermans</vrager>
         <vrager partij="PvdA" oorsprong="parlement">Dijksma</vrager>
         <vraagt-aan>de minister van Verkeer en Waterstaat en de staatssecretaris van Buitenlandse Zaken (Europese Zaken)</vraagt-aan>
      </vraagdata>
      <antwoorddata antwoorddatum="2005-04-11">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Kent u de inspanningen van de gemeente Maastricht en de Provincie Limburg om, in samenwerking met Luik, de Thalys door te laten rijden vanuit Luik naar Maastricht? Steunt u deze inspanningen? </vraag>
      <vraag nummer="2">Worden deze inspanningen bemoeilijkt omdat Thalys International niet is toegelaten als vervoerder in Nederland? Zo ja, kunt u ervoor zorgen dat Thalys International op korte termijn wel wordt erkend als vervoerder? </vraag>
      <vraag nummer="3">Moeten de Thalys treinstellen die worden ingezet door de Belgische spoorwegen en die identiek zijn aan de treinstellen van de NS, toch een aparte certificering ondergaan om in Nederland te mogen rijden? Bent u van oordeel dat dit uit veiligheidsoverwegingen noodzakelijk is, omdat de keuring in België niet aan de eisen voldoet? Zo neen, kan dit dan worden aangemerkt als een non-tarifaire handelsbelemmering zoals omschreven in het EG-verdrag? </vraag>
      <vraag nummer="4">Bent u bereid ervoor te zorgen dat Thalys treinstellen die reeds in België, Frankrijk of Duitsland zijn goedgekeurd en toegelaten tot het verkeer, niet opnieuw in Nederland een keuring moeten ondergaan? </vraag>
      <vraag nummer="5">Waarom is het niet mogelijk voor inwoners van Nederland om via internet een kaartje te kopen voor de Thalys indien het station van vertrek niet in Nederland ligt? Wordt door NS op deze manier de markt afgeschermd voor concurrentie uit andere EU-landen? Zo ja, is dit dan een non-tarifaire handelsbelemmering of een inbreuk op de mededingingsregels, zoals omschreven in het EG-verdrag? </vraag>
      <vraag nummer="6">Zijn kaartjes gekocht via internet doorgaans goedkoper dan kaartjes die telefonisch worden besteld of aan het loket worden gekocht? Zo ja, hoe groot zijn de prijsverschillen tussen de verschillende soorten kaartjes en hoe zijn deze verschillen te verklaren? Deelt u de mening dat de consument wordt benadeeld door de beperkingen op het kopen van kaartjes via internet? </vraag>
      <vraag nummer="7">Bent u bereid voor de zeer korte afstand tussen de Belgische grens en Maastricht ontheffing te verlenen aan de verplichting om een machinist van de NS aan boord te hebben van iedere Thalys? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Het is mij bekend dat de gemeente Maastricht de mogelijkheden onderzoekt om de Thalys door te laten rijden vanuit Luik naar Maastricht. Ik heb geen bezwaar tegen een dergelijk regionaal initiatief. </antwoord>
      <antwoord nummer="2">Deze inspanningen worden naar mijn mening niet bemoeilijkt. Het in België gevestigde bedrijf Thalys International CVBA neemt namelijk niet op eigen titel, als spoorwegonderneming deel aan het verkeer. In Nederland is het Thalys Nederland N.V. die als spoorwegonderneming die diensten voor Thalys International CVBA uitvoert. In Frankrijk, België en Duitsland zijn het andere spoorwegondernemingen die op soortgelijke wijze voor Thalys International CVBA de treindienst uitvoeren. Thalys Nederland N.V. is gerechtigd om op het gehele Nederlandse hoofdspoorwegnet treindiensten uit te voeren. Ook tussen de Belgische grens en Maastricht. </antwoord>
      <antwoord nummer="3">De 27 treinstellen waarmee alle Thalys-treindiensten worden uitgevoerd, zijn alle inzetbaar op het gehele Nederlandse hoofdspoorwegnet. Er is dan ook geen reden voor een nadere certificering of keuring. </antwoord>
      <antwoord nummer="4">Zie hiervoor het antwoord op vraag 3. </antwoord>
      <antwoord nummer="5">Als gevolg van Europese regelgeving heeft de minister van Verkeer en Waterstaat geen bevoegdheid ten aanzien van internationaal (personen)vervoer; dit geldt met name voor de te hanteren prijzen, het service niveau en de te rijden dienstregelingen. Navraag bij de NS leert dat voor vertrek van de Thalys van een station buiten Nederland gebruik kan worden gemaakt van de internetverkoop van de Belgische spoorwegen (www.b-rail.be) of de Franse spoorwegen (www.voyages-sncf.com). De tarieven kunnen per land verschillen. Via het vergelijken van de verschillende sites kan daarom ook geprofiteerd worden van het voordeligste tarief. De toegang tot de markt wordt niet afgeschermd omdat dergelijke tickets wel via de kantoren van NS Internationaal, Teleservice NS Internationaal of reisbureaus verkrijgbaar zijn. Op dit moment zijn bij NS Internationaal modules in ontwikkeling om boekingen via het internet mogelijk te maken. Hierbij hoort ook de ontwikkeling tot verkoop van Thalyskaartjes met vertrek vanaf een station in het buitenland. Ook is het niet verkopen van kaartjes voor de Thalys indien het station van vertrek niet in Nederland ligt geen non-tarifaire belemmering of inbreuk op de mededingingsregels, zoals omschreven in het EG-verdrag. </antwoord>
      <antwoord nummer="6">Zie ook het antwoord op vraag 5. In de eerste plaats is het aan NS of andere internationale vervoerders hoe de internationale kaartverkoop plaats vindt. Navraag bij NS leert dat op dit moment de tarieven voor kaartjes via internet dezelfde zijn als de gehanteerde tarieven bij aankoop via de andere distributiekanalen. Het verschil in prijs wordt veroorzaakt door het feit dat bij een boeking via internet geen boekingskosten in rekening gebracht worden. </antwoord>
      <antwoord nummer="7">Er bestaat geen verplichting om in een trein op het Nederlandse grondgebied een machinist van de NS, of enig andere Nederlandse machinist aan boord te hebben. Ook nu is het zo dat Belgische machinisten de doorgaande treinen Luik – Maastricht rijden. Ook de Thalys-treinen tussen Amsterdam en Brussel worden over het gehele traject afwisselend door Belgische en Nederlandse machinisten gereden. De spoorwegonderneming is er voor verantwoordelijk dat de machinist voldoet aan de wettelijke eisen. Deze zijn onder meer opgenomen in het Besluit en Regeling Spoorwegpersoneel. Een van deze eisen is de verplichting voor een machinist om de Nederlandse taal te beheersen. De Inspectie Verkeer en Waterstaat ziet toe op de naleving van deze wettelijke eisen. </antwoord>
      <noten afkomstig="antwoord"/>
   </antwoorden>
</kvr>
