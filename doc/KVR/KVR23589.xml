<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister voor Vreemdelingenzaken en Integratie over de toepassing van het buitenschuldcriterium in asielzaken. (Ingezonden 18 juli 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23589
</item>
         <item attribuut="Inhoud">Vragen naar aanleiding van een aantal dossiers van asielzoekers die niet terug kunnen keren naar het land van herkomst, in verband met problemen met reisdocumenten. Hoe gaan bepaalde landen, zoals Azerbeidzjan, Ethiopië en China, om met verzoeken om afgifte van reisdocumenten van personen die stellen afkomstig te zijn uit de bewuste landen?</item>
         <item attribuut="Rubriek">Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Azerbeidzjan China Eritrea Ethiopië Jemen Syrië Vreemdelingen</item>
         <item attribuut="Vindplaats">Kamervragen met antwoord 2004-2005, nr. 2155, Tweede Kamer</item>
         <item attribuut="Vraagnr_bij_indiening">2040518430</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-08-16</item>
         <item attribuut="Datum_indiening">2005-07-18</item>
         <item attribuut="Document-id">KVR23589</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4295" allpagenumbers="4295 4296 4297" vetnummer="2040518430" code="0405tkkvr2155" lopendefooter="Tweede Kamer, vergaderjaar 2004–2005, Aanhangsel" filenaam="KVR23589" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2155" onderwerp="" indiendatum="2005-07-18">
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2005-08-16">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u bekend met een aantal asieldossiers betreffende asielzoekers die niet terug kunnen naar hun land van herkomst? <voetnoot nummer="1"/>
      </vraag>
      <vraag nummer="2">Zijn er u op dit moment landen van herkomst bekend die de volkerenrechtelijke verplichting om eigen onderdanen terug te nemen niet naleven? Levert het ontbreken van originele identiteitsbewijzen van asielzoekers problemen op bij het verkrijgen van nieuwe reisdocumenten? Zo ja, op welke wijze worden dergelijke problemen in zijn algemeenheid opgelost? </vraag>
      <vraag nummer="3">Kunt u aangeven op welke wijze de medewerking verloopt bij het afgeven van uitreisdocumenten aan asielzoekers door de diplomatieke vertegenwoordigingen van Azerbeidzjan, Armenië, Ethiopië, Eritrea, China, Syrië, Jemen, Libanon en Algerije in Nederland of, bij ontbreken van een dergelijke vertegenwoordiging in Nederland, in andere landen van de Europese Unie? Hoeveel asielzoekers hebben zich sinds 27 mei 2003 gepresenteerd aan deze diplomatieke vertegenwoordigingen? Hoeveel presentaties hebben er plaatsgehad van asielzoekers die op dat moment met tussenkomst van de Internationale Organisatie voor Migratie (IOM) Nederland probeerden te verlaten? In hoeveel van al deze presentaties is het daadwerkelijk gelukt uitreispapieren te bemachtigen? </vraag>
      <vraag nummer="4">Op welke wijze gaan de Azerbeidzjaanse, Ethiopische, Eritrese, Chinese, Syrische, Jemenitische, Libanese en Algerijnse ambassades om met verzoeken om afgifte van reisdocumenten van personen die stellen uit die landen afkomstig te zijn of daar in ieder geval verbleven hebben en daar naartoe moeten terugkeren, maar deze niet kunnen aantonen bijvoorbeeld door het bezit van een paspoort, dat ze daadwerkelijk de nationaliteit bezitten van het desbetreffende land? </vraag>
      <vraag nummer="5">Kunt u aangeven welk beleid de Azerbeidzjaanse ambassade voert bij de afgifte van reisdocumenten aan Azerbeidzjaanse personen met een Armeense achtergrond? Ondervinden deze personen hinder van het feit dat zij of hun naasten een Armeense achtergrond hebben? Zijn u gevallen bekend waarin Azerbeidzjanen met een Armeense achtergrond daadwerkelijk reispapieren hebben verkregen van de Azerbeidzjaanse autoriteiten? Zo ja, hoeveel zijn dat er precies van de totale groep Azerbeidzjanen? Kunt u daarbij ook aangeven in hoeveel gevallen tussenkomst is geweest van de IOM en/of de IND? Wat vindt u ervan dat de Azerbeidzjaanse en de Armeense ambassade afgifte van reisdocumenten weigeren aan personen die niet daadwerkelijk met een origineel identiteitsdocument kunnen aantonen dat zij de Azerbeidjzaanse of de Armeense nationaliteit te bezitten? </vraag>
      <vraag nummer="6">Wat is het beleid van de Ethiopische diplomatieke vertegenwoordiging ten aanzien van verzoeken om afgifte van reisdocumenten van personen die weliswaar stellen de Ethiopische nationaliteit te bezitten, maar die een Eritrese achtergrond hebben? Wat is het beleid van de Eritrese diplomatieke vertegenwoordiging ten aanzien van Eritreërs met een Ethiopische achtergrond? Is het waar dat het voorgekomen is dat deze ambassades paspoorten innemen in de gevallen waarin de nationaliteit niet overeenkomt met de afkomst of de achtergrond van personen om nieuwe reisdocumenten verzoeken? </vraag>
      <vraag nummer="7">Is het waar dat de Chinese diplomatieke vertegenwoordiging nauwelijks bereid is uitreispapieren te verschaffen aan personen die niet kunnen aantonen dat ze de Chinese nationaliteit bezitten? Zijn u gevallen bekend waarin de «één-kind-politiek» afgifte van reisdocumenten aan gezinnen met meerdere kinderen in de weg staat? Zijn er u signalen bekend dat de Chinese ambassade wel voor de ouders, maar niet voor de kinderen reisdocumenten wil afgeven? </vraag>
      <vraag nummer="8">Kunt u aangeven op welke wijze de Syrische diplomatieke vertegenwoordiging omgaat met verzoeken van Syriërs met een Koerdische of Christelijke achtergrond? Klopt het dat de Syrische autoriteiten weigeren om in deze gevallen reisdocumenten af te geven? Zo neen, in hoeveel gevallen zijn er voor de afzonderlijke groepen reisdocumenten afgegeven? </vraag>
      <vraag nummer="9">Ziet u in de in vraag 1 genoemde gevallen aanleiding om een verblijfsvergunning af te geven op grond van het buitenschuldcriterium? Zo neen, waarom niet? </vraag>
      <noten afkomstig="vraag">
         <noot nummer="1">Dossiersnummers: B.M.A. (Rb. Haarlem, AWB 04/17517 BEPTDN F), F.W. (INDnr. 9110300102, Vnr. 0700021273), H. (INDnr. 9210060010 en 9602072014, CRVnr. 8024333768), T. (INDnr. 91909190184), Q.Y. (INDnr. 9106120045), A.M.H.A. (INDnr. 9911308047, CRVnr. 0702030472), C.N.C. (INDnr. 9902258005, CRVnr. 0402021285), L.I. (INDnr. 9907288113, Vnr. 0702021770) en G.A. (INDnr. 9903302033, CRVnr. 9140178413)</noot>
      </noten>
   </vragen>
   <antwoorden aantal="7">
      <antwoord nummer="1 en 9">Ik ben bekend met de door u genoemde dossiers. Indien de betrokken vreemdelingen in aanmerking willen komen voor een vergunning op grond van het buitenschuldbeleid, dienen ze aan de voorwaarden te voldoen die in het beleid zijn gesteld. Op voorhand zie ik geen aanleiding in deze dossiers over te gaan tot het verlenen van een vergunning op grond van dit beleid. Omtrent de dossiers kan ik u op hoofdlijnen het volgende berichten. In één dossier is bij brief van 4 juli jl. een vergunning verleend vanwege schrijnendheid. In twee andere dossiers staan nog procedures open waardoor op de vreemdelingen in kwestie nog niet de plicht rust Nederland zelfstandig te verlaten. In één van deze twee dossiers is eerder een Laissez-Passer (LP) afgegeven, maar hiervan is de geldigheid inmiddels verlopen zonder dat de vreemdeling met dit document is teruggekeerd. In vier van de dossiers hebben de vreemdelingen tot op heden geen aanvraag voor een LP ingediend. In vier andere dossiers is wel een LP aangevraagd, maar deze is niet verstrekt aan de betrokken vreemdelingen. De reden hiervoor is dat de betreffende vreemdelingen geen medewerking hebben verleend aan het identiteitsonderzoek, met name doordat zij onjuiste gegevens hebben verstrekt. </antwoord>
      <antwoord nummer="2 en 3">Er zijn geen landen bekend, inclusief de in de naast genoemde landen, die hun volkenrechtelijke verplichting om eigen onderdanen terug te nemen niet naleven. Diplomatieke vertegenwoordigingen geven echter pas vervangende reisdocumenten af als is vastgesteld dat een vreemdeling inderdaad een onderdaan is van het betreffende land. Vreemdelingen zijn zelf verantwoordelijk voor het organiseren van hun terugkeer. In dat verband dragen zij ook zelf de verantwoordelijkheid voor het verstrekken van documenten of informatie aan de hand waarvan hun nationaliteit en/of identiteit kan worden vastgesteld. Indien de vreemdeling niet, of niet langer, in het bezit is van documenten, is het aan hem zelf om zijn nationaliteit en/of identiteit aannemelijk te maken en daartoe eventueel documenten te vergaren. Indien nodig, kunnen de autoriteiten van het land van herkomst aan de hand van de verstrekte informatie nog onderzoek verrichten in het land van herkomst. Vooropgesteld wordt dat vreemdelingen in de regel vervangende reisdocumenten kunnen krijgen en kunnen terugkeren als zij daadwerkelijk willen terugkeren en de ten behoeve van hun terugkeer benodigde activiteiten ondernemen en informatie verschaffen. Op het totale overzicht van asielzoekers die (sinds 27 mei 2003) voor het aanvragen van vervangende reisdocumenten de door u genoemde diplomatieke vertegenwoordigingen hebben bezocht, alsmede op de resultaten van die bezoeken, heb ik geen zicht. Dit aantal omvat immers ook de vreemdelingen die zelfstandig, zonder begeleiding van de Immigratie- en Naturalisatiedienst (IND), de Vreemdelingenpolitie of de Internationale Organisatie voor Migratie (IOM), de ambassades hebben bezocht. Bovendien wordt bij de presentaties door de Vreemdelingenpolitie en de IND geen onderscheid gemaakt tussen asielzoekers en andere vreemdelingen. </antwoord>
      <antwoord nummer="4">Ik verwijs u naar mijn antwoord op de vragen 2 en 3. Indien de vreemdeling niet, of niet langer, in het bezit is van documenten, is het aan hem zelf om zijn nationaliteit en/of identiteit aannemelijk te maken en daartoe eventueel documenten op te vragen. Door de autoriteiten van de landen van herkomst kan, op basis van informatie verstrekt door de vreemdeling, onderzoek worden gedaan naar de nationaliteit en/of de identiteit van de vreemdeling. </antwoord>
      <antwoord nummer="5">De Azerbajdzjaanse ambassade voert geen speciaal beleid voor de afgifte van LP’s aan Azerbajdzjaanse staatsburgers van etnisch Armeense afkomst. Als in het kader van een LP-aanvraag onderzoek wordt gedaan in Azerbajdzjan en daarbij blijkt dat de betrokkene in het bezit is van het Azerbajdzjaanse staatsburgerschap, geeft de Azerbajdzjaanse ambassade een LP af, ongeacht de etnische afkomst. Ook wordt op het aanvraagformulier voor de LP niet gevraagd naar de etnische afkomst van de aanvrager. Het is mij niet bekend dat betrokkenen met een etnisch Armeense achtergrond vanwege deze achtergrond hinder ondervinden van de kant van de Azerbajdzjaanse ambassade. Ik heb geen inzicht in het aantal LP’s dat door de Azerbajdzjaanse autoriteiten is afgegeven aan Azerbajdzjanen met een etnisch Armeense achtergrond. In het kader van de aanvraag van een vervangend reisdocument wordt in de informatiesystemen van de IND niet geregistreerd welke etnische afkomst de vreemdeling heeft. De registratie hieromtrent ziet enkel op de vaststelling van het staatsburgerschap. De Azerbajdzjaanse en Armeense ambassades geven niet onmiddellijk LP’s af aan personen die zich zonder originele identiteitsdocumenten bij de ambassade melden. Immers, de nationaliteit en de identiteit van deze personen kunnen op dat moment niet worden vastgesteld. Een LP kan eerst worden afgegeven als na onderzoek in het land van herkomst de nationaliteit en identiteit van de betrokken persoon zijn vastgesteld. Dit onderzoek vindt plaats op basis van persoonsgegevens die door de vreemdeling zelf worden verstrekt. Het is de verantwoordelijkheid van de vreemdeling om zijn medewerking te verlenen aan een dergelijk onderzoek. </antwoord>
      <antwoord nummer="6">De Ethiopische diplomatieke vertegenwoordiging stelt zich op het standpunt dat, om tot afgifte van reisdocumenten over te gaan, moet vaststaan dat de betreffende vreemdeling de Ethiopische nationaliteit heeft, terwijl hij ook de bereidheid moet hebben om terug te keren naar Ethiopië. Wanneer aan deze voorwaarden wordt voldaan, wordt een reisdocument afgegeven, ongeacht de (Eritrese) afkomst van de vreemdeling. Het is de eigen verantwoordelijkheid van de vreemdeling om zijn stelling dat hij de Ethiopische nationaliteit heeft met documenten te onderbouwen, dan wel de Ethiopische vertegenwoordiging voldoende aanknopingspunten te verschaffen om onderzoek daarnaar in te stellen. Ook voor de Eritrese vertegenwoordiging geldt dat de Eritrese nationaliteit van de betrokkene moet worden vastgesteld. Een vreemdeling die stelt dat hij een Ethiopische achtergrond heeft, maar in het bezit is van de Eritrese nationaliteit, zal zijn Eritrese nationaliteit met documenten moeten onderbouwen, danwel de Eritrese vertegenwoordiging voldoende aanknopingspunten moeten verschaffen om onderzoek daarnaar in te stellen. Het is mij niet bekend dat de Ethiopische en Eritrese vertegenwoordigingen paspoorten zouden hebben ingenomen in gevallen waarin afkomst of achtergrond van personen die om nieuwe reisdocumenten vroegen, afweken van hun nationaliteit. </antwoord>
      <antwoord nummer="7">De Chinese diplomatieke vertegenwoordiging verstrekt vervangende reisdocumenten aan eenieder van wie de Chinese nationaliteit is komen vast te staan. Een onderzoek naar de nationaliteit van een vreemdeling met vermoedelijk de Chinese nationaliteit, geschiedt aan de hand van identiteitscontrole in China op basis van gegevens die betrokkene heeft verstrekt. De medewerking van de betrokken vreemdeling is daarom ook hier cruciaal. Indien de betrokkene onjuiste of onvolledige personalia opgeeft, is hij niet te traceren in de Chinese bevolkingsadministratie. Dat leidt ertoe dat de nationaliteit niet kan worden vastgesteld en dat er geen reisdocument wordt afgegeven. Er zijn mij geen gevallen bekend waarin de één-kind-politiek de afgifte van reisdocumenten aan gezinnen met meerdere kinderen in de weg stond of waarin de Chinese ambassade wel voor de ouders, maar niet voor de kinderen reisdocumenten wilde afgeven. De Chinese autoriteiten geven ook reisdocumenten af aan gezinnen met meerdere kinderen. Daarnaast geldt dat voor de afgifte van vervangende reisdocumenten voor kinderen niet is vereist dat deze kinderen in China zijn geboren. De Chinese nationaliteit van deze kinderen volgt uit de Chinese nationaliteit van hun ouder(s). </antwoord>
      <antwoord nummer="8">In algemene zin kan worden gesteld dat voor de Syrische vertegenwoordiging niet de etniciteit van de betrokkene van overwegend belang is, doch de nationaliteit, i.c. het Syrisch staatsburgerschap. Er is dan ook geen sprake van stelselmatige weigerachtigheid van de kant van de Syrische autoriteiten om voor bepaalde etnische groepen vervangende reisdocumenten af te geven. Ik heb geen zicht op het aantal vervangende reisdocumenten dat is afgegeven door de Syrische vertegenwoordiging aan personen met een Koerdische of christelijke achtergrond. Zoals aangegeven in het antwoord op vraag 5, wordt in het kader van de aanvraag van een vervangend reisdocument in de informatiesystemen van de IND niet geregistreerd welke etnische afkomst de vreemdeling heeft. Ambtshalve is bekend dat er recentelijk nog voor zowel een aantal personen van Koerdische origine als een aantal personen met een christelijke achtergrond vervangende reisdocumenten zijn verstrekt voor hun terugkeer naar Syrië. </antwoord>
      <noten afkomstig="antwoord"/>
   </antwoorden>
</kvr>
