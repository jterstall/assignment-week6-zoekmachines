<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister voor Vreemdelingenzaken en Integratie over de naturalisatieprocedure van de voetballer Kalou. (Ingezonden 20 mei 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23091
</item>
         <item attribuut="Inhoud">Aanvullende vragen over de toelichting van minister Verdonk bij haar beslissing om het naturalisatieverzoek van de voetballer Salomon Kalou niet sneller af te handelen, in afwijking van diverse positieve adviezen. (Zie eerdere vragen van de leden Verbeet en Klaas de Vries, PvdA, en eerdere vragen van het lid Vos, ingezonden 19 en 20 mei 2005, over de naturalisatieprocedure van prinses Máxima en afwijzing van het naturalisatieverzoek van de voetballer Salomon Kalou).</item>
         <item attribuut="Rubriek">Staats- en bestuursrecht (Vreemdelingenrecht) Vrijetijdsbesteding (Sport)</item>
         <item attribuut="Trefwoorden">Nationaliteitsrecht Sport</item>
         <item attribuut="Vindplaats">Kamervragen met antwoord 2004-2005, nr. 1717, Tweede Kamer</item>
         <item attribuut="Vraagnr_bij_indiening">2040515080</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2005-05-24</item>
         <item attribuut="Datum_indiening">2005-05-20</item>
         <item attribuut="Document-id">KVR23091</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3659" allpagenumbers="3659 3660" vetnummer="2040515080" code="0405tkkvr1717" lopendefooter="Tweede Kamer, vergaderjaar 2004–2005, Aanhangsel" filenaam="KVR23091" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1717" onderwerp="" indiendatum="2005-05-20">
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2005-05-24">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht <voetnoot nummer="1"/>dat u in een toelichting op uw besluit om de voetballer Kalou niet via een versnelde procedure te naturaliseren aangeeft dat het Nederlandse voetbalelftal prima kan presteren zonder de inzet van Salomon Kalou? Zo ja, klopt dit bericht? Kunt u uw besluit tactisch en strategisch onderbouwen? </vraag>
      <vraag nummer="2" voetnoot="2">Welke personen heeft u precies geconsulteerd rondom het naturalisatieverzoek van Kalou? Heeft u in dit verband kennisgenomen van de internetsite van de heer Cruijff <voetnoot nummer="2"/>waarin hij stelt: «als je in staat bent om met je verstand de uitzondering te onderkennen, dan schep je nooit een precedent», en dat daar volgens de heer Cruijff uit voort moet vloeien dat Kalou versneld de Nederlandse nationaliteit moet krijgen? Zo ja, wat vindt u van Cruijff’s opvatting? </vraag>
      <vraag nummer="3">Waarom zijn de staatssecretaris van Volksgezondheid, Welzijn en Sport en de bondscoach de bondscoach van de KNVB en het Nederlands Olympisch Comité wél tot het oordeel gekomen dat er een wezenlijk Nederlands belang aanwezig is Kalou voor een versnelde naturalisatie in aanmerking te laten komen? Moet hieraan de conclusie worden verbonden dat de staatssecretaris van Volksgezondheid, Welzijn en Sport wel degelijk vindt dat het Nederlandse voetbalelftal niet goed kan presteren zonder de inzet van Kalou? Volgt hier uit dat de staatssecretaris van Volksgezondheid, Welzijn en Sport en de bondscoach van de KNVB geen verstand van voetballen hebben? </vraag>
      <vraag nummer="4">Op welke informatie heeft u dit argument gebaseerd? Heeft u uitgebreid contact onderhouden met bondscoach Van Basten over de noodzakelijkheid van de inzet van Kalou? Meent u dat voor de beoordeling van de vraag of de versnelde naturalisatieprocedure ex artikel 10 Rijkswet op het Nederlanderschap voor sporters toegepast moet worden van belang is of een sporter uiteindelijk opgesteld wordt of niet? Zo ja, vindt u dan ook niet dat daardoor mogelijk een ongerechtvaardigd onderscheid wordt gemaakt tussen sporters die een teamsport beoefenen en sporters, zoals tennissers en hardlopers, die individuele sporten beoefenen? Toelichting Deze vragen dienen ter aanvulling op eerdere vragen terzake van de leden Verbeet en Klaas de Vries (beiden PvdA), ingezonden 19 mei 2005, (vraagnummer 2040515030) en van het lid Vos (Groenlinks), ingezonden 19 mei 2005, (vraagnummer 2040515060) en van het lid Vos (GroenLinks), ingezonden 20 mei 2005, (vraagnummer 2040515070). </vraag>
      <noten afkomstig="vraag">
         <noot nummer="1" titel="Kalou niet nodig bij Oranje">Algemeen Dagblad, 19 mei 2005,«Kalou niet nodig bij Oranje»</noot>
         <noot nummer="2" datum="2005-05-17" bron="www.cruijff.com " titel="Kalou is een uitzondering">www.cruijff.com , 17 mei 2005: «Kalou is een uitzondering»</noot>
      </noten>
   </vragen>
   <antwoorden aantal="4">
      <antwoord nummer="1">Het genoemde bericht is mij bekend. Het krantenartikel is grotendeels juist. Het is echter onjuist in zoverre er staat dat de heer Kalou « over vijf jaar, als hij volgens de normale procedure Nederlander is geworden, (alsnog voor Oranje kan spelen)». De vijf jaar termijn van toelating en hoofdverblijf vangt aan op de datum van aanvang van toelating en hoofdverblijf in Nederland, i.c. betreft het de periode augustus 2003-augustus 2008. Onder ongewijzigde omstandigheden zou dan sprake kunnen zijn van de indiening van een naturalisatieverzoek in augustus 2008. Dat is derhalve over ruim drie jaar. </antwoord>
      <antwoord nummer="2">Ik heb naast het advies van de staatssecretaris van Volksgezondheid, Welzijn en Sport kennisgenomen van het aan haar uitgebrachte advies van het Nederlands Olympisch Comité*Nederlandse Sport Federatie (NOC*NSF) en van de brief van de Koninklijke Nederlandse voetbalbond (KNVB) aan de heer Kalou. De genoemde internetsite heb ik gelezen. Het staat de heer Cruijff vanzelfsprekend geheel vrij om zijn mening te uiten. </antwoord>
      <antwoord nummer="3">De staatssecretaris van Volksgezondheid, Welzijn en Sport heeft voorafgaand aan haar advies de KNVB en NOC*NSF om informatie verzocht. De KNVB heeft aangegeven dat de heer Kalou een dusdanig niveau heeft dat – indien hij in het bezit is van de Nederlandse nationaliteit – hij naar alle waarschijnlijkheid zal worden geselecteerd voor het elftal dat Nederland en alsdan vertegenwoordigt op het Wereldkampioenschap Voetbal voor spelers onder de twintig jaar. Bovendien heeft de KNVB bij monde van bondscoach Marco van Basten verklaard dat het waarschijnlijk is dat Kalou wordt geselecteerd voor het Nederlands A-elftal als hij de Nederlandse nationaliteit bezit. Hiermee voldoet Kalou aan de door VWS gestelde beleidsvoorwaarde dat een sporter tenminste tot de nationale top gaat behoren, waardoor de kans bestaat dat hij voor Nederland wordt uitgezonden naar internationale kampioenschappen. NOC*NSF heeft zich aangesloten bij de KNVB en gesteld dat Kalou een welkome aanvulling is voor de nationale voetbaltop. Zijn niveau is wereldtop zodat een belangrijke bijdrage aan de Nederlandse topsport mag worden verwacht. Op grond van deze informatie is de staatssecretaris van Volksgezondheid, Welzijn en Sport van mening dat er een wezenlijk Nederlands sportbelang is gediend met het verlenen van de Nederlandse nationaliteit aan Kalou en heeft zij hierover positief geadviseerd. </antwoord>
      <antwoord nummer="4">Besluitvorming in primo op een naturalisatieverzoek pleegt te geschieden op de schriftelijke stukken in het dossier. Dat is ook hier gebeurd. Bij de beoordeling of een naturalisatie op grond van artikel 10 RWN in de rede ligt, is conform het daarvoor in de Handleiding voor de toepassing van de Rijkswet op het Nederlanderschap geformuleerde beleid inderdaad van belang of betrokkene, indien in het bezit van het Nederlanderschap, zou worden uitgezonden door Nederland. Nederlands sportief belang is immers alleen dan gediend, indien de genaturaliseerde bijdraagt aan het behalen van een voor Nederland eervol resultaat op internationale concoursen of internationale sportwedstrijden. In dit beleid wordt rekening gehouden met individuele sporters en met teamsporters. In de beoordeling van het naturalisatieverzoek zal dan worden afgewogen in hoeverre de te verwachten bijdrage aan het Nederlands sportief belang opweegt tegen de concrete afwijking van de regulier gestelde naturalisatievoorwaarden. </antwoord>
      <noten afkomstig="antwoord"/>
   </antwoorden>
</kvr>
