<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Tonkens (GroenLinks) aan de staatssecretaris van Volksgezondheid, Welzijn en Sport en de minister van Sociale Zaken en Werkgelegenheid over het opschorten van de vergoedingen voor huishoudelijke zorg door het Uitvoeringsorgaan Werknemers Verzekeringen (UWV). (Ingezonden 3 december 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22064
</item>
         <item attribuut="Inhoud">Vragen naar aanleiding van het feit dat UWV stopt met de vergoeding van de kosten van huishoudelijke zorg, omdat het UWV denkt dat er misschien te veel is uitbetaald.</item>
         <item attribuut="Rubriek">Gezondheidszorg (Maatschappelijke gezondheidszorg) Gezondheidszorg (Zorgverzekeringen) Welzijn (Gezinsverzorging)</item>
         <item attribuut="Trefwoorden">AWBZ Thuiszorg Uitvoeringsinstellingen sociale verzekeringen</item>
         <item attribuut="Vindplaats">Kamervragen met antwoord 2004-2005, nr. 782, Tweede Kamer</item>
         <item attribuut="Vraagnr_bij_indiening">2040504300</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Tonkens</persoon>
         </item>
         <item attribuut="Datum_reaktie">2005-01-20</item>
         <item attribuut="Datum_indiening">2004-12-03</item>
         <item attribuut="Document-id">KVR22064</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1655" allpagenumbers="1655 1656" vetnummer="2040504300" code="0405tkkvr782" lopendefooter="Tweede Kamer, vergaderjaar 2004–2005, Aanhangsel" filenaam="KVR22064" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="782" onderwerp="" indiendatum="2004-12-3">
         <vrager partij="GroenLinks" oorsprong="parlement">Tonkens</vrager>
         <vraagt-aan>de staatssecretaris van Volksgezondheid, Welzijn en Sport en de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-01-20">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het waar dat een aantal mensen vergoedingen voor huishoudelijke zorg ontvangt via het UWV? Zo ja, gaat het hier om geïndiceerde zorg en hoe groot is deze groep? </vraag>
      <vraag nummer="2">Is het u bekend dat deze groep van het UWV te horen heeft gekregen dat er is besloten om geen declaraties meer uit te betalen over de periode na 1 november 2004, omdat het UWV denkt dat misschien teveel is uit betaald? </vraag>
      <vraag nummer="3">Is het waar dat het UWV als reden aangeeft dat de inkomensafhankelijke eigen bijdragen nog niet bekend waren? Waarom zijn de inkomensafhankelijke eigen bijdragen die gelden voor 2004 pas in november 2004 bij het UWV bekend? </vraag>
      <vraag nummer="4">Deelt u de mening dat het onacceptabel is dat de hierboven genoemde mensen, die veelal van een minimuminkomen moeten rondkomen, worden geconfronteerd met het per direct stopzetten van de vergoeding voor huishoudelijke zorg, omdat het UWV tijd nodig heeft om een en ander opnieuw uit te rekenen? Zo ja, bent u bereid er voor te zorgen dat zo snel mogelijk deze vergoeding weer wordt verstrekt? Zo neen, waarom niet? </vraag>
      <vraag nummer="5">Beseft u dat het zelf moeten opdraaien voor de kosten voor huishoudelijke zorg in sommige gevallen betekent dat slechts een paar honderd euro overblijft voor andere vaste lasten? Zo ja, vindt u dit acceptabel? </vraag>
      <vraag nummer="6">Deelt u de mening dat het onacceptabel is dat deze mensen moeten opdraaien voor de fouten van overheidsinstanties? Zo ja, bent u bereid er voor te zorgen dat de gemaakte kosten niet met terugwerkende kracht op deze groep mensen worden verhaald? Zo neen, waarom niet? </vraag>
      <vraag nummer="7">Bent u bereid deze vragen zo snel mogelijk, maar in ieder geval voor 9 december a.s. te beantwoorden, aangezien de groep waar het om gaat de afgelopen maand reeds is geconfronteerd met kosten voor zorg die niet vergoed zijn? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja, ca. 14.000 mensen ontvangen een vergoeding voor huishoudelijke hulp krachtens de in de Regeling subsidies AWBZ en Ziekenfondswet opgenomen subsidieparagraaf «Voortzetting van vergoedingen voor huishoudelijke hulp», de zgn. ex AAW-regeling. In het verleden zijn de cliënten voor de toenmalige AAW-voorziening huishoudelijke hulpzorg geïndiceerd. Alleen AWBZ-verzekerden die op 31 december 1994 in aanmerking kwamen voor een vergoeding in het kader van de toenmalige AAW-voorziening huishoudelijke hulp hebben, mits nog steeds geïndiceerd, kunnen blijven rekenen op voortzetting van de vergoeding. Het gaat dus om een steeds kleiner wordende groep. De regeling wordt in opdracht van het College voor zorgverzekeringen (CVZ) tot 1 januari 2005 uitgevoerd door het Uitvoeringsinstituut Werknemersverzekeringen (UWV). </antwoord>
      <antwoord nummer="2">Dit is mij bekend. Het betreft een groep van circa 3.250 cliënten op het totaal van 14.000 cliënten. </antwoord>
      <antwoord nummer="3">Het tarief van de eigen bijdrage voor zorg zonder verblijf is met ingang van 1 januari 2004 verhoogd. Het CVZ heeft het UWV bij brief van 11 december 2003 op deze verhoging van de eigen bijdrage gewezen en UWV verzocht dit tijdig door te voeren. Omdat de eigen bijdrage onder meer afhankelijk is van het gezinsinkomen, controleert het CAK-AWBZ de door het UWV aangeleverde persoonsgegevens bij de GBA en vraagt bij positieve identificatie hiertoe inkomensgegevens op bij de belastingdienst. Vanaf april van dit jaar heeft UWV overzichten met eigen bijdragen van het CAK ontvangen. In oktober had het UWV voor ruim 10.000 cliënten de vergoeding voor huishoudelijke hulp vastgesteld met gebruikmaking van de door het CAK voor 2004 berekende eigen bijdrage. Voor een groep van circa 3.250 cliënten was dit nog niet het geval. </antwoord>
      <antwoord nummer="4">Ik acht het normaal dat ook de ex-AAW’ers, die huishoudelijke verzorging krijgen, de voor die zorg in 2004 geldende eigen bijdrage betalen. In de tweede helft van het jaar heeft UWV vastgesteld dat de verhoging van de eigen bijdrage 2004 in een beperkt deel van de gevallen nog niet was berekend en dat die cliënten tot dan toe over 2004 mogelijk een te hoge vergoeding hadden gekregen. Om te voorkomen dat er bij de resterende gevallen over 2004 een te hoge vergoeding zou worden uitgekeerd, heeft het CVZ het UWV, in oktober verzocht de verstrekking van de vergoeding vanaf november tijdelijk stop te zetten om het eventueel teveel betaalde te kunnen verrekenen met de nog verschuldigde vergoeding over de laatste twee maanden. </antwoord>
      <antwoord nummer="5">Het later uitbetalen van het saldo van vergoedingen en eigen bijdrage 2004 kan inderdaad gevolgen hebben voor de liquiditeit bij sommige cliënten. Het UWV gaat overigens wèl zo spoedig mogelijk tot uitbetaling van de vergoedingen over wanneer UWV het teveel betaalde met de vergoedingen over de laatste twee perioden van 2004 heeft verrekend en de cliënt per saldo nog recht heeft op vergoedingen dan wel wanneer UWV de cliënt niet teveel maar te weinig heeft uitbetaald. </antwoord>
      <antwoord nummer="6">Ik acht het verrekenen van de verhoogde eigen bijdrage 2004 met de vergoeding over de laatste twee maanden wel noodzakelijk. Deze cliënten hebben namelijk in tegenstelling tot andere thuiszorgcliënten en het merendeel van de ex-AAW cliënten de hogere eigen bijdrage 2004 nog niet betaald. Met andere woorden tot nu toe hebben deze ex-AAW cliënten een te hoge vergoeding ontvangen. Overigens zijn zij tijdig, namelijk begin januari al per brief geïnformeerd over de verhoogde eigen bijdrage en de mogelijke consequenties daarvan. De cliënten waren er dus van op de hoogte dat later in het jaar mogelijk tot verrekening zou moeten worden overgegaan. Ik acht daarom geen termen aanwezig om niet meer tot inning van de verhoogde eigen bijdrage over te gaan. Eventuele verrekening van het in 2004 teveel betaalde vindt overigens alleen over de laatste twee perioden van 2004 plaats. Van eventuele terugvordering van het meerdere is geen sprake. </antwoord>
      <antwoord nummer="7">In het kader van een zorgvuldige beantwoording heeft afstemming plaatsgevonden met CVZ en UWV. Hierdoor ben ik niet in staat geweest de vragen voor 9 december te beantwoorden. </antwoord>
      <noten afkomstig="antwoord"/>
   </antwoorden>
</kvr>
