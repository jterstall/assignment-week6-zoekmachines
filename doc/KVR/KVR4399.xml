<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over het meewerken aan schuldsanering door woningcorporaties. (Ingezonden 30 januari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4399
</item>
         <item attribuut="Rubriek">Volkshuisvesting (Huurwoningen) Volkshuisvesting (Woninghuren)</item>
         <item attribuut="Trefwoorden">Huurwoningen Schuldenregeling Woningbouwverenigingen Woninghuren</item>
         <item attribuut="Vindplaats">Kamervragen met antwoord 1996-1997, nr. 715, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1997-02-21</item>
         <item attribuut="Datum_indiening">1997-01-30</item>
         <item attribuut="Document-id">KVR4399</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1465" allpagenumbers="1465 1466" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="715" onderwerp="" indiendatum="1997-01-30">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1997-02-21">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent de staatssecretaris het bericht «corporaties werken niet mee aan schuldsanering», naar aanleiding van de rapportage van de Amsterdamse ombudsman? <voetnoot nummer="1"/>
      </vraag>
      <vraag nummer="2">Stellen sommige woningcorporaties zich momenteel bij schuldsanering van hun huurders harder op dan andere schuldeisers, zoals nutsbedrijven en gemeenten? Zo ja, op welke schaal gebeurt dit? </vraag>
      <vraag nummer="3">Is er sprake van een geleidelijk hardere opstelling van woningcorporaties bij huurachterstanden? </vraag>
      <vraag nummer="4">Welke argumenten worden hiervoor aangevoerd? Is er een relatie met de financiële positie en de grotere risico’s die men loopt? </vraag>
      <vraag nummer="5">Acht de staatssecretaris het niet meewerken aan schuldsanering in overeenstemming met de eerste kerntaak van woningcorporaties, zoals omschreven in het BBSH, te weten: huisvesting van de doelgroep? </vraag>
      <vraag nummer="6">Is de staatssecretaris bereid te bevorderen, dat woningcorporaties mee werken aan schuldsanering? </vraag>
      <vraag nummer="7">Ziet de staatssecretaris van Justitie in deze ontwikkeling aanleiding om de afhandeling van het wetsvoorstel betreffende de schuldsanering , dat al acht maanden bij de Eerste Kamer ligt te versnellen? BBSH = Besluit Beheer Sociale Huursector </vraag>
      <noten afkomstig="vraag">
         <noot nummer="2"/>
         <noot nummer="1" datum="1997-01-24" bron="Binnenlands Bestuur">Binnenlands Bestuur, 24 januari 1997</noot>
         <noot nummer="2" documenttype="Kamerstuk" kamerstuk-id="22 969">Kamerstuk 22 969</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Er is door het rijk geen onderzoek gedaan naar schuldsanering door woningcorporaties. Wel is het mij bekend dat de Nationale Woningraad in 1996 onderzoek heeft verricht naar ontruimingsprocedures bij woningcorporaties. Uit dit onderzoek komt naar voren dat in 1995 ongeveer 6000 ontruimingen van corporatiewoningen hebben plaatsgevonden. Dit is een afname ten opzichte van 1994 van 4%. Van deze 6000 ontruimingen kunnen bijna 5500 worden verklaard uit huurachterstand. Het aantal door de rechter toegewezen vorderingen om tot ontruiming van corporatiewoningen over te gaan ligt hoger, in 1995 op zo’n 20.600. Slechts ca. 30% van die vorderingen komt daadwerkelijk tot uitvoering. In de overige ca. 70% van de gevallen wordt alsnog een betalingsregeling met de betrokkenen getroffen. Ik meen, gezien dit beeld, dat niet in generieke zin kan worden gesproken van een harde opstelling. In hoeverre de handelwijze van woningcorporaties afwijkt van die van energiedistributiebedrijven en gemeenten is mij niet bekend. </antwoord>
      <antwoord nummer="3">Volgens het genoemde onderzoek van de Nationale Woningraad hebben veel corporaties in de afgelopen jaren hun incassobeleid verscherpt. Achtergrond hiervan is, dat daardoor nog tijdig betalingsregelingen kunnen worden getroffen. Als de huurachterstand te zeer oploopt kan een voor beide partijen niet meer op te lossen situatie ontstaan. Door het verscherpte beleid kan in veel gevallen ontruiming worden voorkomen. </antwoord>
      <antwoord nummer="4">Sociale verhuurders hebben, met het oog op de huisvestingstaak voor de doelgroep van beleid en een goed beheer van het bezit, belang bij een solide financiële positie, die deze taakvervulling nu en in de toekomst mogelijk maakt. Het voeren van een doelmatig en zorgvuldig huurinkomstenbeleid door corporaties draagt bij aan het verwezenlijken van die taken. Het invorderen van huurachterstanden kan in dit licht worden gezien. </antwoord>
      <antwoord nummer="5">Woningcorporaties vervullen een belangrijke rol in het huisvesten van de doelgroep van het beleid. Om die rol waar te kunnen (blijven) maken is een goed beheer, ook in financiële zin, onontbeerlijk. Een goed beheer vergt onder andere dat op zorgvuldige wijze wordt omgegaan met huurachterstanden, waarbij verhuurder en huurder gezamenlijk zoeken naar oplossingen om betalingsproblemen op te lossen en zoveel als redelijkerwijs mogelijk ontruiming te voorkomen. Daar waar partijen, ondanks die gezamenlijke inzet, niet tot een oplossing geraken en van sanering van de schuld wordt afgezien, acht ik dit niet in strijd met de taakstelling van de woningcorporaties. </antwoord>
      <antwoord nummer="6">Gezien hetgeen hiervoor is aangegeven, vraagt schuldsanering een individuele benadering. Naar mijn inzicht vergt de huidige praktijk bij woningcorporaties geen nadere stappen van het Rijk. De bestaande praktijk is op zich voor de Minister van Justitie geen aanleiding om de afhandeling van het wetsvoorstel schuldsanering natuurlijke personen te versnellen. Een commissie met vertegenwoordigers van de rechterlijke macht, advocatuur en gemeentelijke kredietbanken heeft een voorstel voor een wijziging van het wetsvoorstel op onderdelen op 18 december 1996 aangeboden, zoals aangekondigd in de brief van 17 december 1996 van de Minister van Justitie aan de Voorzitter van de Eerste Kamer (kamerstukken I, 1996/97, 22 969, nr. 133). Naar aanleiding hiervan vindt overleg plaats tussen het Ministerie van Justitie en van Sociale Zaken en Werkgelegenheid, teneinde te trachten tot een oplossing te komen die voor alle betrokkenen aanvaardbaar is. De Minister van Justitie stelt zich voor op korte termijn een beslissing te nemen over de voortgang van het wetsvoorstel. Zij zal U daarover zo spoedig mogelijk berichten. </antwoord>
      <noten afkomstig="antwoord"/>
   </antwoorden>
</kvr>
