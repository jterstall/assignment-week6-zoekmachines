<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Middel (PvdA) over maatstaven voor een persoonsgebonden budget. (Ingezonden 26 september 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5835
</item>
         <item attribuut="Inhoud">Vragen naar aanleiding van het feit dat bij de beslissing over toekenning door zorgverzekeraar 'Het Groene Land' van een persoonsgebonden budget aan de familie Adams te Vledder in 1996 ruimere maatstaven zijn aangelegd dan in 1997 zonder dat de situatie is gewijzigd, waardoor de betreffende zorgverlening van het ene op het andere jaar in gevaar is gekomen.</item>
         <item attribuut="Rubriek">Gezondheidszorg (Maatschappelijke gezondheidszorg) Gezondheidszorg (Zorgverzekeringen) Welzijn (Geestelijk gehandicapten)</item>
         <item attribuut="Trefwoorden">Geestelijk gehandicapten Thuiszorg Ziektekostenverzekeringen</item>
         <item attribuut="Vindplaats">Kamervragen met antwoord 1997-1998, nr. 144, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Middel</persoon>
         </item>
         <item attribuut="Datum_reaktie">1997-10-14</item>
         <item attribuut="Datum_indiening">1997-09-26</item>
         <item attribuut="Document-id">KVR5835</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="293" allpagenumbers="293 294" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5835" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="144" onderwerp="" indiendatum="1997-09-26">
         <vrager partij="PvdA" oorsprong="parlement">Middel</vrager>
         <vraagt-aan/>
      </vraagdata>
      <antwoorddata antwoorddatum="1997-10-14">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw oordeel over het feit dat bij de beslissing over toekenning door zorgverzekeraar «Het Groene Land» van een persoonsgebonden budget aan de familie Adams te Vledder in 1996 ruimere maatstaven zijn aangelegd dan in 1997 zonder dat de situatie is gewijzigd, waardoor de betreffende zorgverlening van het ene op het andere jaar in gevaar is gekomen? <voetnoot nummer="1"/>
      </vraag>
      <vraag nummer="2">Is het vaker voorgekomen dat contactkantoren persoonsgebonden budgetten hebben toegekend zonder rekening te houden met de zorg in natura die aanvragers al hadden, zoals in de onderhavige situatie kennelijk het geval is? </vraag>
      <vraag nummer="3">Zo ja, welke maatregelen bent u bereid te nemen om ervoor te zorgen dat de contactkantoren op een juiste wijze uitvoering geven aan de regeling Persoonsgebonden Budget? </vraag>
      <vraag nummer="4">Kunt u hoe dan ook bewerkstelligen dat de zorgverlening aan de familie Adams – en eventuele andere families in soortgelijke omstandigheden – niet in gevaar komt? </vraag>
      <vraag nummer="5">Wat is uw oordeel over het verwijt van zorgverzekeraar «Het Groene Land» aan uw adres dat het haar toegekende budget onvoldoende ruimte laat voor toekenning van hogere budgetten dan f 75 000,–? </vraag>
      <noten afkomstig="vraag">
         <noot nummer="1" datum="1997-08-8" bron="Nieuwsblad van het Noorden 4 augustus jl. en">Nieuwsblad van het Noorden 4 augustus jl. en, 8 augustus 1997</noot>
      </noten>
   </vragen>
   <antwoorden aantal="5">
      <antwoord nummer="1">Het persoonsgebonden budget (PGB) is bedoeld als alternatief voor zorg in natura. Beleidsuitgangspunt is dat de keuze voor zorg in natura dan wel een PGB geen (financieel) voor- of nadeel voor de zorgvrager mag inhouden. Aan de hand van dit uitgangspunt zijn in de PGB-regeling voor verstandelijk gehandicapten (PGB VG) de budgetcategorieën en de bijbehorende normbedragen geformuleerd. Voor kinderen met een indicatie voor 24-uurs zorg is het normbedrag f 75 000,– op jaarbasis. In de regeling PGB VG is de bepaling opgenomen dat «bij het vaststellen van de aangewezen budgetcategorie voor verzekerden die zorg in natura genieten in een dagverblijf voor gehandicapten de totale zorgbehoefte wordt verminderd met de zorg die reeds in natura wordt genoten» (artikel 15, lid 2). In de toelichting bij dat artikellid is nog eens aangegeven: «Verzekerden die verblijven in een dagverblijf voor verstandelijk gehandicapten (kinderdagverblijf/dagverblijf voor ouderen) kunnen daarnaast in aanmerking komen voor een PGB. Om te voorkomen dat er sprake is van een «dubbele verstrekking» dient bij de indeling van een dergelijke verzekerde in een budgetcategorie de totale geïndiceerde zorgbehoefte verminderd te worden met de zorg die reeds in natura wordt verkregen.» Het oogmerk van deze bepaling was dat reeds bij de vaststelling van het PGB voor 1996 de kosten van het bezoek van het dagverblijf op het maximale normbudget van f 75 000,– in mindering zou worden gebracht. </antwoord>
      <antwoord nummer="2">Op grond van signalen dat inderdaad niet in alle gevallen bij de budgetvaststelling op eenduidige wijze rekening werd gehouden met de zorg in natura die wordt genoten door het bezoeken van een dagverblijf is in de regeling PGB VG 1997 een expliciete instructie opgenomen hoe in dergelijke gevallen dient te worden gehandeld. Bij de budgettoekenning dient in dergelijke gevallen de budgetcategorie die correspondeert met het dagverblijf en het daarbij behorende normbedrag op het totale geïndiceerde budget in mindering te worden gebracht. </antwoord>
      <antwoord nummer="3">Het kabinet heeft besloten de PGB-systematiek werkende weg in te voeren. Doordat het PGB een nieuwe ontwikkeling is, dient gaandeweg de nodige ervaring te worden opgedaan om tot optimale toepassing te komen. Behalve verbeteringen in de formuleringen van de regeling en de toelichting, zoals in het antwoord op vraag 2 bedoeld, verzorgt de Regiegroep PGB van de Ziekenfondsraad regelmatig circulaires ten behoeve van de contactkantoren waarin met het oog op uniforme vraagpunten, die bij de toepassing van de regelingen ontstaan, worden uiteengezet. </antwoord>
      <antwoord nummer="4">De toekenning van het budget voor de familie Adams is in overeenstemming met de regeling PGB VG geschied. Net als in 1996 voorziet de regeling PGB VG 1997 in een hardheidsclausule. In zeer bijzondere gevallen, waarin objectief vaststaat dat gelet op alle omstandigheden het budget gekoppeld aan de hoogste budgetcategorieën evident onredelijk is, kan het contactkantoor besluiten het budget te verhogen. Van deze bepaling wordt incidenteel gebruik gemaakt, hetgeen in overeenstemming is met de uitzonderlijke situaties waarvoor die bepaling is bedoeld. De toepassing van deze bepaling dient te berusten op de beoordeling van het individuele geval door het contactkantoor. Die beoordeling zal op de geïndiceerde zorgbehoefte dienen te zijn gebaseerd. </antwoord>
      <antwoord nummer="5">De PGB-regelingen zijn subsidieregelingen van de Ziekenfondsraad. Het landelijk beschikbare budget wordt pro rato van inwonertallen over de contactkantoren verdeeld. Budgetten kunnen worden toegekend voorzover die middelen toereikend zijn. In de regeling is uitdrukkelijk bepaald dat het contactkantoor voor de toekenning van een budget slechts voorwaarden stelt die voldoen aan de regeling. Daartoe behoort niet het voeren van een selectief doelgroepenbeleid, bijvoorbeeld door lagere budgetten voorrang te geven boven hogere. Overigens heb ik besloten het landelijk beschikbare budget voor het PGB VG van f 65 miljoen in 1997 te verhogen naar f 85 miljoen in 1998. Het verwijt van het Groene Land is derhalve onterecht. </antwoord>
      <noten afkomstig="antwoord"/>
   </antwoorden>
</kvr>
