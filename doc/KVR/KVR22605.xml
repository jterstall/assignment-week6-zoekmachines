<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Heemskerk (PvdA) aan de minister van Financiën over excessieve beloningen bij Cardif en DSB. (Ingezonden 3 maart 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22605
</item>
         <item attribuut="Inhoud">Vragen naar aanleiding van berichten in Volkskrant, 26 februari 2005, over excessieve beloningen (provisies) bij verzekeraars Cardif en DSB.</item>
         <item attribuut="Rubriek">Bedrijfsleven en industrie (Bank- en verzekeringswezen) Inkomen en rechtspositie (Loontoeslagen)</item>
         <item attribuut="Trefwoorden">Loontoeslagen Verzekeringsmaatschappijen</item>
         <item attribuut="Vindplaats">Kamervragen met antwoord 2004-2005, nr. 1269, Tweede Kamer</item>
         <item attribuut="Vraagnr_bij_indiening">2040509760</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="PvdA">Heemskerk</persoon>
         </item>
         <item attribuut="Datum_reaktie">2005-03-29</item>
         <item attribuut="Datum_indiening">2005-03-03</item>
         <item attribuut="Document-id">KVR22605</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2689" allpagenumbers="2689 2690" vetnummer="2040509760" code="0405tkkvr1269" lopendefooter="Tweede Kamer, vergaderjaar 2004–2005, Aanhangsel" filenaam="KVR22605" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1269" onderwerp="" indiendatum="2005-03-3">
         <vrager partij="PvdA" oorsprong="parlement">Heemskerk</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2005-03-29">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van de berichtgeving over de excessieve beloning bij verzekeraar Cardif en DSB? <voetnoot nummer="1"/>
      </vraag>
      <vraag nummer="2" voetnoot="1">Is het waar dat de hoogte van de provisie bij DSB en Cardif oploopt tot meer dan 60% van het bedrag dat de consument betaalt? Is het waar dat van de 243 miljoen euro die Cardif in 2003 kreeg aan premies ongeveer de helft verspijkerd wordt aan marketingkosten en provisies? <voetnoot nummer="1"/>Hoeveel hiervan wordt uitgegeven aan provisies? Wat is het bedrag per polishouder? </vraag>
      <vraag nummer="3" voetnoot="2">Is het waar dat een tussenpersoon dusdanig veel verkoopprovisie ontvangt dat hierdoor te weinig geld overblijft voor een fatsoenlijke dekking? Wordt er vervolgens bezuinigd op de dekking door middel van «geniepige polisvoorwaarden»? <voetnoot nummer="2"/>
      </vraag>
      <vraag nummer="4">Wordt er toezicht gehouden op ondeugdelijke polisvoorwaarden? </vraag>
      <vraag nummer="5">Is het waar dat zelfs een aantal belangenorganisaties waaronder de «Nederlandse Vereniging van Banken» en het «Verbond van Verzekeraars», de tarieven van DSB en Cardif excessief heeft genoemd? Is het waar dat DSB het hier zelf mee eens is? </vraag>
      <vraag nummer="6">Hebben deze organisaties u gevraagd om maatregelen te nemen? Zo ja, welke maatregelen? Kunnen deze maatregelen zo spoedig mogelijk ten uitvoer worden gebracht? </vraag>
      <vraag nummer="7">Is een absoluut verbod op koppelverkoop denkbaar, dat wil zeggen dat specifieke verzekeringen van specifieke producenten nooit verplicht mogen worden gesteld voor het toekennen van een hypotheek? </vraag>
      <noten afkomstig="vraag">
         <noot nummer="1" datum="2005-02-26" bron="de Volkskrant, «Beloning bij DSB, Cardif " titel="excessief">de Volkskrant, «Beloning bij DSB, Cardif «excessief», 26 februari 2005</noot>
         <noot nummer="2" datum="2005-02-26" bron="de Volkskrant, " titel="Cardief-polissen geven vals gevoel van veiligheid">de Volkskrant, «Cardief-polissen geven vals gevoel van veiligheid», 26 februari 2005</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Gerkens (SP), ingezonden 1 maart 2005, (vraagnummer 2040509540). </toelichting>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2" voetnoot="1">Cardif zelf houdt in een interview met VB Magazine <voetnoot nummer="1"/>vol dat de provisie lager is dan 60% van het bedrag dat de consument betaalt voor een betalingbeschermingsverzekering bij een consumptief krediet. Hoeveel lager wil zij niet openbaar maken. Op dit moment bestaat er geen wettelijke grondslag om transparantie hierover af te dwingen. Cardif bevestigt in het voornoemde interview in 2003 243 miljoen euro aan premie te hebben geïnd en voorts een bedrag van 120 miljoen euro aan acquisitiekosten te hebben geboekt in haar jaarverslag. Als verklaring voor de verhouding tussen deze getallen meldt Cardif: «Wij ontvangen de premies ineens, als een koopsom.» De uitbetaling van de provisie aan tussenpersonen vindt volgens de maatschappij grotendeels in het eerste jaar plaats, net als de inning van de premie. Hoeveel van deze middelen wordt uitgegeven aan provisies en hoeveel aan schade-uitkeringen is onbekend, aangezien er geen wettelijke verplichting bestaat om hierover informatie te verstrekken. </antwoord>
      <antwoord nummer="3">Op korte termijn kan een verzekeraar een product «pushen» door veel geld uit te geven aan marketing in de verwachting dat de verkoop in de toekomst zal stijgen. Zo er op lange termijn onvoldoende middelen vrijvallen voor de dekking van verzekeringsaanspraken zal de verzekeraar in de financiële problemen komen. De Nederlandsche Bank ziet er daarom op toe dat verzekeraars voldoende reserve aanhouden om dit te voorkomen. In zijn algemeenheid kan gesteld worden dat, indien de polisvoorwaarden van een aangeboden verzekering na grondige bestudering voor een consument nog steeds ondoorgrondelijk blijken, deze er verstandig aan doet een dergelijke verzekering niet af te sluiten, of advies in te winnen van een financieel adviseur. </antwoord>
      <antwoord nummer="4">Neen. Polisvoorwaarden maken onderdeel uit van de verzekeringsovereenkomst. Op een overeenkomst zijn de privaatrechtelijke bepalingen zoals vastgelegd in het BW van toepassing. Zij worden echter niet onderworpen aan publiek toezicht. Indien informatie wordt verstrekt aan de consument over de polisvoorwaarden dient deze op grond van het wetsvoorstel Wet financiële dienstverlening feitelijk juist, voor de consument begrijpelijk en niet misleidend te zijn. De informatieverstrekking over de polisvoorwaarden valt daarmee wel onder publiek toezicht. </antwoord>
      <antwoord nummer="5">De voornoemde organisaties hebben aangegeven verbeteringen te willen aanbrengen in de verhouding tussen afsluit- en doorlopende provisie, opdat die meer in overeenstemming is met de inspanning die respectievelijk bij afsluiting en gedurende de looptijd van een overeenkomst geleverd wordt door tussenpersonen. Zoals aangegeven tijdens het Algemeen Overleg met de vaste kamercommissie voor Financiën op 23 februari jl. loopt deze discussie nog. Voor de zomer worden de uitkomsten hiervan aan uw Kamer toegezonden. De brancheorganisaties van banken, verzekeraars en tussenpersonen hebben onlangs in dat aangegeven «bereid te zijn om excessieve beloningen voor bepaalde producten, zoals betalingsbeschermingsverzekeringen, in dit verband met voorrang aan te pakken en daarvoor concrete maatregelen te treffen.» </antwoord>
      <antwoord nummer="6">Zie het antwoord op vraag 5. </antwoord>
      <antwoord nummer="7">Een hypothecair financier die korting geeft op een hypothecaire financiering en in ruil daarvoor met de klant afspreekt dat deze een verzekering afsluit bij een bepaalde aanbieder is in principe vrij om dit te doen. Consumenten hebben uiteraard de vrijheid om een dergelijk «pakketaanbod» te weigeren of voor een andere aanbieder te kiezen wanneer zij producten los willen kopen. Overigens bepaalt het Burgerlijk Wetboek dat wanneer in de algemene voorwaarden staat opgenomen dat een consument wordt verplicht naast de overeenkomst, in dit geval ten aanzien van het hypothecaire krediet ook een andere overeenkomst te sluiten, zoals in dit geval een verzekering, dit wordt vermoed onredelijk bezwarend te zijn, tenzij dit redelijkerwijs van de consument kan worden gevergd. De civiele rechter bepaalt in welke gevallen hiervan sprake is. </antwoord>
      <noten afkomstig="antwoord">
         <noot nummer="1" datum="2005-03-10" bron="VB Magazine (nummer 5)">VB Magazine (nummer 5), 10 maart 2005</noot>
      </noten>
   </antwoorden>
</kvr>
