<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Timmer, Arib en Samsom (allen PvdA) aan de minister van Volksgezondheid, Welzijn en Sport over ICT-voorzieningen. (Ingezonden 10 december 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22293
</item>
         <item attribuut="Inhoud">Vragen naar aanleiding van de landelijke campagne van het Netwerk ff contact :-) inzake het aanbieden van ICT-diensten aan chronisch zieke kinderen in ziekenhuizen en jongeren ten behoeve van hun ontwikkeling en schoolprestaties.</item>
         <item attribuut="Rubriek">Communicatie, media en informatievoorziening (Hard- en software) Gezondheidszorg (Patiënten) Gezondheidszorg (Zorginstellingen) Welzijn (Jeugdigen)</item>
         <item attribuut="Trefwoorden">Informatietechnologie Jeugdigen Patiënten Ziekenhuizen</item>
         <item attribuut="Vindplaats">Kamervragen met antwoord 2004-2005, nr. 982, Tweede Kamer</item>
         <item attribuut="Vraagnr_bij_indiening">2040504690</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Timmer</persoon>
            <persoon partij="PvdA">Arib</persoon>
            <persoon partij="PvdA">Samsom</persoon>
         </item>
         <item attribuut="Datum_reaktie">2005-02-23</item>
         <item attribuut="Datum_indiening">2004-12-10</item>
         <item attribuut="Document-id">KVR22293</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2087" allpagenumbers="2087 2088" vetnummer="2040504690" code="0405tkkvr982" lopendefooter="Tweede Kamer, vergaderjaar 2004–2005, Aanhangsel" filenaam="KVR22293" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="982" onderwerp="" indiendatum="2004-12-10">
         <vrager partij="PvdA" oorsprong="parlement">Timmer</vrager>
         <vrager partij="PvdA" oorsprong="parlement">Arib</vrager>
         <vrager partij="PvdA" oorsprong="parlement">Samsom</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-02-23">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van de landelijke campagne van het Netwerk ff contact :-) om het aanbieden van ICT-diensten aan het kinderbed te bespoedigen? <voetnoot nummer="1"/>
      </vraag>
      <vraag nummer="2">Deelt u de stelling van het Netwerk ff contact :-) dat met ICT-voorzieningen een zeer groot aantal chronisch zieke kinderen gebaat kunnen zijn, waar het hun ontwikkeling en schoolprestaties betreft? </vraag>
      <vraag nummer="3">Wat is uw oordeel met betrekking tot de initiatieven die tot op heden proefsgewijs in diverse ziekenhuizen zijn genomen om chronisch zieke kinderen en jongeren ICT-voorzieningen aan te bieden? Hoe staat u tegenover verdere uitbreiding van deze initiatieven? </vraag>
      <vraag nummer="4">Deelt u de stelling van het Netwerk ff contact :-) dat het ontbreken van structurele financiering de grootste belemmering voor verdere uitbreiding van deze initiatieven is? Zo ja, bent u bereid structureel middelen uit te trekken, zodat meer chronisch zieke kinderen dan de huidige 10%, gebruik kunnen maken van ICT-voorzieningen? Zo neen, waarom niet? </vraag>
      <noten afkomstig="vraag">
         <noot nummer="2"/>
         <noot nummer="1">Zie de site van het Netwerk ff contact :-): http://www.ffcontact.nl</noot>
         <noot nummer="2">Persbericht Netwerk ff contact :-) 23 november 2004, www.ffcontact.nl</noot>
      </noten>
   </vragen>
   <antwoorden aantal="4">
      <antwoord nummer="1">Ja. Het Netwerk ff contact :-) heeft een actieprogramma ontwikkeld dat is afgestemd met de Ministeries van VWS, EZ en OCW. In dit actieprogramma staat het promoten van breedbandaansluitingen aan kinderbedden in ziekenhuizen en daaraan gekoppeld het aanbieden van ICT-diensten voor chronisch zieke kinderen, centraal. Het actieprogramma wordt voor een bedrag van € 450.000 financieel ondersteund vanuit de middelen van het Nationaal Actieplan Elektronische Snelwegen (NAP), waarvan het Ministerie van EZ de coördinator is. Het Ministerie van VWS is verantwoordelijk voor de inhoudelijke begeleiding van het actieprogramma van het Netwerk ff contact :-). </antwoord>
      <antwoord nummer="2">Ja. Naar schatting kampen tussen de 250.000 en 450.000 kinderen met een chronische of langdurige ziekte. In veel gevallen trekt hun ziekte een zware wissel op hun dagelijks leven. Naar school gaan of sociale contacten onderhouden zijn voor deze kinderen niet vanzelfsprekend als ze voor langere tijd in het ziekenhuis of revalidatiecentrum moeten liggen of thuis moeten revalideren. Het is buiten kijf dat deze omstandigheden van negatieve invloed zijn op de persoonlijke ontwikkeling en de schoolprestaties. Ik deel de mening van Netwerk ff contact :-) dat deze negatieve invloed kan worden beperkt door de inzet ICT-voorzieningen die er (mede) op gericht zijn het contact met school en met vrienden mogelijk te houden. Daarnaast blijken bij broertjes en zusjes van het chronisch zieke kind vaak gedragsproblemen te ontstaan. ICT-diensten kunnen een bijdrage leveren aan het normaal functioneren van het gezinsleven. </antwoord>
      <antwoord nummer="3">Netwerk ff contact :-) bestaat uit 7 verschillende projecten die met het aanbieden van diensten op het gebied van informatie- en communicatietechnologie de kwaliteit van leven proberen te verbeteren van kinderen en jongeren met aandoeningen als jeugdreuma, cystische fibrose, spierziekten, nierziekten, stofwisselingsziekten, kanker, darm- en leveraandoeningen, ziekte van Crohn en de ziekte van Pfeifer. De projecten zijn opgezet door ouders, door vrijwilligers en door beroepsgroepen in de kinderbehandeling zelf. In november 2004 is staatssecretaris Ross-van Dorp aanwezig geweest in het kinderziekenhuis Erasmus MC-Sophia in Rotterdam bij de officiële start van de pilot om al de diensten van het Netwerk ff contact:-) op één locatie uit te proberen. Daarbij heeft zij zich uitvoerig laten voorlichten over de projecten. Mede op basis van deze informatie ondersteun ik van harte de doelstelling in het actieprogramma voor een breedbandaansluiting aan alle kinderbedden in de Nederlandse ziekenhuizen met daarop het dienstenaanbod van het Netwerk ff contact:-). </antwoord>
      <antwoord nummer="4">De uitvoering van de activiteiten van het Netwerk ff contact :-) is gebonden aan een aantal randvoorwaarden. Zo is voor een adequate toepassing de aanwezigheid van een breedbandverbinding noodzakelijk. Daarnaast is de juiste randapparatuur vereist: in de meeste gevallen is dat een computer, maar dat kan ook een spraakmachine zijn. Wellicht de belangrijkste voorwaarde is de waarborging van de «content», de invulling en het bijhouden van de programma’s en de websites zelf. Op dit moment wordt voor een deel van de projecten de content verzorgd door vrijwilligers. Een ander deel ontvangt particuliere subsidie. Ik deel de mening dat dit een wankele basis is voor continuïteit. Naast verdere professionalisering is de zekerheid van financiering van groot belang. Structurele financiering omvat dus verschillende componenten: breedband, hardware en waarborging van content. Netwerk ff contact :-) heeft mij geïnformeerd dat zij bezig is met het opstellen van een businessplan voor de langere termijn. Opzet is dat in dit plan verschillende financieringsmogelijkheden worden geëxploreerd. Ik ben niet bereid om voor de diensten van het Netwerk ff contact :-) structurele financiële middelen uit te trekken omdat het geen aanspraak op zorg betreft. Het is dus aan de instellingen om zelf zorg te dragen voor de bekostiging, eventueel op basis van particuliere initiatieven. Netwerk ff contact :-) is ondersteuning toegezegd in haar zoektocht naar financiering. Daartoe heeft in februari een overleg plaatsgevonden met het Netwerk en het bestuur van het Erasmus MC, waarbij bespreking van het businessplan centraal stond. </antwoord>
      <noten afkomstig="antwoord"/>
   </antwoorden>
</kvr>
