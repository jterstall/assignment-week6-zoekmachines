<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Reitsma (CDA) aan de staatssecretaris van Financiën over een verlaagd btw-tarief bij mededelingen van ideële organisaties. (Ingezonden 2 oktober 1998); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8061
</item>
         <item attribuut="Inhoud">Vragen over het feit dat ideële organisaties die hun mededelingen in huis-aan-huisbladen laten opnemen niet in aanmerking komen voor het verlaagde btw-tarief.</item>
         <item attribuut="Rubriek">Belastingen (BTW)</item>
         <item attribuut="Trefwoorden">BTW</item>
         <item attribuut="Vindplaats">Kamervragen met antwoord 1998-1999, nr. 230, Tweede Kamer</item>
         <item attribuut="Vraagnr_bij_indiening">2989901070</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Reitsma</persoon>
         </item>
         <item attribuut="Datum_reaktie">1998-10-27</item>
         <item attribuut="Datum_indiening">1998-10-02</item>
         <item attribuut="Document-id">KVR8061</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="465" allpagenumbers="465" vetnummer="2989901070" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8061" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="230" onderwerp="" indiendatum="1998-10-2">
         <vrager partij="CDA" oorsprong="parlement">Reitsma</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="1998-10-27">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het waar dat bij mededelingen die ideële organisaties laten opnemen in bijvoorbeeld huis-aan-huisbladen, geen sprake is van een prestatie waarop het verlaagd btw-tarief van toepassing is? </vraag>
      <vraag nummer="2">Is het waar dat wel sprake is van een prestatie waarop het verlaagde tarief van toepassing is als de verspreide informatie van ideële organisaties als een fysiek zelfstandige periodieke uitgave beschouwd kan worden? </vraag>
      <vraag nummer="3">Kunt u zich voorstellen dat ideële organisaties louter uit overwegingen van doelmatigheid en kostenbesparing hun mededelingen verspreiden via huis-aan-huisbladen en dat hier derhalve een onrechtvaardigheid voelbaar is? </vraag>
      <vraag nummer="4">Is het voorts waar dat bij advertenties en mededelingen die commerciële instellen laten opnemen in ideële, fysiek zelfstandige periodieken, wel sprake is van een prestatie waarop het verlaagde tarief van toepassing is? Kunt u zich voorstellen dat hier een onrechtvaardigheid voelbaar is? </vraag>
      <vraag nummer="5">Bent u bereid naar een mogelijkheid te zoeken om met betrekking tot drukkosten van mededelingen die ideële organisaties laten opnemen in bijvoorbeeld huis-aan-huisbladen, het verlaagde tarief wel toepasbaar te verklaren? Zo ja, op welke termijn en op welke wijze? </vraag>
      <noten afkomstig="vraag"/>
   </vragen>
   <antwoorden aantal="1">
      <antwoord nummer="1 t/m 5">Op advertenties of mededelingen in dag- en weekbladen, tijdschriften en andere ten minste driemaal per jaar periodiek verschijnende uitgaven is het algemene BTW-tarief van toepassing. Dit geldt ook voor advertenties of mededelingen die commerciële instellingen in deze uitgaven laten opnemen. In mijn antwoorden van 31 maart 1998, nr. VB 98/412, op de vragen die het lid Reitsma in februari jl. heeft gesteld over wijkbladen (ingezonden 13 februari 1998) heb ik aangegeven dat het verlaagde BTW-tarief op de hier bedoelde advertenties en mededelingen met ingang van 1 januari 1993 is beëindigd in verband met de inwerkingtreding van de zogenoemde BTW-Tariefrichtlijn. lk zie geen mogelijkheid om, in afwijking van deze richtlijn, het verlaagde tarief weer in te voeren, bijvoorbeeld voor advertenties of mededelingen van ideële organisaties in huis-aan-huisbladen. De BTW-Tariefrichtlijn biedt wèl de mogelijkheid om toepassing van het verlaagde tarief op de levering van dag- en weekbladen, tijdschriften en andere ten minste driemaal per jaar periodiek verschijnende uitgaven, behoudens reclamedrukwerk, te handhaven, en dit is in de Nederlandse wetgeving ook gebeurd. Het verlaagde tarief is niet alleen van toepassing op de levering van een periodiek door de uitgever aan de abonnee/lezer, maar ook op de oplevering van het periodiek door de drukker aan de uitgever (de drukkosten). De adverteerder of inzender van een mededeling kan ervoor kiezen om zelf een periodieke uitgave in de hiervoor vermelde zin te laten vervaardigen. Kiest hij, om redenen van kostenbesparing en doelmatigheid, daarvoor niet, (deze afweging zal overigens niet alleen door ideële organisaties moeten worden gemaakt) dan wordt jegens hem een prestatie verricht die bestaat uit het opnemen van een advertentie of mededeling. Waar deze prestatie zowel maatschappelijk als economisch duidelijk een andere is dan het (doen) uitgeven van een periodiek, acht ik een verschillende tariefstelling acceptabel, nog afgezien van de omstandigheid dat het door de Europese regelgeving niet anders kan. </antwoord>
      <noten afkomstig="antwoord"/>
   </antwoorden>
</kvr>
