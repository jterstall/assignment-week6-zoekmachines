<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit en Kant (beiden SP) aan de minister van Volksgezondheid Welzijn en Sport over mogelijke zorgfraude bij open grenzen. (Ingezonden 14 december 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27109
</item>
         <item attribuut="Inhoud">Vragen naar aanleiding van bericht in NRC (7 december 2006) over mogelijke fraude met verzekeringspassen in samenhang met werknemers uit Midden- en Oost-Europa. In het artikel toont de bestuursvoorzitter van zorgverzekeraar CZ zich bezorgd dat de huidige problemen met verzekeringspassen van Poolse werknemers in omvang zullen toenemen wanneer per 1 januari 2007 de Nederlandse grenzen opengesteld worden voor werknemers uit Roemenië en Bulgarije. Indieners betwijfelen of Nederland genoemde openstelling van de grenzen moet doorzetten als dit probleem niet vóór 1 januari 2007 opgelost is.</item>
         <item attribuut="Rubriek">Criminaliteit en openbare orde (Fraude) Gezondheidszorg (Zorgverzekeringen)</item>
         <item attribuut="Trefwoorden">Fraude Midden-Europa Oost-Europa Zorgverzekeringen</item>
         <item attribuut="Vindplaats">Kamervragen met antwoord 2006-2007, nr. 630, Tweede Kamer</item>
         <item attribuut="Vraagnr_bij_indiening">2060704370</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">De Wit</persoon>
            <persoon partij="SP">Kant</persoon>
         </item>
         <item attribuut="Datum_reaktie">2007-01-17</item>
         <item attribuut="Datum_indiening">2006-12-14</item>
         <item attribuut="Document-id">KVR27109</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1355" allpagenumbers="1355 1356" vetnummer="2060704370" code="0607tkkvr630" lopendefooter="Tweede Kamer, vergaderjaar 2006–2007, Aanhangsel" filenaam="KVR27109" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="630" onderwerp="" indiendatum="2006-12-14">
         <vrager partij="SP" oorsprong="parlement">De Wit</vrager>
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid Welzijn en Sport</vraagt-aan>
      </vraagdata>
      <antwoorddata antwoorddatum="2007-01-17">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u de berichtgeving over mogelijke fraude met verzekeringspassen samenhangend met het openstellen van de grenzen voor werknemers uit Midden- en Oost-Europa? <voetnoot nummer="1"/>
      </vraag>
      <vraag nummer="2">Onderschrijft u de vrees van de bestuursvoorzitter van zorgverzekeraar CZ dat de problemen die zich nu al voordoen met verzekeringspassen van Poolse werknemers, in omvang zullen toenemen wanneer per 1 januari 2007 de Nederlandse grenzen volledig opengesteld worden voor werknemers uit de in vraag 1 bedoelde landen en beperkt open gesteld worden voor werknemers uit Bulgarije en Roemenië? </vraag>
      <vraag nummer="3">Erkent u dat dit probleem veroorzaakt wordt doordat niet gecontroleerd kan worden of de persoon die een verzekeringspas toont ook daadwerkelijk de verzekerde persoon is? </vraag>
      <vraag nummer="4">Wat gaat u doen om ervoor te zorgen dat dit misbruik stopt? </vraag>
      <vraag nummer="5">Als dit probleem niet voor 1 januari 2007 is opgelost vindt u het dan verantwoord de plannen van het kabinet met betrekking tot de (verdere) openstelling van de grenzen door te zetten? Zo ja, waarom? </vraag>
      <noten afkomstig="vraag">
         <noot nummer="1" datum="2006-12-7" bron="NRC">NRC, 7 december 2006</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 3">Het door CZ gegeven voorbeeld is een klassiek geval van zorgpasfraude. Om dit te kunnen bestrijden is indertijd de Wet fraudebestrijding ziektekostenverzekeringen ingevoerd, waarbij in de Ziekenfondswet en de AWBZ voor het eerst de identificatieplicht werd opgenomen. De Wet fraudebestrijding is gepubliceerd in juni 2005 en is in werking getreden op 1 januari 2006. De vertraging van de inwerkingtreding was bedoeld om ziekenhuizen in de gelegenheid te stellen zich op de invoering van de identificatieplicht voor te bereiden. In de Zorgverzekeringswet is de identificatieplicht overgenomen in artikel 118. Ziekenhuizen, poliklinieken en zelfstandige behandelcentra zijn sinds 1 januari 2006 verplicht om van iemand die ten laste van de sociale ziektekostenverzekering zorg wil hebben, de identiteit vast te stellen. Iemand die de zorg inroept, is verplicht een daarvoor aangewezen (wettelijk) identiteitsbewijs, meestal paspoort of rijbewijs, te overleggen. Het ziekenhuis vraagt de persoon die ziekenhuiszorg nodig heeft altijd of betrokkene verzekerd is. Alle verzekeraars verstrekken een verzekeringsbewijs, meestal in de vorm van een plastic of kartonnen kaartje op creditcardformaat. Een ziekenhuis controleert vervolgens – vaak online, maar ook aan de hand van deze zorgpas – of iemand verzekerd is. Door vergelijking van de op de zorgpas gestelde naam en geboortedatum met het identiteitsbewijs kan het ziekenhuis in de meeste gevallen een adequate controle uitvoeren. Voor houders van een Nederlands rijbewijs of paspoort kan daarnaast ook het sofi-nummer, dat veelal op de zorgpas vermeld staat, vergeleken worden. Sommige ziekenhuizen controleren ook het identiteitsbewijs op echtheid. De door de wet beoogde terugdringing van zorgpasfraude ziet niet op fraude waarbij de zorgpas of het identiteitsbewijs vervalst zijn. Bij de invoering van het bsn-nummer in de zorg zal de identiteitscontrole zich uitbreiden over vrijwel het gehele spectrum van zorgaanbieders, en niet beperkt blijven tot ziekenhuizen, poliklinieken en zelfstandige behandelcentra. Naast de verplichting die een ziekenhuis heeft om iemands identiteit vast te stellen en de verplichting van betrokkene zelf om een legitimatiebewijs ter inzage te verstrekken, dient een zorgverzekeraar zich ervan te vergewissen dat de door een ziekenhuis ingediende nota de kosten van geleverde zorg betreft van een van zijn verzekerden. Immers, het gaat om de rechtmatigheid van een betaling aan een ziekenhuis ten laste van de Zorgverzekeringswet. Als een zorgverzekeraar heeft vastgesteld dat een ziekenhuis de identiteitscontrole niet uitvoert, kan de zorgverzekeraar weigeren de ziekenhuisnota te voldoen. Immers, in zo’n situatie is niet vast komen te staan dat de zorg is verleend aan een bij die verzekeraar verzekerde persoon. Zorgverzekeraars kunnen eenvoudig controleren of het ziekenhuis de wettelijke verplichting tot identificatie uitvoert. Bijvoorbeeld door na te gaan of het vragen naar een identiteitsbewijs in de administratieve procedures van een ziekenhuis is opgenomen. Ook kunnen zorgverzekeraars door eigen waarneming vaststellen of een persoon die zich aan de balie van een ziekenhuis meldt, een legitimatiebewijs moet tonen. Zorgverzekeraars kunnen in de samenwerkingsovereenkomst die zij met ziekenhuizen sluiten opnemen, dat ziekenhuizen de identificatieplicht uitvoeren. Ik heb van Zorgverzekeraars Nederland vernomen dat vele zorgverzekeraars dit ook daadwerkelijk doen. </antwoord>
      <antwoord nummer="4">Zoals ik hierboven heb aangegeven zijn er reeds wettelijke maatregelen getroffen die beogen misbruik van verzekeringspassen door een niet-verzekerde tegen te gaan. Ik heb inmiddels met Zorgverzekeraars Nederland contact gelegd om op korte termijn over de door CZ aangekaarte kwestie van gedachten te wisselen. </antwoord>
      <antwoord nummer="5">Het feit dat zorgpasfraude voorkomt heeft geen directe relatie met ontwikkelingen op de Nederlandse arbeidsmarkt. En deze laatste zijn bepalend voor de beslissing wanneer een vrij verkeer van werknemers met de nieuwe lidstaten van de EU wordt ingevoerd. </antwoord>
      <noten afkomstig="antwoord"/>
   </antwoorden>
</kvr>
