<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Sociale Zaken en Werkgelegenheid over werken met behoud van uitkering in de gemeente Schiedam. (Ingezonden 16 augustus 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23803
</item>
         <item attribuut="Inhoud">Vragen naar aanleiding van uitspraken van staatssecretaris Van Hoof (SZW) bij een bezoek aan het project Schiewerk (werken met behoud van uitkering) van de gemeente Schiedam [bron: http://www.nieuwsbank.nl/inp/2005/07/06/R212.htm], in het licht van het feit dat de Arbeidsinspectie bij dat project overtredingen van de Arbeidsomstandighedenwet heeft geconstateerd.</item>
         <item attribuut="Rubriek">Arbeid (Arbeidsomstandigheden) Arbeid (Werkloosheidsbestrijding) Staats- en bestuursrecht (Gemeenten)</item>
         <item attribuut="Trefwoorden">Arbeidsomstandigheden Gemeenten Werkloosheidsbestrijding WW</item>
         <item attribuut="Vindplaats">Kamervragen met antwoord 2004-2005, nr. 2359, Tweede Kamer</item>
         <item attribuut="Vraagnr_bij_indiening">2040519730</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2005-09-06</item>
         <item attribuut="Datum_indiening">2005-08-16</item>
         <item attribuut="Document-id">KVR23803</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4741" allpagenumbers="4741 4742" vetnummer="2040519730" code="0405tkkvr2359" lopendefooter="Tweede Kamer, vergaderjaar 2004–2005, Aanhangsel" filenaam="KVR23803" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2359" onderwerp="" indiendatum="2005-08-16">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2005-09-6">
         <antwoorder functie="staatssecretaris" ministerie="Sociale Zaken en Werkgelegenheid">Van Hoof</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het waar dat u na uw bezoek aan Schiewerk onder de indruk van de Schiedamse aanpak was? Zo ja, kunt u toelichten welke aspecten u hebben getroffen? <voetnoot nummer="1"/>
      </vraag>
      <vraag nummer="2" voetnoot="2">Wat is uw indruk van de Schiedamse aanpak, nu de Arbeidsinspectie na onderzoek, bij Schiewerk overtredingen van de Arbeidsomstandighedenwet heeft geconstateerd? <voetnoot nummer="2"/>
      </vraag>
      <vraag nummer="3">Zijn er tijdens uw werkbezoek evidente overtredingen van de Arbeidsomstandighedenwet opgevallen? Zo neen, waarom niet? Zo ja, welke maatregelen heeft u getroffen? </vraag>
      <vraag nummer="4">Bent u bereid om bij andere Work-First-projecten de Arbeidsinspectie onderzoek te laten uitvoeren? Zo neen, waarom niet? Zo ja, op welke termijn zult u dit doen? </vraag>
      <noten afkomstig="vraag">
         <noot nummer="1" datum="2005-07-6" bron="www.nieuwsbank.nl/inp/2005/07/06/ R212.htm Gemeente Schiedam">www.nieuwsbank.nl/inp/2005/07/06/R212.htm Gemeente Schiedam, 6 juli 2005</noot>
         <noot nummer="2" datum="2005-07-13" bron="Arbeidsinspectie, kenmerk 300500305/03">Arbeidsinspectie, kenmerk 300500305/03, 13 juli 2005</noot>
      </noten>
   </vragen>
   <antwoorden aantal="3">
      <antwoord nummer="1 en 2">Tijdens mijn bezoek aan Schiewerk heb ik mijn enthousiasme uitgesproken over de Work First benadering, waarmee de gemeente Schiedam vorm geeft aan haar uitgangspunten voor een integraal arbeidsmarktbeleid. Het belangrijkste aspect van deze benadering is dat iedereen die zich bij de gemeente meldt voor een uitkering direct aan het werk kan en zo kan niemand die kan werken aan de kant staan. Aspecten van deze Work First aanpak zijn een beoordelingsfase (zo nodig inclusief werkassessment) van maximaal 6 weken gevolgd door een werkfase (waaronder zo nodig arbeidstraining en leerwerkstages) van maximaal 20 weken. Er bestaat vervolgens de mogelijkheid van maximaal drie maanden nazorg bij regulier werk (alleen indien nodig tegen werkuitval). De kern van de aanpak is de zogenaamde ladderwerkwijze. De uitkeringsgerechtigde wordt via specifieke trajecten telkens een treetje hoger op de ladder naar de arbeidsmarkt geholpen. Net zo lang tot hij weer een reguliere baan heeft. Het zal niet verbazen dat met name dit laatste aspect mij zeer aanspreekt. Over deze Work First benadering en de gedachte dat niemand die kan werken aan de kant mag blijven staan ben ik nog steeds enthousiast. Dit laat onverlet dat uiteraard bij de uitvoering van de Work First benadering de Arbeidsomstandighedenwet in acht moet worden genomen. </antwoord>
      <antwoord nummer="3">Tijdens mijn bezoek aan Schiewerk zijn mij geen overtredingen van de Arbeidsomstandighedenwet opgevallen. Mijn bezoek aldaar en de naar aanleiding daarvan gedane uitlatingen moeten in verband worden gezien met mijn streven iedereen een kans op de arbeidsmarkt te geven. Mijn belangstelling is daarom in eerste instantie gericht geweest op een interessant initiatief dat aan dit streven bijdraagt. Het is mij gebleken dat de inspecteur van de Arbeidsinspectie enkele omissies ten aanzien van de arbeidsomstandigheden heeft geconstateerd zoals het gebruik van veiligheidsschoenen in een ruimte waar met een vorkheftruck wordt gereden en de gebruikte tafels en stoelen. Het constateren van deze omissies vereist specialistische kennis. </antwoord>
      <antwoord nummer="4">Neen. Uit het feit dat de arbeidsomstandigheden bij Schiewerk niet op orde zijn leid ik vooralsnog niet af dat dit structureel geldt voor alle Work First projecten. De Arbeidsinspectie schenkt op basis van een door haar uitgevoerde risicoanalyse systematisch aandacht aan de verschillende sectoren. Zo heeft de Arbeidsinspectie van september 2003 tot en met april 2004 bij bedrijven in de Sociale Werkvoorziening inspecties uitgevoerd. In het verlengde van dit inspectieproject zullen ook in 2006 inspecties worden uitgevoerd bij bedrijven in de Sociale Werkvoorziening, zoals eerder aan de Kamer is gemeld. De geconstateerde omissies in de arbeidsomstandigheden bij Schiewerk geven mij geen aanleiding om te schuiven in de prioriteitstelling van de Arbeidsinspectie. </antwoord>
      <noten afkomstig="antwoord"/>
   </antwoorden>
</kvr>
