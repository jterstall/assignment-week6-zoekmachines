<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ravestein (D66) aan de staatssecretaris van Onderwijs, Cultuur en Wetenschappen, dhr. Van der Ploeg, over de financiële positie van de Weekkrant Suriname en de Landelijke Allochtonenkrant. (Ingezonden 18 december 2001); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15038
</item>
         <item attribuut="Inhoud">Het voortbestaan van de Weekkrant Suriname en de Landelijke Allochtonenkrant is in gevaar.</item>
         <item attribuut="Rubriek">Bedrijfsleven en industrie (Subsidies) Communicatie, media en informatievoorziening (Pers)</item>
         <item attribuut="Trefwoorden">Subsidies Tijdschriften</item>
         <item attribuut="Vindplaats">Kamervragen met antwoord 2001-2002, nr. 602, Tweede Kamer</item>
         <item attribuut="Vraagnr_bij_indiening">2010203760</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="D66">Ravestein</persoon>
         </item>
         <item attribuut="Datum_reaktie">2002-02-01</item>
         <item attribuut="Datum_indiening">2001-12-18</item>
         <item attribuut="Document-id">KVR15038</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1267" allpagenumbers="1267 1268" vetnummer="2010203760" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15038" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="602" onderwerp="" indiendatum="2001-12-18">
         <vrager partij="D66" oorsprong="parlement">Ravestein</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van der Ploeg,</vraagt-aan>
      </vraagdata>
      <antwoorddata antwoorddatum="1 februari 2002), zie ook Aanhangsel Handelingen nr. 494, vergaderjaar 2001–2002">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat de financiële positie van de Weekkrant Suriname en de Landelijke Allochtonenkrant dusdanig is dat het voortbestaan van deze kranten in gevaar is? </vraag>
      <vraag nummer="2">Hoe beoordeelt u het belang van het voortbestaan van deze uitgaven? </vraag>
      <vraag nummer="3">Hoe verhoudt zich naar uw oordeel de financiële positie van bovengenoemde uitgaven tot die van het weekblad Contrast dat van het ministerie van VWS, via de stichting Forum, subsidie ontvangt? </vraag>
      <vraag nummer="4">Bent u bereid op korte termijn een oplossing te zoeken voor de sanering van de oude schulden van de Weekkrant Suriname en de Allochtonenkrant waardoor het voortbestaan van deze uitgaven gewaarborgd wordt? </vraag>
      <vraag nummer="5">Bent u bereid deze vragen binnen een week te beantwoorden? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. De uitgever van beide bladen, Casas Media, heeft zich in de loop van 2001 meermaals tot het Bedrijfsfonds voor de pers gewend voor financiële steun. Deze aanvragen zijn door het Fonds afgewezen op grond van de regels voor steunverlening aan persorganen, zoals neergelegd in de Mediawet. Het Bedrijfsfonds is van oordeel dat de door de uitgever ingediende plannen voor de beide bladen geen uitzicht bieden op een rendabele exploitatie binnen een redelijke periode; een dergelijk perspectief is een voorwaarde om voor steunverlening door het Fonds in aanmerking te komen (artikel 130, tweede lid Mediawet). Ook hadden de aanvragen voor een belangrijk deel betrekking op sanering van oude schulden, hetgeen zich niet verdraagt met de doelstelling van het Bedrijfsfonds voor de pers. Het Bedrijfsfonds heeft mij op de hoogte gesteld van deze afwijzingen. Casas Media heeft in de loop van 2001 ook meermaals een beroep op mij gedaan voor financiële steun. Ik heb die verzoeken afgewezen, omdat ik het ongewenst acht om financiële steun te verlenen aan een uitgever, waarvan de aanvraag door het Bedrijfsfonds voor de pers met toepassing van de daarvoor geldende regels is afgewezen. Ook is bij overheidssubsidie de vraag aan de orde of de subsidie leidt tot het beoogde doel. Het Bedrijfsfonds ziet daarvoor onvoldoende perspectief en daarmee zou een eventuele subsidiëring mijnerzijds een ondoelmatige besteding van publieke middelen zijn. Tenslotte heb ik overwogen dat overheidssubsidie niet kan worden ingezet om verliezen uit het verleden te saneren. Op deze gronden heb ik de steunverzoeken van Casas Media afgewezen. </antwoord>
      <antwoord nummer="2">Op zichzelf zou het jammer zijn wanneer deze bladen van de markt zouden verdwijnen, aangezien daarmee een deel van de informatievoorziening voor bepaalde doelgroepen uit de bevolking zou wegvallen. Dat betekent echter niet, dat deze beide bladen «tegen elke prijs» moeten worden gesteund. Zoals hiervoor reeds werd opgemerkt, is steunverlening aan persorganen enkel mogelijk indien de uitgever een project op tafel legt, dat uitzicht biedt op een rendabele exploitatie binnen een redelijke periode. Daar is de uitgever naar het oordeel van het Bedrijfsfonds tot dusverre niet in geslaagd. Voor de volledigheid wijs ik er op dat het Bedrijfsfonds voor de pers in de afgelopen jaren herhaalde malen steun heeft verleend aan beide bladen: in 1985, 1988, 1990, 1992 en 1999. Begin 2001 werd nog een overbruggingskrediet verstrekt van f 250.000,–. Dit krediet heeft het Bedrijfsfonds op verzoek van Casas Media recentelijk omgezet in een uitkering, omdat Casas Media daarmee een betere kans heeft om op de financieringsmarkt dekkking te vinden voor de opgebouwde schuldenlast. </antwoord>
      <antwoord nummer="3">De stichting Forum ontvangt van het ministerie van VWS subsidie voor onder meer de verspreiding van informatie over ontwikkelingen en processen in de multiculturele samenleving. Onder meer het (week)blad Contrast is daartoe een middel. Het vult een lacune op in de berichtgeving en de publieke discussie over beleidsrelevante onderwerpen met betrekking tot de multiculturele samenleving. De berichtgeving in Contrast heeft betrekking op de multiculturele samenleving in den brede, gericht op het publiek in het algemeen. De Weekkrant richt zich daarentegen vrijwel uitsluitend op de Surinaamse bevolkingsgroep. Zowel doelstelling als doelgroep verschillen zo sterk van elkaar dat de genoemde bladen niet te vergelijken zijn met het weekblad Contrast. Het weekblad Contrast is in de redactionele vorm waarin het wordt uitgegeven, dienend aan de uitvoering van een onderdeel van het welzijnsbeleid. Het gaat derhalve niet om een persorgaan zoals de Weekkrant Suriname en de Landelijke Allochtonenkrant. </antwoord>
      <antwoord nummer="4">Neen. Uit de beantwoording van vraag 1 blijkt dat zowel het Bedrijfsfonds voor de pers als ikzelf goede gronden hadden om de gevraagde financiële steun te weigeren. Overigens heeft het Bedrijfsfonds mij zeer recent laten weten dat er toch een oplossing in zicht lijkt voor de oude schulden van Casas Media. Ook is Casas Media in overleg met andere uitgevers van allochtonenbladen over samenwerking op niet-redactioneel terrein. Het Fonds heeft zich bereid verklaard om onder strikte voorwaarden alsnog financiële steun te bieden: het genoemde overleg moet constructief zijn én Casas Media moet alsnog een plan indienen dat uitzicht biedt op een rendabele exploitatie. </antwoord>
      <antwoord nummer="5">Bij brief van 14 januari jl. heb ik reeds aangegeven dat beantwoording van deze vragen niet binnen de gebruikelijke termijn kon geschieden, omdat bij diverse instanties nadere informatie moest worden ingewonnen. </antwoord>
      <noten afkomstig="antwoord"/>
   </antwoorden>
</kvr>
