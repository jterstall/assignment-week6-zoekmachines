<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) over wijzigingen in het WVG-voorzieningenpakket van Lelystad. (Ingezonden 5 juni 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7506
</item>
         <item attribuut="Rubriek">Overheidsfinanciën (Gemeentelijke financiën) Welzijn (Geestelijk gehandicapten) Welzijn (Lichamelijk gehandicapten)</item>
         <item attribuut="Trefwoorden">Gehandicapten Gemeentefinanciën</item>
         <item attribuut="Vindplaats">Kamervragen met antwoord 1997-1998, nr. 1540, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">1998-07-16</item>
         <item attribuut="Datum_indiening">1998-06-05</item>
         <item attribuut="Document-id">KVR7506</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3159" allpagenumbers="3159 3160" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7506" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1540" onderwerp="" indiendatum="1998-06-5">
         <vrager partij="SP" oorsprong="parlement">De Wit</vrager>
         <vraagt-aan/>
      </vraagdata>
      <antwoorddata antwoorddatum="1998-07-16">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de ingrijpende wijzigingen die de gemeente Lelystad van plan is per 1 januari aanstaande door te voeren in haar WVG-voorzieningenpakket? <voetnoot nummer="1"/>
      </vraag>
      <vraag nummer="2">Wat is uw commentaar op deze voorgenomen wijzigingen? </vraag>
      <vraag nummer="3">Acht u in het bijzonder het afschaffen van een tegemoetkoming voor vervoer buiten de gemeente wel noodzakelijk nu door u plannen worden ontwikkeld voor een bovenregionale ketenkaart? </vraag>
      <vraag nummer="4">Komt de objectiviteit van de indicering niet in het gedrang als deze voortaan door de gemeente zelf wordt gedaan? </vraag>
      <vraag nummer="5">Acht u invoering van steeds meer eigen bijdragen wel in overeenstemming met de uitkomsten van de evaluaties van de WVG die er juist toe leidden dat de eigen bijdragen werden teruggedrongen? </vraag>
      <vraag nummer="6">Zijn naar uw mening deze stappen van de gemeente Lelystad wel noodzakelijk nu de «tekortgemeenten» over 1998 een extra subsidiebedrag krijgen en voor 1999 een nieuwe verdeelsleutel wordt gemaakt? Kan Lelystad over 1998 een extra bedrag tegemoet zien, en zo ja, welk bedrag? </vraag>
      <noten afkomstig="vraag">
         <noot nummer="1">Brief van B. en W. van Lelystad van 27 mei 1998 aan haar WVG-cliënten</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Op grond van de Wvg is aan de gemeenten de zorgplicht opgedragen om gehandicapten verantwoorde voorzieningen aan te bieden binnen de eigen gemeentelijke context. Inherent aan decentralisatie is de samenhang tussen de gemeentelijke beleidsvrijheid en de gemeentelijke financiële verantwoordelijkheid. De gemeentelijke beleidsvrijheid voor de uitvoering van de Wvg kan niet los gezien worden van de financiële verantwoordelijkheid. Iedere lokale overheid maakt eigen keuzen voor invulling van haar zorgplicht. Daar waar het gaat om ontwikkelingen die boven de gemeentelijke kaders uitstijgen, heeft de rijksoverheid een directe verantwoordelijkheid. In dat verband zijn de resultaten van de tweede evaluatie Wvg van belang. In het kabinetsstandpunt over deze evaluatie heeft het kabinet maatregelen aangekondigd voor verbetering van de uitvoering (TK, 1997–1998 , 25 847, nr. 1, 20 januari 1998). Eén van de maatregelen betreft de herverdeling van de Wvg-middelen, die structureel vanaf 1999 effectief zal zijn. In de meicirculaire van de fondsbeheerders die op 26 mei is verstuurd, is de herverdeling bekendgemaakt. De gemeenten die bij de herverdeling een groter aandeel krijgen toebedeeld, worden eenmalig al in 1998 tegemoetgekomen. </antwoord>
      <antwoord nummer="3">Het kabinet heeft structureel maximaal f 57 mln. per jaar voor verbetering van het bovenregionaal vervoer voor gehandicapten beschikbaar gesteld. Ter uitvoering van dit besluit wordt een contract met een ketenmanager voorbereid. Hierover is de Tweede Kamer op 8 juli jl. geïnformeerd. Het is aan de gemeenten te bepalen op welke wijze zij het vervoersvoorzieningenbeleid op de door het rijk te treffen voorziening afstemmen. </antwoord>
      <antwoord nummer="4">Er bestaat op zichzelf genomen geen aanleiding te veronderstellen dat een zorgvuldige besluitvorming in het geding is als de indicatiestelling door de gemeenten zelf wordt verricht. Gemeenten dienen volgens de wet in hun verordening op te nemen op welke wijze deskundig advies wordt ingewonnen (artikel 5, lid c). De Vereniging van Nederlandse Gemeenten (VNG) heeft in overleg met deskundigen een modelprotocol voor de indicatiestelling ontwikkeld ten behoeve van gemeenten. Dit protocol kan zowel door (onafhankelijke) adviescommissies als door indicerende gemeenteambtenaren worden gebruikt. Het biedt een handreiking voor een objectieve en zorgvuldige afweging. De gemeente Lelystad zal in haar verordening moeten aangeven op welke wijze zij invulling geeft aan deze wettelijke verplichting. Lelystad wil volgens haar beleidsvoorstellen medewerkers scholen om zorg te kunnen dragen voor een zorgvuldige indicatie. Indien een aanvraag wordt afgewezen of wanneer er onduidelijkheid bestaat over (het verloop van) het ziektebeeld zal door Lelystad altijd advies worden ingewonnen bij Zorgvoorzieningen Nederland. Het is het gemeentebestuur dat over een aanvraag een besluit neemt. Dit dient gemotiveerd te geschieden, ongeacht of de indicatiestelling door een (onafhankelijke) adviescommissie dan wel door een gemeenteambtenaar heeft plaatsgevonden. Ingeval de gehandicapte van oordeel is dat de door het gemeentebestuur gevolgde indicatiestelling onjuist is, kan betrokkene het besluit aanvechten door bezwaar en vervolgens beroep aan te tekenen. </antwoord>
      <antwoord nummer="5">In de Regeling inzake financiële tegemoetkomingen en eigen bijdragen Wvg wordt aangegeven welke eigen betalingen de gemeente maximaal mag vragen. Een eigen bijdrage voor naturaverstrekkingen is slechts verschuldigd over het kalenderjaar waarin de voorziening wordt toegekend. Het totaal aan eigen bijdragen dat per kalenderlaar verschuldigd kan zijn is ten hoogste f 100,00. Deze maximering van de eigen bijdragen voorkomt ongewenste cumulatie. </antwoord>
      <antwoord nummer="6">Voor het eerste deel van deze vraag verwijs ik naar mijn antwoord op vraag 2. Wat het tweede deel betreft kan ik meedelen dat Lelystad over 1998 circa f 50 000 extra ontvangt. </antwoord>
      <noten afkomstig="antwoord"/>
   </antwoorden>
</kvr>
