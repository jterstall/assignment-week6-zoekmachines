<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van den Doel en Rijpstra (beiden VVD) over het opnemen van personen in het Schengen Informatie Systeem. (Ingezonden 24 oktober 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6117
</item>
         <item attribuut="Inhoud">Aanvulling op eerdere vragen (Aanhangsel Handelingen nr. 293, vergaderjaar 1997-1998) over de toepassing van het Schengen Informatie Systeem naar aanleiding van het Franse toelatingsbeleid inzake Irakezen en andere niet-EU inwoners.</item>
         <item attribuut="Rubriek">Criminaliteit en openbare orde (Persoonsregistratie en identificatie) Handel en economie (Douane) Internationale betrekkingen (Europese Unie) Welzijn (Vreemdelingen en asielzoekers)</item>
         <item attribuut="Trefwoorden">Douane Persoonsregistratie Vluchtelingen</item>
         <item attribuut="Vindplaats">Kamervragen met antwoord 1997-1998, nr. 382, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Van den Doel</persoon>
            <persoon partij="VVD">Rijpstra</persoon>
         </item>
         <item attribuut="Datum_reaktie">1997-12-04</item>
         <item attribuut="Datum_indiening">1997-10-24</item>
         <item attribuut="Document-id">KVR6117</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="781" allpagenumbers="781 782" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6117" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="382" onderwerp="" indiendatum="1997-10-24">
         <vrager partij="VVD" oorsprong="parlement">Van den Doel</vrager>
         <vrager partij="VVD" oorsprong="parlement">Rijpstra</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Neemt Frankrijk Irakezen en andere niet EU-inwoners op, aan wie de toegang wordt geweigerd in het Schengen Informatie Systeem (SIS)? <voetnoot nummer="1"/>
      </vraag>
      <vraag nummer="2">Zo neen, waarom houdt Frankrijk zich niet aan artikel 96 van de Schengen Uitvoeringsovereenkomst (SUO) volgens hetwelk vreemdelingen die ter fine van weigering van toegang worden gesignaleerd, opgenomen worden in het Schengen Informatie Systeem? </vraag>
      <vraag nummer="3">Wil de regering Frankrijk en andere Schengenlanden aandacht vragen voor het onverkort toepassen van art. 96 SUO en opname van deze gegevens in het SIS? </vraag>
      <vraag nummer="4">Gebruiken Frankrijk en overige Schengenlanden het Eurodactsysteem (vingerafdrukken)? </vraag>
      <vraag nummer="5">Zo ja, hoe vindt uitwisseling van gegevens plaats? </vraag>
      <vraag nummer="6">Zo neen, wil Nederland het gebruik van dit systeem bevorderen en het met hoge prioriteit in Schengenverband aan de orde stellen? </vraag>
      <vraag nummer="7">Wat is de uitslag van het nader beraad dat u toezegde tijdens het algemeen overleg op 20 maart 1997 over het Rekenkamerrapport NSIS op het verzoek van de commissieleden van de VVD-fractie om in het NSIS ook uitgeprocedeerde asielzoekers op te nemen? </vraag>
      <noten afkomstig="vraag">
         <noot nummer="2"/>
         <noot nummer="1" documenttype="Kamervragen" documentnummer="84">Aanhangsel Handelingen, nr. 84, vergaderjaar 1997/1998.</noot>
         <noot nummer="2" documenttype="Kamerstuk" kamerstuk-id="25 200" documentnummer="6">Kamerstuk 25 200, nr. 6</noot>
      </noten>
   </vragen>
   <antwoorden aantal="3">
      <antwoord nummer="1, 2 en 3">Neen. Frankrijk neemt alleen vreemdelingen op in het Schengen Informatie Systeem (SIS), die een strafbaar feit hebben gepleegd. Het SIS kent een specifieke categorie signaleringen. Deze categorie betreft de signaleringen die voortvloeien uit artikel 96 van de Schengen Uitvoeringsovereenkomst. Iedere vreemdeling die volgens de in dat artikel genoemde criteria in het SIS wordt opgenomen, is vervolgens een vreemdeling aan wie de toegang tot het Schengengebied dient te worden geweigerd. Een dergelijke toegangsweigering vindt plaats indien de vreemdeling zich bij de grensbewakingsambtenaar vervoegt, teneinde toegang tot het Schengengebied te vragen. De toegangsweigering aan de buitengrens is daarmee het gevolg van het feit dat de desbetreffende vreemdeling in het SIS ter fine van weigering van de toegang gesignaleerd staat. Indien een vreemdeling, die niet in het SIS gesignaleerd staat, om andere redenen de toegang tot het Schengengebied wordt geweigerd (bijvoorbeeld vanwege het ontbreken van onjuiste reisdocumenten of vanwege onvoldoende bestaansmiddelen), leidt dit niet automatisch tot een signalering in het SIS. Volgens de in Nederland – op grond van nationaal recht – uitgewerkte criteria voor signalering in het SIS, is dit ook niet mogelijk. Het nut van een dergelijke signalering is overigens zeer beperkt. Immers, bij een volgende poging om het Schengengebied binnen te komen zal de vreemdeling namelijk sowieso opnieuw moeten aantonen dat hij aan alle voorwaarden voor binnenkomst voldoet. Het feit dat een geldig visum ontbrak, kan bij die volgende keer hersteld zijn. Indien de vreemdeling aan wie de toegang wordt geweigerd kenbaar maakt een asielaanvraag te willen indienen, zal deze aanvraag altijd in behandeling worden genomen. Hieraan doet de toegangsweigering zelf, noch de onderliggende reden van die toegangsweigering niets af. Dit betekent dat het enkele feit dat een vreemdeling gesignaleerd staat in het SIS, wel kan leiden tot de formele, juridische weigering van de toegang, maar niet tot het niet in behandeling nemen van de aanvraag. Vreemdelingen die zich in Nederland bevinden en de asielprocedure hebben doorlopen, zijn in veel gevallen niet in het bezit van (geldige) reis- of identiteitspapieren. Daarnaast wordt door vreemdelingen veelal met aliassen gewerkt. Het signaleren van vreemdelingen van wie de identiteit niet vaststaat is praktisch dan ook moeilijk uitvoerbaar en heeft betrekkelijk weinig nut. Voorts leidt het opvoeren van vreemdelingen, van wie de identiteit niet vaststaat, tot onnodige belasting van het systeem en tot vertraging bij het bevragen ervan. Aangezien Nederland geweigerde personen niet automatisch in het SIS opneemt en het nut om dat in alle gevallen te doen ook zeer beperkt is, ben ik niet voornemens de Franse en andere Schengenautoriteiten in die zin aan te sporen. Daarbij komt nog dat de nadere invulling van de signaleringscriteria een nationale aangelegenheid is. </antwoord>
      <antwoord nummer="4, 5 en 6">Er bestaat thans geen Europees of Schengen systeem voor de vergelijking van vingerafdrukken van asielzoekers teneinde te kunnen vaststellen of betrokkene eerder in een ander land asiel heeft aangevraagd. In de Europese Unie vinden momenteel onderhandelingen plaats over de ontwerp-overeenkomst «Eurodac» dat een dergelijk systeem juridisch en technisch mogelijk moet maken. Nederland is een groot voorstander van een dergelijke overeenkomst. In aanvulling op het hieromtrent gestelde in de brief van 20 november jl. aan uw Kamer inzake de problematiek van de binnenkomst van ongedocumenteerde asielzoekers in Nederland (TK 1997/1998, 19 637, nr. 291), zal de goedkeuring van dit ontwerp-verdrag naar verwachting eerst tijdens het komende Engelse voorzitterschap kunnen plaatsvinden. De toekomstige inwerkingtreding van dit verdrag is uiteraard afhankelijk van de ratificatie door alle vijftien Lidstaten van de Europese Unie. </antwoord>
      <antwoord nummer="7">Conform het huidige beleid kunnen vreemdelingen (en daarmee ook afgewezen asielzoekers) worden gesignaleerd in het SIS, op het moment dat vaststaat dat zij zich hebben trachten te onttrekken aan hun verwijdering. Ook het gebruik van valse/vervalste documenten bij inreis is een geldige signaleringsgrond. Hoewel van deze mogelijkheden gebruik wordt gemaakt, geldt hiervoor dat de identiteit van de betrokken vreemdeling vast moet staan, omdat anders een signalering weinig zinvol is en het systeem onnodig belast. Vanwege het risico van criminalisering ben ik niet voornemens om (uitgeprocedeerde) asielzoekers categoriaal in het SIS op te nemen. Immers, de meeste signaleringscriteria zijn gericht op criminele vreemdelingen, veroordelingen en vrijheidsstraffen. Bovendien verhoudt zich dit slecht met het uitgangspunt van vrijwillig vertrek. Wel wil ik de mogelijkheid bezien om alle vreemdelingen (dus niet alleen uitgeprocedeerde asielzoekers), van wie de identiteit bekend is en van wie vaststaat dat zij (met behulp van de sterke arm of door gecontroleerd vertrek) uit Nederland zijn vertrokken, op een specifieke wijze te signaleren. Deze signalering zou dan niet ter fine van «weigering tot het Schengengebied» geschieden, maar ter fine van «voorafgaande machtiging vereist», indien zij in het buitenland een visum aanvragen. Dergelijke signaleringen vinden weliswaar reeds in Benelux-verband middels het Nationaal Opsporingsregister plaats, maar momenteel dient er sprake te zijn van een tweede verwijdering binnen twee jaar van een vreemdeling. Ook voor deze wijze van signalering geldt dat betrouwbare identiteitsgegevens voorhanden moeten zijn. </antwoord>
      <noten afkomstig="antwoord"/>
   </antwoorden>
</kvr>
