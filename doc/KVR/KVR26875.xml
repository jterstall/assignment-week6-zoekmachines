<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oudenallen (Groep van Oudenallen) aan de ministers van Economische Zaken, van Justitie en van Financiën over Wavin en Beleggersvereniging VEB. (Ingezonden 12 oktober 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26875
</item>
         <item attribuut="Inhoud">De beleggersvereniging VEB heeft een waarschuwingssignaal afgegeven over de financiële stabiliteit van het bedrijf Wavin. Is dit geoorloofd of valt het onder de noemer voorkennis. Daarnaast wordt gevraagd of een bedrijf met een mogelijk zwakke balans, zich als beurskandidaat mag laten noteren.</item>
         <item attribuut="Rubriek">Bedrijfsleven en industrie (Ondernemingen) Geld- en kapitaalmarkt (Beleggingen)</item>
         <item attribuut="Trefwoorden">Aandelen Ondernemingen</item>
         <item attribuut="Vindplaats">Kamervragen met antwoord 2006-2007, nr. 424, Tweede Kamer</item>
         <item attribuut="Vraagnr_bij_indiening">2060701320</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="Groep Van Oudenallen">Van Oudenallen</persoon>
         </item>
         <item attribuut="Datum_reaktie">2006-12-05</item>
         <item attribuut="Datum_indiening">2006-10-12</item>
         <item attribuut="Document-id">KVR26875</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="913" allpagenumbers="913 914" vetnummer="2060701320" code="0607tkkvr424" lopendefooter="Tweede Kamer, vergaderjaar 2006–2007, Aanhangsel" filenaam="KVR26875" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="424" onderwerp="" indiendatum="2006-10-12">
         <vrager partij="Groep Van Oudenallen" oorsprong="parlement">Van Oudenallen</vrager>
         <vraagt-aan>de ministers van Economische Zaken, van Justitie en van Financiën</vraagt-aan>
      </vraagdata>
      <antwoorddata antwoorddatum="2006-12-5">
         <antwoorder functie="minister" ministerie="Financiën">Zalm</antwoorder>
         <mede-antwoorder>de ministers van Economische Zaken en van Justitie</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Mag een beleggersvereniging als de Vereniging van Effectenbezitters (VEB) een waarschuwingssignaal afgeven omtrent financiele stabiliteit van een beurskandidaat op de wijze zoals zij dat gedaan hebben met het bedrijf Wavin? <voetnoot nummer="1"/>Zo ja, op welke gronden? Zo neen, waarom niet? </vraag>
      <vraag nummer="2">Is het strafbaar wat deze de beleggersvereniging heeft gedaan, te weten persberichten uitgeven en een bedrijf in een negatief daglicht stellen, of valt dit onder het begrip vrije meningsuiting? </vraag>
      <vraag nummer="3">Kunnen zulke persberichten een beurs en of een mogelijke belegger beïnvloeden? Zo ja, op welke wijze? </vraag>
      <vraag nummer="4">Valt het geven van negatieve signalen door een beleggersvereniging onder de noemer voorkennis? Zo neen, waarom niet? </vraag>
      <vraag nummer="5">Mag een bedrijf, met een blijkbaar zwakke balans, als Wavin zich volgens de VEB wel als beurskandidaat laten noteren? Wie houdt hier toezicht op? </vraag>
      <vraag nummer="6">Is het strafbaar wat deze beurskandidaat gaat doen? </vraag>
      <vraag nummer="7">Welk advies hebben de beursautoriteiten gegeven over de financiële positie van deze beurskandidaat? </vraag>
      <vraag nummer="8">Als Wavin schade lijdt, kan Wavin dan op enerlei wijze de beleggersvereniging VEB aansprakelijk stellen? </vraag>
      <vraag nummer="9">Wat gebeurt er op justitieel gebied als straks zou blijken dat de VEB gelijk heeft met zijn advies en Wavin slechts zittende aandeelhouders de kans biedt om winst te incasseren en de beursgang een strop blijkt te zijn voor de komende beleggers? Wie is dan mede-verantwoordelijk? Zijn dat de autoriteiten, de minister van Economische Zaken, Justitie of de belegger die investeert omdat hij meent dat er goed toezicht is gehouden door de autoriteiten? </vraag>
      <noten afkomstig="vraag">
         <noot nummer="1" datum="2006-10-10" bron="Financiele telegraaf">Financiele telegraaf, 10 oktober 2006</noot>
      </noten>
   </vragen>
   <antwoorden aantal="9">
      <antwoord nummer="1">Ja. In Nederland is het openbaren van een mening toegelaten zolang daarmee geen wettelijk voorschrift wordt overtreden. Het afgeven van een waarschuwingssignaal aan beleggers lijkt bovendien te passen binnen de doelstellingen van de VEB; namelijk het behartigen van de belangen van haar leden, de beleggers. Bij een mogelijk relevant wettelijk voorschrift kan worden gedacht aan het verbod tot het verspreiden van misleidende of onjuiste informatie over beursgenoteerde effecten (artikel 46b, eerste lid, onder d, van de Wet toezicht effectenverkeer 1995). Met het toezicht op de naleving van dit verbod is de AFM belast. Er bestaat op dit moment geen aanleiding om aan te nemen dat de VEB met haar uitlatingen informatie heeft verspreid waarvan een misleidend of onjuist signaal uitgaat met betrekking tot het aanbod, de vraag of de koers van de door Wavin uitgegeven aandelen. Daarbij is onder meer van belang dat de VEB zich, voor zover bekend, uitsluitend heeft gebaseerd op de informatie die is opgenomen in het door Wavin algemeen verkrijgbaar gestelde prospectus. Verder zouden de uitlatingen van de VEB mogelijk kunnen worden aangemerkt als een beleggingsaanbeveling in de zin van artikel 47e, tweede lid, van de Wte 1995. Een (rechts)persoon die een beleggingsaanbeleving doet of wil gaan doen, dient daarbij enkele transparantievereisten in acht te nemen. Deze zijn opgenomen in de artikelen 17 e.v. van het Besluit Marktmisbruik. De AFM is bevoegd om te beoordelen of in een concreet geval werkelijk sprake is van een beleggingsaanbeveling. </antwoord>
      <antwoord nummer="2">De VEB is in beginsel vrij om haar mening te openbaren, of deze aan haar leden mede te delen. Openbaarmaking van beleggingswaarschuwing zoals de VEB heeft gedaan valt namelijk onder de vrijheid van meningsuiting, die ook voor rechtspersonen geldt. Maar ook zonder dit grondrecht aan te halen, kan gezegd worden dat het openbaar maken van een mening, ook al is dit een negatieve, niet strafbaar is. Dit wordt pas anders als door het openbaar maken van een mening een wettelijk voorschrift wordt overtreden. Momenteel is, op basis van de beschikbare informatie, niet aan te geven of er sprake is van strafbaar gedrag van de beleggersvereniging VEB. Het Openbaar Ministerie ziet op dit moment geen aanleiding een (strafrechtelijk) onderzoek in te stellen. Overigens geldt dat indien een partij schade leidt als gevolg van uitlatingen van een andere partij, in eerste instantie een civiele procedure de aangewezen weg is om een dergelijk conflict te beslechten. </antwoord>
      <antwoord nummer="3">Ja. Het is mogelijk dat de mogelijke beleggers na het lezen van de waarschuwing af zullen zien van het aankopen van aandelen Wavin. Evenzeer valt niet uit te sluiten dat een belegger beïnvloed wordt door het advies of de mening van een beleggingsadviseur, een analist of een journalist over de aandelen van Wavin. Hoe groot de invloed is op de investeringsbeslissing van mogelijke beleggers en daarmee op de beurs is moeilijk aan te geven. De belegger heeft in dit verband ook een eigen verantwoordelijkheid. Van hem mag worden verwacht dat hij in redelijke mate notie neemt van de informatie die over een belegging beschikbaar is en voorts zorgvuldig handelt bij het nemen van een beslissing over de belegging. Op basis van het algemeen verkrijgbaar gestelde prospectus dat is goedgekeurd door de AFM of een toezichthoudende instantie van een andere EU-lidstaat kan in beginsel een verantwoord oordeel over het vermogen, de financiële positie, het resultaat en de vooruitzichten van de uitgevende instelling worden gevormd. </antwoord>
      <antwoord nummer="4">In principe niet. Volgens artikel 46, vierde lid, Wte 1995 is voorwetenschap een bekendheid met concrete informatie die rechtstreeks op de vennootschap of aandelen betrekking heeft, die nog niet openbaar is gemaakt en die een significante invloed kan hebben op de koers. In dit specifieke geval heeft de VEB voor zover bekend slechts gebruik gemaakt van algemeen openbaar gemaakte informatie. Hierdoor kan er geen sprake zijn van voorwetenschap. Bovendien is het hebben van voorwetenschap op zichzelf niet verboden. Pas wanneer er gebruik wordt gemaakt van voorwetenschap gelden er op grond van de artikelen 46 (verbod op handel met voorwetenschap) en 46a (tipverbod) wettelijke beperkingen. </antwoord>
      <antwoord nummer="5">Ja. Wanneer een vennootschap haar aandelen wil doen toelaten tot de handel op Euronext Amsterdam N.V. dient de vennootschap te voldoen aan bepaalde minimumvereisten, onder meer ten aanzien van de in de voorafgaande jaren behaalde winst en eisen ten aanzien van het eigen vermogen (track record). Als een vennootschap hieraan voldoet kunnen haar aandelen worden toegelaten tot de notering op Euronext Amsterdam. Het is de houder van de beurs, Euronext Amsterdam N.V., die toeziet op de naleving van deze vereisten. </antwoord>
      <antwoord nummer="6">Het Openbaar Ministerie ziet op dit moment, gelet op de beschikbare informatie, geen aanleiding een strafrechtelijk onderzoek in te stellen. </antwoord>
      <antwoord nummer="7">Door de AFM is het prospectus dat betrekking heeft op de door Wavin uitgegeven en tot Euronext Amsterdam toegelaten aandelen getoetst op volledigheid, begrijpelijkheid en consistentie. Tussen Wavin en Euronext Amsterdam is daarnaast een zogeheten noteringsovereenkomst gesloten waarin Wavin zich heeft verbonden de geldende beursregels van Euronext Amsterdam, waaronder de eisen ten aanzien van het eigen vermogen, in acht te nemen. </antwoord>
      <antwoord nummer="8">Ja, iemand kan altijd iemand anders aansprakelijk stellen. Het is dan aan de rechter om te oordelen of iemand ook aansprakelijk is. Als Wavin schade zou leiden als gevolg van de uitlatingen van VEB, zou de VEB alleen dan aansprakelijk kunnen worden gehouden als de uitlatingen van de VEB als een onrechtmatige daad zijn aan te merken die aan de VEB is toe te rekenen. Er dient daarbij onder meer een causaal verband te bestaan tussen de door Wavin geleden schade en de uitlatingen van de VEB. </antwoord>
      <antwoord nummer="9">Beleggers die op enig moment na de toelating van de aandelen van Wavin tot Euronext Amsterdam aandelen hebben gekocht, hebben dit meestal gedaan tegen de op dat moment geldende beurskoers (marktprijs) en in de wetenschap van de informatie, zoals onder meer opgenomen in het prospectus, die op dat moment in de markt over het aandeel beschikbaar was. Hoe de koers van het aandeel Wavin en daarmee de kans op winst voor aandeelhouders zich in de toekomst zal ontwikkelen, zal mede afhangen van de marktomstandigheden en de ontwikkeling van de financiële positie en de vooruitzichten van Wavin. Afhankelijk van de koersvorming (positief of negatief) en het moment van aankoop of verkoop van de aandelen, zullen beleggers winst kunnen maken of verlies kunnen leiden. Deze winst of dit verlies komt in principe geheel voor eigen rekening van de belegger. Het Openbaar Ministerie heeft pas een rol als er sprake is van strafrechtelijke aansprakelijkheid. In de vraag wordt gespeculeerd over een eventuele toekomstige gebeurtenis. Indien die gebeurtenis zich daadwerkelijk zou voordoen, is strafrechtelijk onderzoek vereist om eventuele strafrechtelijke aansprakelijkheid vast te stellen. </antwoord>
      <noten afkomstig="antwoord"/>
   </antwoorden>
</kvr>
