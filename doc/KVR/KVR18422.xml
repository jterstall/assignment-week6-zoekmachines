<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister voor Ontwikkelingssamenwerking over de ontwikkelingsrelatie met Indonesië. (Ingezonden 31 juli 2003); Antwoord</item>
         <item attribuut="Bestand">26Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18422
</item>
         <item attribuut="Inhoud">Vragen over de besteding van ontwikkelingsgelden in Indonesië, met name aan onderwijsprojecten van de Wereldbank. Gevraagd wordt onder andere naar: de al dan niet juiste informatievoorziening hierover aan de Kamer;het beleid t.a.v. corruptiebestrijding.</item>
         <item attribuut="Rubriek">Ontwikkelingssamenwerking (Ontwikkelingshulp Azië)</item>
         <item attribuut="Trefwoorden">Indonesië Ontwikkelingssamenwerking</item>
         <item attribuut="Vindplaats">Kamervragen met antwoord 2002-2003, nr. 1841, Tweede Kamer</item>
         <item attribuut="Vraagnr_bij_indiening">2020315540</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2003-09-01</item>
         <item attribuut="Datum_indiening">2003-07-31</item>
         <item attribuut="Document-id">KVR18422</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3863" allpagenumbers="3863 3864 3865" vetnummer="2020315540" code="0203tkkvr1841" lopendefooter="Tweede Kamer, vergaderjaar 2002–2003, Aanhangsel" filenaam="KVR18422" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1841" onderwerp="" indiendatum="2003-07-31">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2003-09-1">
         <antwoorder functie="minister" ministerie="Ontwikkelingssamenwerking">Van Ardenne-van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Heeft u kennisgenomen van de doctoraalscriptie van Ypie Boersma van oktober 2002 met als onderwerp: Een casestudy naar de in 2000 aan het Indonesische onderwijs beschikbaar gestelde OS-middelen? Is het waar dat u al langer over dit rapport beschikt? <voetnoot nummer="1"/>
      </vraag>
      <vraag nummer="2" voetnoot="2">Is het waar dat de resultaten, gemeld in de brief van 24 augustus 2001 van uw toenmalige voorganger over de prestatiemeting van in 2000 beschikbaar gestelde Nederlandse middelen aan het Indonesische onderwijs <voetnoot nummer="2"/>, gaan over het Scholarships and Grants Program (SGP) van de Wereldbank? </vraag>
      <vraag nummer="3">Is het waar dat de in 2000 beschikbaar gestelde Nederlandse middelen echter geheel gespendeerd zijn aan het School Improvement Grants Program (SIGP) van de Wereldbank? Zo ja, hoe beoordeelt u de informatie die uw voorganger naar de Kamer heeft gestuurd? Vindt u dat de Kamer volledig en juist is geïnformeerd over de besteding van het geld en de resultaten ervan? </vraag>
      <vraag nummer="4">Hoe kan het dat uw voorganger al in augustus 2001 een uitspraak deed over de resultaten van de door Nederland beschikbaar gestelde middelen aan het Indonesische onderwijs, terwijl pas in augustus 2001 daadwerkelijk met de uitbesteding van het geld is begonnen? </vraag>
      <vraag nummer="5">Wat is uw oordeel over de bevindingen van onderzoeker Boersma dat 32.9% van de totale subsidie moest worden afgestaan aan Indonesische ambtenaren? Wat heeft u ondernomen naar aanleiding van de bevindingen dat in Midden-Kalimantan Indonesische regionale ambtenaren zich schuldig maken aan grove vormen van corruptie? </vraag>
      <vraag nummer="6">Heeft u informatie over andere projecten van de Wereldbank waarbij op een dergelijke grote schaal sprake is van corruptie? Zo ja, welke projecten betreft dat en in welke landen doet deze corruptie zich voor? </vraag>
      <vraag nummer="7">Welk beleid heeft Nederland ten aanzien van de bestrijding van corruptie, bij projecten gefinancierd door de Wereldbank? Op welke manier ziet Nederland toe op de uitbesteding van het geld via multilaterale kanalen? </vraag>
      <vraag nummer="8" voetnoot="3">Hoe serieus neemt u het probleem van corruptie in Indonesië gezien uw uitspraak in verband met het voorkomen van corruptie op West-Java dat: «(...) de corruptie in het bewuste district gaat om een bedrag van hooguit 900 000 euro.» <voetnoot nummer="3"/>Deelt u de mening dat met dergelijke uitspraken het probleem wordt gebagatelliseerd? </vraag>
      <vraag nummer="9">Welke plaats in uw beleid neemt de bestrijding van corruptie in relatie tot Indonesië in? </vraag>
      <vraag nummer="10">Welke maatregelen bent u van plan te nemen in de ontwikkelingsrelatie tot Indonesië, om veilig te stellen dat het geld bij de armsten terecht komt en om te voorkomen dat het in de zakken van de ambtenaren verdwijnt? </vraag>
      <noten afkomstig="vraag">
         <noot nummer="1" datum="2003-07-28" bron="Netwerk-uitzending">Netwerk-uitzending, 28 juli 2003</noot>
         <noot nummer="2" datum="2003-07-27" bron="NRC Handelsblad">NRC Handelsblad, 27 juli 2003</noot>
         <noot nummer="3">Brief van de minister voor Ontwikkelingssamenwerking, 24 augustus 2001 (Kamerstuk 26 049, nr. 39)</noot>
      </noten>
   </vragen>
   <antwoorden aantal="10">
      <antwoord nummer="1">Ja, deze doctoraalscriptie is mij bekend. Ik heb de scriptie op 14 maart 2003 per post ontvangen. </antwoord>
      <antwoord nummer="2">In genoemde brief heeft mijn voorgangster als uitgangspunt gesteld dat op de via multilaterale instellingen gekanaliseerde Nederlandse fondsen geen rood-wit-blauwe vlag staat. Onze bijdragen zijn niet als Nederlandse middelen te volgen: zij vloeien samen met de bijdragen uit andere bron. Dit uitgangspunt blijf ik onderschrijven. De in die brief vermelde resultaten betreffen dan ook het gehele Scholarships and Grants Programme (SGP). Dit crisis response programma is na de Azië-crisis in 1998 voor vijf jaar opgezet met financiering van de Indonesische overheid (50%), de Wereldbank, de Aziatische Ontwikkelingsbank, Australië, Japan, ASEM en UNICEF. Nederland heeft in 2000 aan het programma een eerste bijdrage verleend ad USD 30 miljoen. Op verzoek van de Indonesische overheid heeft de Wereldbank besloten dit bedrag te bestemmen voor de schenkingencomponent, het School Improvement Grants Programme (SIGP). Het SIGP is een onderdeel van het SGP. De Indonesische overheid is eigenaar en uitvoerder van het programma. De Wereldbank is verantwoordelijk voor de supervisie op de besteding van de door en via de Wereldbank beschikbaar gestelde fondsen, inclusief die van Nederland. </antwoord>
      <antwoord nummer="3">De Nederlandse bijdrage aan het SGP was specifiek bestemd voor een uitbreiding van de schenkingencomponent van dit programma. Deze component voorzag in subsidies ter verbetering van de leeromgeving van de armste en meest kwetsbare scholen. Door de crisis konden juist deze scholen niet langer rekenen op ouderbijdragen voor bijvoorbeeld structurele verbetering van de schoolfaciliteiten, leermiddelen, drinkwater &amp; sanitair, en voortzetting van de contracten met leerkrachten. Mijn voorgangster heeft in 2001 de Kamer juist geïnformeerd. In dit verband moet goede nota worden genomen van de kanttekening in de brief dat het structurele effect van de programma’s nog moeilijk meetbaar was, maar niettemin is getracht daarvan een eerste inschatting te maken. De passage over de bijna 1 miljoen Indonesische schoolkinderen is opgenomen ter illustratie van het volume van de Nederlandse bijdrage omgerekend naar het aantal beurzen voor leerlingen. </antwoord>
      <antwoord nummer="4">Mijn voorgangster heeft zich in de brief uitgesproken over het gehele SGP. Het is overigens onjuist dat pas in augustus 2001 zou zijn begonnen met de besteding van de Nederlandse bijdrage. De voorbereidingen voor het creëren van een adequate structuur voor het overmaken van de subsidies waren ten tijde van de brief aan de Kamer in volle gang. Bovendien hadden de geselecteerde scholen in de districten waar de voorbereidingen waren afgerond hun subsidie al ontvangen en waren reeds renovatiewerkzaamheden gestart. Langs deze weg heeft de Nederlandse steun al in het beginstadium concreet aan de resultaten van het programma kunnen bijdragen. </antwoord>
      <antwoord nummer="5">We kunnen niet dulden dat ontwikkelingsgeld in verkeerde zakken verdwijnt. Ik heb de Wereldbank dan ook al eerder verzocht de Central Independent Monitoring Unit (CIMU) een onderzoek te laten instellen naar de bevindingen van mevrouw Boersma. CIMU is belast met de monitoring van de uitvoering van het SGP en met het onderzoeken van klachten en berichten in de media over vermeende onregelmatigheden en corruptie-praktijken in het programma, en heeft hierover regelmatig gerapporteerd. Nederland verleent financiële steun aan de niet-gouvermentele organsatie Indonesia Corruption Watch, die de uitvoering van het SGP op de voet volgt en eventuele misstanden aan de kaak stelt. Op de zojuist ontvangen bevindingen van CIMU en het commentaar van de Wereldbank beraad ik mij momenteel. Ik zal de Kamer zo spoedig mogelijk dienaangaande nader informeren. Ten aanzien van de berichten over vermeende corruptie in o.a. Midden-Kalimantan (Kapuas) en Java (Garut en Bungo) heb ik tijdens mijn bezoek aan Indonesië uitgebreide gesprekken gevoerd met de vertegenwoordiger van de Wereldbank belast met de uitvoering van het SGP en de Directeur-Generaal van het ministerie van Onderwijs over de te nemen maatregelen. Het Office of Institutional Integrity van de Wereldbank bereidt momenteel een onderzoek naar mogelijke corruptie voor in alle voor het SIGP geselecteerde districten. Ook de Indonesische overheid heeft een breed onderzoek in voorbereiding. In totaal hebben in 2001 ruim 4000 scholen in 70 districten SIGP-subsidies ontvangen. Per juli 2003 is het gehele SGP, inclusief het SIGP, overeen-komstig de planning beëindigd. Thans wordt een evaluatie van dit vijfjarige programma voorbereid. Overigens heeft onderzoekster Boersma haar inschatting dat 32,9% van de totale subsidie moest worden afgestaan ontleend aan een bezoek aan tien scholen in een district waar 104 scholen voor subsidie in aanmerking kwamen. </antwoord>
      <antwoord nummer="6">Er zijn mij onder andere bewezen corruptiegevallen bekend in een tweetal activiteiten in Bosnië waarbij de Wereldbank is betrokken. Het betreft het «Emergency Landmines Clearance Project» en het «Emergency District Heating Rehabilitation Project». Verder heb ik recent vernomen over mogelijk misbruik van Wereldbankfondsen in Guatemala. De Nederlandse bewindvoerder bij de Bank in Washington trekt deze berichten momenteel na. </antwoord>
      <antwoord nummer="7">Nederland ondersteunt het corruptiebestrijdings-beleid zoals de Wereldbank dat heeft uitgewerkt voor aanbestedingen en monitoring van programma’s en projecten. De Wereldbank heeft een aantal afdelingen en commissies voor het uitvoeren van haar anticorruptiebeleid. Het Corporate Committee on Fraud and Corruption Policy ziet erop toe dat de Bank haar beleid op dit terrein verder ontwikkelt, vertaalt in concrete strategieën en vervolgens daadwerkelijk uitvoert. Het Department of Institutional Integrity onderzoekt vermoedens van fraude en corruptie bij activiteiten van de Bank en assisteert in preventieve maatregelen ter bescherming van de Bankfondsen. Er bestaan geen aparte afspraken tussen Nederland en de Wereldbank mbt de voorkoming van corruptie in onderhavig project. Het bestaande corruptiebestrijdingsbeleid van de Werelbank is hier onverkort van toepassing. </antwoord>
      <antwoord nummer="8">Het bedrag van 900.000 Euro waaraan wordt gerefereerd betreft niet de omvang van de vermeende corruptie, maar de omvang van het totale bedrag voor school-verbeteringssubsidies in het district Garut in West-Java. Ik deel niet de opvatting dat met het noemen van dit bedrag het probleem wordt gebagatelliseerd. Elke melding van vermeende corruptie, klein of groot, moet worden onderzocht en aangepakt. Ik heb daar noch in Indonesië, noch in Nederland enig misverstand over laten bestaan. </antwoord>
      <antwoord nummer="9">Zoals aangegeven in mijn brief aan de Kamer van 2 augustus jl. over mijn bezoek aan Indonesië heb ik effectieve corruptiebestrijding tot centraal aandachtspunt gemaakt in alle gesprekken met Indonesische regeringsvertegenwoordigers en met vertegenwoordigers van de Wereldbank. Ik heb over de corruptie in het land mijn grote zorg geuit en heb de autoriteiten aangespoord de bestrijding hiervan met daadkracht voort te zetten, benadrukkend dat ik hecht aan voortgang op dit dossier, bijvoorbeeld in het geval van de instelling van de Indonesische anti-corruptie commissie. Nederland ondersteunt de strijd tegen corruptie in Indonesië ook in bredere zin. Het bevorderen van goed bestuur, een van de vier sectoren waarin Nederland op OS-gebied actief is in Indonesië, speelt daarbij een prominente rol. Anti-corruptie steun vindt plaats via een aantal partners, zoals het Partnership for Governance Reform en het IMF. Via het Partnership ondersteunt Nederland onder meer de instelling van de anti-corruptie commissie en hervorming van het politie-apparaat alsmede andere instellingen betrokken bij de handhaving van wet- en regelgeving. Via het IMF heeft Nederland de afgelopen jaren direct bijgedragen aan de totstandkoming van anti-corruptiewetgeving in Indonesië. Zoals eerder aangeven verleent Nederland bovendien financiële ondersteuning aan de NGO Indonesia Corruption Watch. Deze organisatie is onder meer betrokken bij het monitoren van de door Nederland gefinancierde ontwikkelingsprogramma’s, waaronder het SGP/SIGP. </antwoord>
      <antwoord nummer="10">Zoals gemeld in mijn eerdergenoemde brief is corruptie diep geworteld in de Indonesische samenleving. Dit maakt een voortvarende aanpak van het probleem des te noodzakelijker. Hoewel het verschijnsel wereldwijd waarschijnlijk nooit volledig valt uit te bannen, is elk succesvolle inperking van corruptie pure winst voor ontwikkeling, de democratie en de staatshuishouding. In het geval van het SGP/SIGP dienen de verantwoordelijke overheden daadkrachtig op te treden om vermeende corruptiepraktijken onder dit programma aan het licht te brengen, aan te pakken en waar nodig te bestraffen. Bijzonder in het SGP/SIGP is dat voor het eerst in de Indonesische geschiedenis de lokale bevolking via vertegenwoordiging in de districtscomité’s en schoolcomité’s medeverantwoordelijkheid draagt. In een land met een tot voor kort volledig centraal aangestuurd onderwijsstelsel betekent dit een ingrijpende ommezwaai. Een eventueel verzoek om voortzetting van de Nederlandse steun aan onderwijsprogramma’s voor de allerarmsten zal ik alleen in overweging nemen als daarin adequate aandacht uitgaat naar degenen die de plaatselijke bevolking vertegenwoordigen in de lokale comité’s. Deze vertegenwoordigers moeten zodanig worden getraind dat zij betere controle krijgen over de uitvoering, transparante verantwoording op alle niveaus weten af te dwingen en intimidatie kunnen weerstaan. Bovendien dienen de lokale ambtenaren trainingen te ontvangen in de principes van goed bestuur en integriteit. Mede met het oog op de nieuwe onderwijswet waarin decentralisatie centraal staat, acht ik het noodzakelijk dat op bovengenoemde terreinen extra activiteiten worden ontplooid. </antwoord>
      <noten afkomstig="antwoord"/>
   </antwoorden>
</kvr>
