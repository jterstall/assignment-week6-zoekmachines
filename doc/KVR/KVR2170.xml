<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Duivesteijn (PvdA) en Jeekel (D66) over Woningbouwvereniging 'De Samenwerking'. (Ingezonden 27 oktober 1995); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2170
</item>
         <item attribuut="Rubriek">Bouw (Utiliteitsbouw)</item>
         <item attribuut="Trefwoorden">Woningbouwverenigingen</item>
         <item attribuut="Vindplaats">Kamervragen met antwoord 1995-1996, nr. 245, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer</item>
         <item attribuut="Indiener">
            <persoon partij="PvdA">Duivesteijn</persoon>
            <persoon partij="D66">Jeekel</persoon>
         </item>
         <item attribuut="Datum_reaktie">1995-11-20</item>
         <item attribuut="Datum_indiening">1995-10-27</item>
         <item attribuut="Document-id">KVR2170</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="495" allpagenumbers="495 496 497" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="245" onderwerp="" indiendatum="1995-10-27">
         <vrager partij="PvdA" oorsprong="parlement">Duivesteijn</vrager>
         <vrager partij="D66" oorsprong="parlement">Jeekel</vrager>
         <vraagt-aan/>
      </vraagdata>
      <antwoorddata antwoorddatum="1995-11-20">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Is de woningbouwvereniging ’De Samenwerking’ op dit moment in staat uit haar financie¨le problemen te komen door hoogrentende leningen om te zetten in laagrentende leningen, wat per saldo een voordeel van 100 miljoen gulden oplevert? </vraag>
      <vraag nummer="2">Zijn voor deze omzetting de bestaande garanties van het Rijk en de gemeente vervallen? Moet er opnieuw gewaarborgd worden? </vraag>
      <vraag nummer="3">Draagt de sector in het nieuwe ’stelsel’ primair zorg voor deze garantieverlening door middel van het Waarborgfonds Sociale Woningen? </vraag>
      <vraag nummer="4">Heeft het Waarborgfonds Sociale Woningen geweigerd ’De Samenwerking’ toe te laten? Zo ja, waarom? </vraag>
      <vraag nummer="5">Heeft het Waarborgfonds de woningbouwvereniging verwezen naar het Centraal Fonds Volkshuisvesting? Zo neen, waarom niet? Zo ja, waarom is de corporatie niet door het Centraal Fonds Volkshuisvesting toegelaten? </vraag>
      <vraag nummer="6">Op welke wijze kan de woningbouwvereniging alsnog de omzetting van bedoelde leningen effectueren, om op deze wijze uit een groot deel van haar financie¨le problemen te komen? </vraag>
      <vraag nummer="7" voetnoot="1">Welke rol hebt u daarbij, mede in het licht van de motie-Versnel-Schmitz/Duivesteijn <voetnoot nummer="1"/>, waarin wordt gesproken over het soort instelling dat hier aan de orde is? </vraag>
      <vraag nummer="8">Zijn er andere corporaties in een vergelijkbare positie? Wat denkt u daaraan te doen? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="23 817" documentnummer="26">Kamerstuk 23 817, nr. 26</noot>
      </noten>
   </vragen>
   <antwoorden aantal="8">
      <antwoord nummer="1">Op basis van een financie¨le meerjarenprognose claimt de Samenwerking een financie¨le injectie nodig te hebben van 135 miljoen gulden om zelfstandig te kunnen voortbestaan. De Samenwerking hoopt door het omzetten van bestaande hoogrentende leningen door nieuwe laagrentende leningen, een financieel voordeel te kunnen behalen van in het gunstigste geval maximaal 100 miljoen gulden. Dit betekent dat de Samenwerking altijd nog financie¨le steun van tenminste 35 miljoen gulden behoeft. Het door de Samenwerking opgestelde rapport «Plussen en Minnen» waarin de aflossingsvariant is opgenomen, is echter onvoldoende specifiek om te kunnen beoordelen of de daarin gepresenteerde voorstellen daadwerkelijk de beoogde resultaten hebben. Hiervoor is nader onderzoek door de Samenwerking noodzakelijk. Daarnaast zal het duidelijk zijn dat de Samenwerking voor deze omzetting de toestemming van de geldgevers behoeft. </antwoord>
      <antwoord nummer="2">De bestaande garanties zijn uiteraard niet vervallen. Voor nieuwe leningen zullen de financiers wel steeds een borgstelling verlangen. Dit betekent dat na afloop van de bestaande leningsovereenkomsten er veelal opnieuw geleend en geborgd zal moeten worden. Het Rijk verstrekt sinds 1987 geen Rijkscontragaranties meer voor nieuwe leningen. De bestaande risico’s van het Rijk worden overgedragen aan het Waarborgfonds Sociale Woningbouw. De gemeente kan zelf besluiten al dan niet garant te willen staan voor nieuwe kapitaalmarktleningen, dan wel zelf leningen te verstrekken, indien de corporatie daar om vraagt. De gemeente is hiertoe echter niet verplicht en bij weigering zal de Samenwerking dus aangewezen zijn op het Waarborgfonds Sociale Woningbouw. </antwoord>
      <antwoord nummer="3">Ja. Toegelaten instellingen kunnen zich wenden tot het WSW voor een borgstelling, en het WSW zal hier toe overgaan ingeval de toegelaten instelling middels een bedrijfswaarde berekening heeft aangetoond voldoende solvabel te zijn. Ingeval de toegelaten instelling niet voldoende solvabel is, dient zij zich te wenden voor een bedrijfssanering tot het CFV, waarna het WSW de instelling zal borgen. Hiervoor zijn duidelijke procedures vastgelegd. Ingeval van bijzondere spoedeisende situaties is er de zogenaamde anticipatie procedure tussen CFV en WSW afgesproken, waardoor toegelaten instellingen in acute nood eveneens geholpen kunnen worden. De toegelaten instelling moet dan wel bereid zijn zo spoedig mogelijk een saneringsplan op te stellen. </antwoord>
      <antwoord nummer="4">De Samenwerking is op 20 december 1991 ingeschreven als deelnemer bij de Stichting Waarborgfonds Sociale Woningbouw (WSW). Het WSW acht de Samenwerking niet solvabel en heeft op de naadloze aansluiting van het CFV op het WSW gewezen en de Samenwerking geadviseerd het CFV te verzoeken na te gaan of financie¨le steun mogelijk is. In 1988 hebben gemeente en Rijk 14,8 miljoen gulden aan renteloze leningen verstrekt aan de Samenwerking als saneringssteun. Het WSW heeft de Samenwerking gevraagd om van gemeente en Rijk meer duidelijkheid te verkrijgen over het omzetten van de renteloze leningen in een bijdrage ineens. Omzetting dan wel terugbetaling beı¨nvloedt de financie¨le positie van de Samenwerking in belangrijke mate. Het in 1987 door de Samenwerking, gemeente en VROM opgestelde saneringsplan voorziet in een toetsing na ommekomst van de saneringsperiode van 10 jaar. Indien dan zou blijken dat het vermogen van de Samenwerking beneden de 12,5% van de jaarlijkse huren en bijdragen zou zijn, zou de verplichting tot terugbetaling komen te vervallen. Gelet op de ingrijpende veranderingen binnen de regelgeving en mede gelet op de financie¨le positie van de Samenwerking zal er reeds dit jaar een evaluatie en toetsing door het ministerie plaatsvinden. </antwoord>
      <antwoord nummer="5">Ja (zie vraag 4). Het bestuur van De Samenwerking heeft bij brief van 5 april 1995 het Centraal Fonds verzocht om een bijdrage-ineens van f 500.000,– beschikbaar te stellen als voorschot op een definitieve bijdrage-ineens voor de dekking van huurachterstanden bij 156 woningen in de wijk Oostgaarde. Op deze brief is geantwoord door het Centraal Fonds bij brief van 20 april 1995. Met verwijzing naar het beleidsplan van het Centraal Fonds is daarin gesteld dat een bijdrage bedoeld om de corporatie schadeloos te stellen voor de kwijtschelding van achterstallige huur, niet mogelijk is. Aangegeven is dat indien huurachterstanden tot een zwakke financie¨le positie leiden, dit aanleiding kan zijn om, met inachtneming van de daarvoor geldende regels, een beroep op het Centraal Fonds te doen. Daarvoor dient dan zo spoedig mogelijk een saneringsplan te worden opgesteld. Gewezen is op de mogelijkheid van een door het fonds betaalde coo¨rdinator voor de begeleiding van het voorbereidingsproces. Op 29 mei 1995 heeft er nog een gesprek tussen de directie van het CFV en De Samenwerking plaatsgevonden, waarin De Samenwerking de geschiedenis van zijn ontstaan heeft uiteengezet en een toelichting heeft gegeven op de afspraken die zijn gemaakt bij de saneringsoperatie waarvoor Rijk en gemeente in 1986/1987 een bedrag beschikbaar hebben gesteld. Daarbij is door de directie CFV gewezen op de noodzaak een saneringsplan op te stellen, wil de corporatie voor geldelijke steun van het fonds in aanmerking komen. De Samenwerking heeft toen meegedeeld daarvoor op dat moment nog geen stappen te willen ondernemen en eerst over haar financie¨le situatie in gesprek te willen gaan met Rijk en gemeente. Dit gesprek heeft op 27 juni 1995 plaatsgevonden. Het Rijk heeft in dat gesprek gewezen op het eenmalige karakter van de Rijkssteun, zoals ook is neergelegd in de saneringsovereenkomst van 1987. Rijk en gemeente drongen in dit gesprek er op aan dat de Samenwerking zich met een saneringsplan tot het CFV zou wenden. De Samenwerking heeft hierop geantwoord alvorens tot deze gang te besluiten te willen zoeken naar andere oplossingen. Het door de Samenwerking opgestelde rapport «Plussen en Minnen» is hiertoe een aanzet. </antwoord>
      <antwoord nummer="6">Het is vooralsnog onzeker of de omzetting van de hoogrentende leningen zal leiden tot de verwachte opbrengsten. De Samenwerking onderzoekt op dit moment of via de methodiek van een «financieringsarrangement» geen betere resultaten te boeken zijn. Maar voor welke variant de Samenwerking ook zal kiezen, steeds zal zij borgstellingen behoeven. Gelet op het voorstaande zal zij zich hiervoor of tot de gemeente of tot het WSW moeten wenden. In het laatste geval zal een gang naar het CFV eveneens noodzakelijk zijn. </antwoord>
      <antwoord nummer="7" voetnoot="1">Uit het voorgaande is een terughoudende opstelling van de Samenwerking voor een gang richting CFV te bespeuren. De gemeente heeft signalerende en beoordelende taken bij het toezicht. De gemeente ziet erop toe dat corporaties die in de financie¨le problemen (dreigen te) geraken tijdig adequate maatregelen nemen. Gemeenten kunnen mij – indien noodzakelijk – om nadere maatregelen jegens een corporatie verzoeken. De gemeente heeft toegezegd te bevorderen dat een gesprek tussen de Samenwerking, het Centraal Fonds voor de Volkshuisvesting en het Waarborgfonds Sociale Woningbouw plaatsvindt. In de motie Versnel-Schmitz en Duivesteijn <voetnoot nummer="1"/>wordt verzocht tijdig extra maatregelen te nemen. Verwezen kan worden naar de zogenaamde «naadloze aansluiting» die het Centraal Fonds en het WSW hebben afgesproken. Daaronder valt de eerder genoemde anticipatie procedure. </antwoord>
      <antwoord nummer="8">Verwacht mag worden dat er behalve de Samenwerking nog een aantal corporaties in financieel problematische omstandigheden verkeren. De bruteringsoperatie heeft als neven-effect dat de financie¨le positie van corporaties op langere termijn nu versneld zichtbaar worden gemaakt. Overigens zijn de oorzaken van een slechte financie¨le positie bij toegelaten instellingen niet eenduidig van oorsprong. De gemeenten zullen als eerstelijns toezichthouders de eersten zijn die daar kennis van nemen. Van hen wordt verwacht dat zij het Rijk van hun bevindingen op de hoogte stellen. Dat neemt niet weg dat het Rijk in overeenstemming met haar toezichtsrol de financie¨le positie van instellingen zal monitoren. Dat geschiedt met name door het op basis van het Besluit Beheer Sociale Huursector verzamelen van de kerncijfers uit de jaarverslagen en jaarrekening van de toegelaten instellingen. De thans beschikbare kerncijfers voor het jaar 1994 worden daartoe nader geanalyseerd. Mocht de noodzaak tot nader onderzoek uit de analyse blijken dan zal ik de desbetreffende toezichthoudende gemeenten in het kader van de hen opgedragen taken om nadere inlichtingen verzoeken. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="23 817" documentnummer="26">Kamerstuk 23 817, nr. 26</noot>
      </noten>
   </antwoorden>
</kvr>
