<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Oedayraj Singh Varma en Sipkes (beiden GroenLinks) over de detentie van een vrouw in Tunesië. (Ingezonden 12 augustus 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5712
</item>
         <item attribuut="Inhoud">Betreft de pogingen van mevrouw Ben Salem om naar Nederland te reizen en die vanwege illegale grensoverschijding gevangen zit in Tunesië.</item>
         <item attribuut="Rubriek">Staats- en bestuursrecht (Grondrechten) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Mensenrechten Tunesië Vluchtelingen</item>
         <item attribuut="Vindplaats">Kamervragen met antwoord 1997-1998, nr. 40, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
            <persoon partij="GroenLinks">Sipkes</persoon>
         </item>
         <item attribuut="Datum_reaktie">1997-09-26</item>
         <item attribuut="Datum_indiening">1997-08-12</item>
         <item attribuut="Tekstcorrecties">In het antwoord wordt verwezen naar Aanhangsel 770. Dit moet zijn 1770.</item>
         <item attribuut="Document-id">KVR5712</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="81" allpagenumbers="81 82" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5712" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="40" onderwerp="" indiendatum="1997-08-12">
         <vrager partij="GroenLinks" oorsprong="parlement">Oedayraj Singh Varma</vrager>
         <vrager partij="GroenLinks" oorsprong="parlement">Sipkes</vrager>
         <vraagt-aan/>
      </vraagdata>
      <antwoorddata antwoorddatum="26 september 1997), zie Aanhangsel Handelingen nr. 770, vergaderjaar 1996–1997">
         <antwoorder functie="minister" ministerie="Buitenlandse Zaken a.i">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Tracht mevrouw Ben Salem, echtgenote van een in Nederland toegelaten vluchteling, de heer M’barek, al enige jaren naar Nederland te reizen en bestaat hierover sinds september 1995 al contact met uw ministerie? Om welke reden heeft de Nederlandse Ambassade in Tunis zich, ten behoeve van mevrouw Ben Salem, in januari 1996 gewend tot het Tunesische Ministerie van Buitenlandse Zaken? <voetnoot nummer="1"/>
      </vraag>
      <vraag nummer="2">Is besloten de machtiging tot voorlopig verblijf te doen afgeven op de Nederlandse Ambassade in Tripoli (Libië), omdat het voor mevrouw Ben Salem te veel gevaar zou opleveren om direct contact te zoeken met de Tunesische autoriteiten? Moest mevrouw Ben Salem, omdat zij geen Tunesisch paspoort kon bemachtigen, noodgedwongen via illegale grensoverschrijding (via Malta) naar Libië reizen teneinde naar Nederland te kunnen komen? </vraag>
      <vraag nummer="3" voetnoot="2">Kunt u verklaren waarom mevrouw Ben Salem reeds ruim elf weken gevangen zit, nu illegale grensoverschrijding volgens haar advocate de eigenlijke grondslag zou zijn? <voetnoot nummer="2"/>
      </vraag>
      <vraag nummer="4">Is mevrouw Ben Salem één of meer keer eerder gearresteerd? Werd zij daarbij ondervraagd over haar echtgenoot, die een actief lid is van de EnNahda-beweging? Zijn ten tijde van de arrestatie van mevrouw Ben Salem tevens de ouders en broer van dhr. M’barek gearresteerd en gedurende 24 uur vastgehouden? Is de broer daarbij gemarteld? </vraag>
      <vraag nummer="5">Wat is uw standpunt over de beschuldiging «behoren tot een criminele organisatie»? Bent u van mening dat het Tunesisch strafrechtsysteem betrouwbaar is en dat deze aanklacht op zorgvuldige en inzichtelijke wijze zal worden onderzocht? Ziet u op geen enkele wijze het verband tussen deze beschuldiging van mevrouw Ben Salem en het lidmaatschap van haar echtgenoot van de EnNahda-beweging? Acht u geen enkele grondslag aanwezig voor het standpunt van Amnesty International dat mevrouw Ben Salem als een gewetensgevangene moet worden beschouwd? </vraag>
      <vraag nummer="6">Bent u bereid om druk uit te oefenen op de Tunesische regering teneinde mevrouw Ben Salem vrij te krijgen en zo spoedig mogelijk naar Nederland te laten komen? Zo neen, waarom niet? </vraag>
      <vraag nummer="7">Trachten meerdere echtgenotes van Tunesische vluchtelingen al langere tijd een Tunesisch paspoort te verkrijgen van hun autoriteiten? Wilt u zich inspannen om de Tunesische autoriteiten te bewegen deze vrouwen een paspoort te geven, zodat zij zich kunnen voegen bij hun echtgenoten in Nederland? </vraag>
      <noten afkomstig="vraag">
         <noot nummer="1">Zie de antwoorden gedateerd 23 juli op eerdere vragen terzake, aanhangsel handelingen nr. 1653, vergaderjaar 1996–1997</noot>
         <noot nummer="2">Volgens het Tunesisch strafrecht levert illegale grensoverschrijding de eerste maal geen gevangenisstraf op en de tweede maal een gevangenisstraf van hoogstens 15 dagen</noot>
      </noten>
   </vragen>
   <antwoorden aantal="5">
      <antwoord nummer="1">Sinds mevrouw Ben Salem in juni 1995 op grond van een machtiging tot voorlopig verblijf in het kader van gezinshereniging naar Nederland mocht komen, heeft zij hiertoe pogingen ondernomen. In januari 1996 heeft de Nederlandse ambassade te Tunis de Tunesische autoriteiten verzocht te bewilligen in de uitreis van mw. Ben Salem. Zijdens de Tunesische Ambassade te Den Haag werd daarop verzekerd dat de uitreis van mw. Ben Salem niet belet zou worden. Buitenlandse Zaken heeft haar daarop geadviseerd Tunesië te verlaten. Blijkens een mededeling van haar in Nederland verblijvende echtgenoot durfde zij de uitreis destijds niet aan. </antwoord>
      <antwoord nummer="2">Op verzoek van betrokkene zelf, is een machtiging tot voorlopig verblijf afgegeven op de Nederlandse ambassade te Tripoli. Haar overwegingen voor deze keuze zijn mij niet bekend. </antwoord>
      <antwoord nummer="3 en 4">Mevrouw Ben Salem is op 28 augustus jl. gedagvaard om te verschijnen voor het Tribunal de 1ère Instance. Zij is op 9 september jl. veroordeeld tot twee jaar en drie maanden gevangenisstraf. Bovendien heeft de rechter besloten dat zij nadien nog gedurende vijf jaar aan een meldingsplicht zal zijn onderworpen. De twee jaar gevangenisstraf heeft betrekking op het toebehoren aan een organisatie die oproept tot haat en geweld, de drie maanden op de poging om het land op een onwettige wijze te verlaten. Tijdens de zelfde zitting is haar man, de heer M’barek, bij verstek tot vier jaar gevangenisstraf veroordeeld. Mevrouw Ben Salem is verscheidene malen gearresteerd. Kort na haar arrestatie op 18 mei jl. zijn haar ouders en een broer van haar man aangehouden en eerst na 24 uur in vrijheid gesteld. Haar zwager, Belkassim M’barek, zou zijn mishandeld. </antwoord>
      <antwoord nummer="5 en 6">Zolang de mogelijkheid van hoger beroep nog open staat wil ik mij onthouden van een uitspraak over de rechtsgang in deze, met inbegrip van de aard van de tegen betrokkene ingebrachte beschuldigingen. Los daarvan zullen, zonder te willen treden in de Tunesische rechtsgang, de pogingen worden voortgezet om op humanitaire gronden gezinshereniging van betrokkene, te weten haar overkomst naar Nederland, te bewerkstelligen. </antwoord>
      <antwoord nummer="7">Inderdaad zijn mij meerdere gevallen bekend. Waar mogelijk wordt dan ook getracht gezinshereniging met hier te lande woonachtige echtgenoten te bevorderen. </antwoord>
      <noten afkomstig="antwoord"/>
   </antwoorden>
</kvr>
