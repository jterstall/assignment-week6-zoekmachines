<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over het vrij besteedbaar inkomen van bewoners van AWBZ-instellingen. (Ingezonden 9 juni 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9695
</item>
         <item attribuut="Rubriek">Gezondheidszorg (Zorginstellingen) Gezondheidszorg (Zorgverzekeringen) Inkomen en rechtspositie (Overig)</item>
         <item attribuut="Trefwoorden">AWBZ Besteedbaar inkomen Eigen bijdrage Verpleeghuizen</item>
         <item attribuut="Vindplaats">Kamervragen met antwoord 1998-1999, nr. 1670, Tweede Kamer</item>
         <item attribuut="Vraagnr_bij_indiening">2989914280</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-07-01</item>
         <item attribuut="Datum_indiening">1999-06-09</item>
         <item attribuut="Document-id">KVR9695</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3345" allpagenumbers="3345 3346" vetnummer="2989914280" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9695" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1670" onderwerp="" indiendatum="1999-06-9">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-07-1">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich de eerdere discussie in de Kamer over het zak- en kleedgeld en de sluipende uitholling van het vrij besteedbare inkomen van bewoners van AWBZ-instellingen? Zo ja, herinnert u zich uw toezegging dat u na de rapportage van de Ziekenfondsraad op deze kwestie terug zou komen? <voetnoot nummer="1"/>
      </vraag>
      <vraag nummer="2" voetnoot="2">Heeft de Ziekenfondsraad u eind mei gerapporteerd over het «vrij besteedbaar inkomen bewoners AWBZ-instellingen»? <voetnoot nummer="2"/>
      </vraag>
      <vraag nummer="3">Wat is uw reactie op de conclusie van de Ziekenfondsraad dat er zowel tussen als binnen de verschillende sectoren veel verschillen bestaan in bewonersbijdragen, dat cliëntenraden weinig betrokken worden bij het beleid en dat zorgkantoren weinig toezicht houden op de regeling zoals aangegeven in de circulaire van 13 maart 1991? </vraag>
      <vraag nummer="4">Hoe denkt u over de plannen van de Ziekenfondsraad om een nieuwe circulaire op te stellen en bent u bereid te bewerkstelligen dat dit met spoed ter hand wordt genomen? Zo ja, op welke termijn is deze circulaire gereed en kan de Kamer hier kennis van nemen? </vraag>
      <vraag nummer="5" voetnoot="3">Hebt u kennisgenomen van de stelling van de voorzitter van de Nederlandse vereniging voor verpleeghuiszorg die stelt dat verpleeghuizen die bewoners laten betalen voor «toeters en bellen» ook die verpleeghuizen zijn die met hetzelfde geld beduidend meer kunnen doen voor hun bewoners? <voetnoot nummer="3"/>Zo ja, betekent dat dat strakkere regelgeving inzake bewonersbetalingen ten koste zal kunnen gaan van de directe zorg? </vraag>
      <vraag nummer="6">Indien binnenkort duidelijkheid is over de producten en diensten waarvoor geen of wel vrijwillige bijdragen verschuldigd zijn, kunt u dan meer inzicht verschaffen over het vrij besteedbare inkomen van de bewoners en bent u dan bereid de hoogte van het zak- en kleedgeld nog eens te heroverwegen en indien nodig bij te stellen? Zo neen, waarom niet? </vraag>
      <noten afkomstig="vraag">
         <noot nummer="1" datum="1997-11-18" bron="Bijvoegsel Handelingen 9, vergaderjaar 1997–1998, begroting Volksgezondheid, Welzijn en Sport">Bijvoegsel Handelingen 9, vergaderjaar 1997–1998, begroting Volksgezondheid, Welzijn en Sport, 18 november 1997</noot>
         <noot nummer="2">Rapport Ziekenfondsraad, vrij besteedbaar inkomen bewoners AWBZ-instellingen, mei 1999</noot>
         <noot nummer="3" datum="1999-06-3" bron="Trouw">Trouw, 3 juni 1999</noot>
      </noten>
   </vragen>
   <antwoorden aantal="6">
      <antwoord nummer="1">Ja, ik herinner mij de discussie in de Kamer over de uitholling van het besteedbaar inkomen en de toezegging dat ik, nadat de Ziekenfondsraad hierover een rapport heeft uitgebracht, hierop zal terugkomen. </antwoord>
      <antwoord nummer="2">De Ziekenfondsraad heeft op 27 mei 1999 het Rapport vrij besteedbaar inkomen bewoners AWBZ instellingen aan mij uitgebracht. </antwoord>
      <antwoord nummer="3">Ik acht het verdedigbaar dat er tussen bewonersbijdragen verschillen kunnen bestaan, zij het dat de procedurevoorschriften van de Ziekenfondsraad in acht genomen moeten worden. Een van de voorschriften is dat de betrokken instellingen aangeven op welke wijze de bewoners- en familieraden betrokken zijn bij de vaststelling c.q. uitvoering van de regels en procedures voor het hanteren van bewonersbijdragen. Ik deel de conclusie van de Ziekenfondsraad dat de voorschriften uit de circulaire beter nageleefd moeten worden en dat het zorgkantoor zijn toezichthoudende rol daarin moet intensiveren. </antwoord>
      <antwoord nummer="4">Ik onderschrijf de plannen van de Ziekenfondsraad om op korte termijn een rapportage uit te brengen, waarin een lijst is opgenomen van producten en diensten die naar de interpretatie van de Raad tot de verstrekking behoren. Een dergelijke lijst zal met de betrokken partijen opgesteld worden. Dit overleg moet nog gestart worden, maar naar verwachting zal de Ziekenfondsraad in het najaar zijn rapportage uitbrengen. </antwoord>
      <antwoord nummer="5">Ja. Het beter naleven van de procedurevoorschriften van de Ziekenfondsraad uit 1991 en het in kaart brengen van de producten en diensten die tot de verstrekking behoren zal evenwel niet ten koste gaan van de directe zorg. Deze inventarisatie van de Ziekenfondsraad heeft als doel, de producten en diensten die tot de verstrekking behoren niet door de bewoners zelf te laten betalen. </antwoord>
      <antwoord nummer="6">Ik kan geen inzicht verschaffen over het vrij besteedbare inkomen van de bewoners, aangezien de hoogte hiervan afhangt van de hoogte van het inkomen dat resteert na aftrek van de eigen bijdrage. In ieder geval geldt voor iedere verzekerde dat hij minimaal het bedrag van artikel 31 van de Algemene bijstandswet moet overhouden. Dit bedrag is per 1 juli 1999 voor ongehuwden f 411,60 per maand en voor gehuwden f 686,– per maand (incl. vakantiegeld). Het rapport van de Ziekenfondsraad is uitgebracht om meer duidelijkheid te geven over wat tot de verstrekking behoort en wat niet. Het rapport geeft geen aanleiding om het zak -en kleedgeld te heroverwegen. Ik verwijs u voor verdere informatie naar mijn brief aan de Voorzitter van de Tweede Kamer der Staten-Generaal waarin het rapport van de Ziekenfondsraad wordt aangeboden. </antwoord>
      <noten afkomstig="antwoord"/>
   </antwoorden>
</kvr>
