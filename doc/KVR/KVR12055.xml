<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Augusteijn-Esser en Ter Veer (beiden D66) aan de ministers van Volkshuisvesting, Ruimtelijke Ordening en Milieubeheer en voor Ontwikkelingssamenwerking over een nieuwe bosbouwwet in Brazilië. (Ingezonden 3 juli 2000); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12055
</item>
         <item attribuut="Inhoud">Vragen over dreigende ontbossing in het Amazonegebied, als gevolg van een nieuwe bosbouwwet in Brazilië, terwijl Brazilië een bijdrage ontvangt uit het milieuprogramma Conserve the Brazilian Rain Forest.</item>
         <item attribuut="Rubriek">Milieu (Overig) Natuur (Algemeen)</item>
         <item attribuut="Trefwoorden">Bosbouw Brazilië Natuurbescherming</item>
         <item attribuut="Vindplaats">Kamervragen met antwoord 1999-2000, nr. 1595, Tweede Kamer</item>
         <item attribuut="Vraagnr_bij_indiening">2990013370</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM) Ontwikkelingssamenwerking (OS)</item>
         <item attribuut="Indiener">
            <persoon partij="D66">Augusteijn-Esser</persoon>
            <persoon partij="D66">Ter Veer</persoon>
         </item>
         <item attribuut="Datum_reaktie">2000-07-17</item>
         <item attribuut="Datum_indiening">2000-07-03</item>
         <item attribuut="Document-id">KVR12055</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3607" allpagenumbers="3607 3608" vetnummer="2990013370" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12055" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1595" onderwerp="" indiendatum="2000-07-3">
         <vrager partij="D66" oorsprong="parlement">Augusteijn-Esser</vrager>
         <vrager partij="D66" oorsprong="parlement">Ter Veer</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2000-07-17">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht dat een speciale parlementscommissie in Brazilië heeft besloten dat grondbezitters in het Amazonegebied de helft van hun terrein mogen ontbossen? <voetnoot nummer="1"/>
      </vraag>
      <vraag nummer="2">Is het waar dat vooral gekapt zal worden ten behoeve van landbouw en veeteelt, maar dat de vrijkomende grond daar kwalitatief niet geschikt voor is? </vraag>
      <vraag nummer="3">Is het waar dat hierdoor het Amazonebos met 30 duizend vierkante kilometer per jaar zal slinken? </vraag>
      <vraag nummer="4">Wat zijn hiervan de gevolgen voor het klimaat? </vraag>
      <vraag nummer="5" voetnoot="2">Hoe valt de bijdrage die Brazilië ontvangt uit het milieuprogramma ten behoeve van het Pilot Programme to Conserve the Brazilian Rain Forest <voetnoot nummer="2"/>, te bezien naast het besluit van de parlementscommissie? </vraag>
      <vraag nummer="6">Bent u bereid er via bilaterale multilaterale kanalen bij de Braziliaanse regering op aan te dringen alles in het werk te stellen om de nieuwe bosbouwwet te voorkomen, en de Tweede Kamer hierover nader te informeren? </vraag>
      <vraag nummer="7">Welke andere mogelijkheden ziet u om ontbossing in het Amazonegebied tegen te gaan? </vraag>
      <vraag nummer="8">Ziet u mogelijkheden om, bijvoorbeeld via het Clean Development Mechanism, herbebossing economisch aantrekkelijk te maken? </vraag>
      <noten afkomstig="vraag">
         <noot nummer="1" datum="2000-05-15" bron="De Volkskrant">De Volkskrant, 15 mei 2000</noot>
         <noot nummer="2">Tweede Kamer, Vergaderjaar 1999–2000, nr. 18</noot>
      </noten>
   </vragen>
   <antwoorden aantal="8">
      <antwoord nummer="1">Ja. Echter, het voorstel van de speciale parlementaire commissie is niet in behandeling genomen nadat de Braziliaanse president had gedreigd het voorstel met een veto te treffen. In plaats hiervan is de Braziliaanse regering eind mei met een voorlopige maatregel van bestuur gekomen die de voorstellen van de nationale milieuraad heeft overgenomen. Dit voorstel handhaaft in grote lijnen de bestaande boswetgeving, met inbegrip van de percentages voor de wettelijk aan te houden «reserva legal» maar maakt het mogelijk tot 15% van deze reserva te vervangen door aanplant elders. Men hoopt op deze wijze de vorming van «ecologische corridors» te vereenvoudigen. Het wetsvoorstel dat deze voorlopige maatregel van bestuur moet om zetten in een nieuwe boswet zal het Braziliaanse Congres naar verwachting niet eerder dan oktober na de gemeenteverkiezingen in behandeling nemen. Gezien de weerstand van zowel de regering als de publieke opinie (incl. pers) tegen het eerdere voorstel van de speciale parlementaire commissie heeft het regeringsvoorstel goede kans van slagen. </antwoord>
      <antwoord nummer="2" voetnoot="2">Naar schatting bestaat het Amazonegebied slechts voor 10 tot 15% uit vruchtbare gronden. In absolute termen gaat het echter om een enorm gebied van 500 000 tot 600 000 km <voetnoot nummer="2"/>, dat al voor een deel ontgonnen is. De rest van het Amazonegebied is de kwaliteit van de grond zodanig dat landbouw en veeteelt zonder externe inputs op de middellange termijn niet rendabel zijn. Ontginning in het Amazonegebied is doorgaans het werk van kleine, ongeschoolde boeren die het op den duur niet kunnen bolwerken en hun percelen overdoen aan grote, industriële landbouwbedrijven (latifúndios). Wetgeving is slechts één van de factoren die in dit proces een rol spelen. Gebrekkige wetshandhaving en economische factoren spelen een zeker zo belangrijke rol. De extractie van tropisch hardhout, voor zover niet verbonden aan landontginning, is slechts voor een klein deel verantwoording voor ontbossing in het Amazonegebied, maar heeft wel een grote impact op de kwaliteit van het bos in termen van biodiversiteit en resistentie tegen bosbranden. </antwoord>
      <antwoord nummer="3" voetnoot="2 2">Het is moeilijk een schatting te maken van de consequenties van het wetsvoorstel van de speciale parlementaire commissie voor de ontbossing van het Amazonegebied in kwantitatieve termen, omdat moeilijk voorspeld kan worden waar de «extra» ontbossing zal plaatsvinden. Zoals gezegd is dit een autonoom proces dat maar ten dele door goed bedoelde wetgeving beïnvloed zou worden. De ontbossing in het Amazonegebied heeft de laatste jaren tussen de 15 000 en 17 000 km <voetnoot nummer="2"/>p.j. bedragen na een piek van ongeveer 20 000 km <voetnoot nummer="2"/>/jaar aan het begin van de jaren negentig. </antwoord>
      <antwoord nummer="4" voetnoot="2 2">Een ontbossing van 30 000 km <voetnoot nummer="2"/>Amazonebos zou grote gevolgen hebben voor het klimaat. Ten eerste veroorzaakt een dergelijke ontbossing CO <voetnoot nummer="2"/>emissies hetgeen bijdraagt aan de wereldwijde emissie van broeikasgassen. Deze liggen in de orde-grootte van 0,3 tot 0,6 Gigaton koolstof afhankelijk van de manier van ontbossing, het daaropvolgende landgebruik en de bestemming van het hout (ter vergelijking: de totale beleidsinspanning die Annex I landen zich moeten getroosten om aan de reductieverplichtingen van het Kyoto Protocol te voldoen ligt op ongeveer 0,8 Gigaton koolstof). Ten tweede speelt het Amazonebos een belangrijke rol in het reguleren van het regionale klimaat. Omvangrijke ontbossing zou tot regionale opwarming en verdroging kunnen leiden. </antwoord>
      <antwoord nummer="5">Nederland heeft in 1994 een bijdrage van US$ 5 miljoen gegeven aan het PPG7. M.i.v. dit jaar geeft Nederland opnieuw een bijdrage van US 5 miljoen aan het PPG7 voor een periode van vier jaar. Beide bijdragen beogen een versterking van de positie van het Braziliaanse ministerie van Milieu dat zich onomwonden tegen het voorstel van de speciale parlementaire commissie heeft uitgesproken. Een groot deel van de tweede bijdrage zal bovendien besteed worden aan de ontwikkeling van duurzame economische activiteiten in het Amazonegebied, die een alternatief moeten vormen voor de verbouw van soja, extensieve veeteelt en niet-selectieve houtkap. Gehoopt wordt dat ook Nederland zo op de middellange termijn een bijdrage kan leveren aan het stoppen van het autonome proces van ontbossing. </antwoord>
      <antwoord nummer="6">De bijdrage aan het PPG7 versterkt de positie van de Nederlandse regering in haar dialoog met de Braziliaanse overheid. De meeste financiers van het programma, waaronder ook Nederland, hebben begin mei een communiqué voorbereid om te protesteren tegen het voorstel van de speciale parlementaire commissie. Na de intrekking van dit voorstel was publicatie van dit communiqué niet meer opportuun. Onder de huidige omstandigheden zal de ambassade in Brasília de ontwikkelingen ten aanzien van de boswetgeving op de voet blijven volgen en ons hierover informeren. De Braziliaanse regering op haar boswetgeving aanspreken in internationale fora als de ITTO of de Conferentie van Partijen bij het Biodiversiteitsverdrag is op het ogenblik niet aan de orde. </antwoord>
      <antwoord nummer="7">Naast de deelname aan het PPG7-programma financiert de Nederlandse ontwikkelingssamenwerking in het kader van de versnelde uitvoering van het Regeringsstandpunt Tropisch Regenwoud diverse kleine activiteiten van milieu NGO’s. Sinds 1997 voor een bedrag van f 500 000,- in Brazilië. Verder vindt er een studie plaats naar de interne markt voor gecertificeerd hout (80% van de houtproductie is voor binnenlandse consumptie). </antwoord>
      <antwoord nummer="8">Er zijn thans nog geen mogelijkheden om herbebossing via het Clean Development Mechanisme economisch te stimuleren. Indien de Conferentie der Partijen van het Klimaatverdrag sinks wel onder het Clean Development Mechanisme zal toestaan, dienen eisen aan en implementatie van sinks projecten in de opvatting van de Nederlandse regering consistent te zijn met de doelstellingen van het Verdrag inzake Biodiversiteit en het Nederlandse internationaal bosbeleid ten behoeve van behoud en duurzaam beheer van alle bossen. </antwoord>
      <noten afkomstig="antwoord"/>
   </antwoorden>
</kvr>
