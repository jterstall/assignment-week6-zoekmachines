<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de ministers voor Ontwikkelingssamenwerking en van Financiën over mogelijk misbruik van Wereldbankfondsen. (Ingezonden 5 augustus 2003); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18450
</item>
         <item attribuut="Inhoud">Vragen naar aanleiding van een bericht in de Volkskrant van 30 juli 2003 over misbruik van Wereldbankfondsen via Enron d.m.v. dubieuze betalingen aan Guatemalteekse zakenlieden, en hoe dit zich verhoudt tot het nieuwe beleid van de Wereldbank ten aanzien van anticorruptie.</item>
         <item attribuut="Rubriek">Criminaliteit en openbare orde (Fraude) Geld- en kapitaalmarkt (Overig) Ontwikkelingssamenwerking (Economische hulp)</item>
         <item attribuut="Trefwoorden">Ambtsmisdrijven Ontwikkelingssamenwerking Wereldbank</item>
         <item attribuut="Vindplaats">Kamervragen met antwoord 2002-2003, nr. 1861, Tweede Kamer</item>
         <item attribuut="Vraagnr_bij_indiening">2020315660</item>
         <item attribuut="Afkomstig_van">Ontwikkelingssamenwerking (OS) Financiën (FIN)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2003-09-03</item>
         <item attribuut="Datum_indiening">2003-08-05</item>
         <item attribuut="Document-id">KVR18450</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3909" allpagenumbers="3909 3910 3911" vetnummer="2020315660" code="0203tkkvr1861" lopendefooter="Tweede Kamer, vergaderjaar 2002–2003, Aanhangsel" filenaam="KVR18450" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1861" onderwerp="" indiendatum="2003-08-5">
         <vrager partij="PvdA" oorsprong="parlement">Koenders</vrager>
         <vraagt-aan>de ministers voor Ontwikkelingssamenwerking en van Financiën</vraagt-aan>
      </vraagdata>
      <antwoorddata antwoorddatum="3 september 2003), zie ook Aanhangsel Handelingen nr. 1768, vergaderjaar 2002–2003">
         <antwoorder functie="minister" ministerie="Ontwikkelingssamenwerking">Van Ardenne-van der Hoeven</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hoe beoordeelt u de berichten van het persbureau Bloomberg over misbruik van Wereldbankfondsen via Enron door middel van dubieuze betalingen aan Guatemalteekse zakenlieden? <voetnoot nummer="1"/>Welke analyse maakt u van het Amerikaanse senaatsonderzoek terzake? </vraag>
      <vraag nummer="2">Kunt u inzage geven in de 71 miljoen dollar lening van de International Finance Cooperation (IFC) ter financiering van het private energiebedrijf nabij Puerto Quetzal in Guatemala en de daaraan gekoppelde accountants- en controlerapporten? </vraag>
      <vraag nummer="3">Hoe verhoudt deze transactie zich tot het door de Wereldbank nieuw geformuleerde beleid ten aanzien van anticorruptie? Welke maatregelen kunnen nog worden genomen? </vraag>
      <vraag nummer="4">Hoe beoordeelt u de operationele gevolgen en consequenties van de huidige anti-corruptiepolitiek van de Wereldbank? </vraag>
      <vraag nummer="5">Wat zijn de precieze uitkomsten van het door u met de Wereldbank besproken mogelijke misbruik van Nederlandse fondsen voor onderwijsprojecten in Indonesië? </vraag>
      <vraag nummer="6">Kunt u een analyse geven van het Rapport van het Onafhankelijke Evaluatiepanel van het Internationale Monetaire Fonds (IMF) ten aanzien van de valutacrises in Korea, Indonesie en Brazilie waarbij ingegaan wordt op de operationele gevolgen van de gemaakte fouten, de divergerende visie met de Wereldbank en de daaraan te verbinden conclusies, en de analyse die destijds door de Tweede Kamer over dit onderwerp werd gemaakt? </vraag>
      <noten afkomstig="vraag">
         <noot nummer="1" datum="2003-07-30" bron="De Volkskrant">De Volkskrant, 30 juli 2003</noot>
      </noten>
   </vragen>
   <antwoorden aantal="6">
      <antwoord nummer="1">Het onderzoek van de Amerikaanse Senaat in deze zaak concentreert zich op de rol van Enron en niet op die van de Wereldbankgroep, i.c. de International Finance Corporation (IFC). In tegenstelling tot sommige aanvankelijke persberichten, worden in dit Senaatsonderzoek geen (mogelijke) onjuistheden vastgesteld die met IFC-fondsen zouden zijn begaan. Zie verder de beantwoording van vraag 2. </antwoord>
      <antwoord nummer="2">De Senaatscommissie constateert dat Enron tussen 1993 en 1995 via de Puerto Quetzal Power Corporation betalingen heeft gedaan aan de Panamese onderneming Sun King Trading voor facilitering van de bouw van een op diesel gestookte, drijvende elektriciteitscentrale bij Puerto Quetzal, Guatemala. Enron heeft deze betalingen vervolgens ten onrechte als voor de belasting aftrekbare kosten (i.c. add-on fuel charges) bij de Amerikaanse belastingdienst gedeclareerd. De gewraakte betalingen betroffen een fee van 6% over de projectkosten. Enron heeft deze fee vervolgens afgekocht met een betaling ineens van $ 12 miljoen. Voor de bouw van de elektriciteitscentrale bij Puerto Quetzal heeft IFC in 1993 een lening van $ 71 miljoen verstrekt aan de Puerto Quetzal Power Corporation. De IFC-lening is in 2000 afbetaald en IFC noch een ander onderdeel van de Wereldbankgroep zijn sedertdien bij dit project betrokken. Van de lening is $ 20 miljoen afkomstig geweest uit middelen van de IFC en $ 51 miljoen uit middelen van derden, voor de verstrekking waarvan IFC bemiddeld heeft. In het projectvoorstel op basis waarvan de lening is verstrekt, zijn de betalingen aan Sun King Trading opgenomen als ontwikkelingskosten van het project, een volstrekt gebruikelijke kostencategorie. IFC is zich indertijd dan ook niet bewust geweest van enigerlei onoorbare betaling en het rapport van het Finance Committee van de Amerikaanse Senaat suggereert op geen enkele wijze dat de IFC in dezen verwijtbaar gehandeld heeft. Het verwijt van het comité betreft uiteindelijk niet de betalingen op zich maar de wijze waarop Enron deze bij de Amerikaanse en Guatemalteekse belastingdienst heeft aangemeld. De IFC heeft alle medewerking aan de Guatemalteekse autoriteiten toegezegd voor het verschaffen van verdere informatie over het onderhavige project. </antwoord>
      <antwoord nummer="3">Het nieuwe anti-corruptiebeleid van de Bank heeft onder meer de mogelijkheden vergroot om, als uit onderzoek blijkt dat onregelmatigheden met Bankfondsen hebben plaatsgevonden, vervolgtransacties te blokkeren dan wel verstrekte leningen terug te vorderen. In dit geval is weliswaar sprake van dubieuze handelingen door Enron, maar niet van IFC. </antwoord>
      <antwoord nummer="4">Deze worden positief beoordeeld in die zin dat door de Bank scherper wordt toegezien op juiste toepassing van de operationele regels waaronder mogelijk misbruik van fondsen door ontvangers (of staf zelf). Het Department of Institutional Integrity dat enkele jaren geleden is opgericht, onderzoekt ieder vermoeden van fraude of corruptie en bepaalt of, en zo ja, welke corrigerende of preventieve maatregelen genomen moeten worden. </antwoord>
      <antwoord nummer="5" voetnoot="1">Hiertoe moge ik verwijzen naar mijn beantwoording op 29 augustus 2003 van vragen gesteld door het lid Karimi over de ontwikkelingsrelatie met Indonesië <voetnoot nummer="1"/>. </antwoord>
      <antwoord nummer="6" voetnoot="2 3 4">Het Onafhankelijk Evaluatiekantoor (IEO) constateert een aantal tekortkomingen in het beleid van het IMF voor en tijdens de kapitaalrekeningcrises in Korea, Indonesië en Brazilië. Deze zijn mede door voortschrijdend inzicht aan het licht gekomen. In de aanloop naar de crises heeft de IMF-surveillance van Korea en Indonesië een aantal belangrijke kwetsbaarheden in de financiële en bedrijvensector te laat onderkend, deels door een beperkte beschikbaarheid van economische gegevens. Maar zelfs wanneer deze kwetsbaarheden vroegtijdig werden geïdentificeerd, bleek het IMF niet effectief om de autoriteiten te overtuigen van de noodzaak tot passende beleidshervormingen. In reactie op de Azië-crisis schenkt het IMF in toenemende mate aandacht aan transparantie, bijvoorbeeld door het opstellen van datastandaarden en een beoordeling van de naleving daarvan alsook door aangescherpte publicatienormen. In het rapport wordt het Fonds aanbevolen verdergaande maatregelen te nemen op het gebied van transparantie, iets waarvoor Nederland al langere tijd pleit. Zoals neergelegd in nieuwe richtlijnen voor surveillance, heeft het IMF zich ook gecommitteerd om de houdbaarheid van wisselkoersregimes en de vereisten die deze stellen aan macro-economisch beleid voortaan scherper te beoordelen. Ook is afgesproken om als onderdeel van de reguliere consultaties vaker scenario-analyses uit te voeren met betrekking tot de houdbaarheid van schulden. Ook de vormgeving van de programma’s tijdens de crises kende een aantal lacunes. Ten eerste waren de macro-economische ramingen voor Korea en Indonesië te optimistisch, hetgeen samenhing met het gebrek aan aandacht voor balansonevenwichtigheden in de verschillenden sectoren. Ten tweede bevatten de programma’s te veel condities, waardoor het ownership van de programma’s in de crisislanden gering was. Tevens had een gedeelte van de condities betrekking op zaken die niet correspondeerden met het IMF-mandaat. Mede op aandringen van Nederland heeft het IMF hiertoe na de Azië-crisis een proces van stroomlijning van de conditionaliteit ingezet. Ten derde bleek gedurende de loop van de programma’s de geplande budgettaire verkrapping te sterk te zijn in het licht van de tegenvallende economische groei. Dit werd overigens al tijdens de programma’s ondervangen. Ook de monetaire verkrapping, die via een hogere rente beoogde de wisselkoersen op peil te houden, is vaak bekritiseerd. Het IEO stelt echter dat de ervaringen in de drie landen niet tot een eenduidige conclusie leiden over de (in)effectiviteit van dit beleid. Het IEO constateert wrijvingen in de verhouding tussen IMF en Wereldbank in geval van de Koreaanse en Indonesische crises, met name als gevolg van een overlap van de mandaten op het gebied van de financiële sector. Tijdens de Braziliaanse crisis waren er geen moeilijkheden. Het IEO stelt dat meer duidelijkheid geschapen had kunnen worden over de rol van de Wereldbank in crisisprogramma’s die werden gesteund door het IMF. Ondertussen heeft dit geleid tot een nauwe samenwerking tussen het Fonds en de Bank in «Financial Sector Assessment Programs (FSAP)», waarin de financiële sector van een land wordt doorgelicht, mede aan de hand van stress-tests. Wat betreft de kritiek die de toenmalige hoofdeconoom van de Wereldbank Stiglitz in de pers geuit heeft op het IMF-beleid, wijst het IEO erop dat deze kritiek niet ter sprake is gebracht tijdens officiële bijeenkomsten van het IMF en de Wereldbank waarin de samenwerking besproken werd. De managementteams van beide instellingen hebben, mede in reactie op het onderhavige geval, de richtlijnen voor de operationele samenwerking tussen beide instellingen vernieuwd en herbevestigd. Overigens is de Nederlandse visie op de kritiek verwoord in een brief aan de Tweede Kamer. <voetnoot nummer="2"/>De analyse van het IEO en haar aanbevelingen op het gebied van surveillance komen in grote lijnen overeen met de analyse die door de Tweede Kamer gemaakt is van de Azië-crisis en van de daarop volgende hervormingen in de internationale financiële architectuur <voetnoot nummer="3"/>. Wel mist Nederland in het IEO-rapport aandacht voor de financiële bijdrage van de particuliere sector aan crisisoplossing. Over de beleidsimplicaties van de aanbevelingen, en het Nederlandse standpunt ten aanzien hiervan zij ook verwezen naar de evaluatierapportage «Het bevorderen van de stabiliteit van het internationale financiële en monetaire stelsel», die recentelijk naar de Tweede Kamer is gestuurd <voetnoot nummer="4"/>. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1841" documentjaargang="2002-2003">Aanhangsel Handelingen, nr. 1841, vergaderjaar 2002–2003.</noot>
         <noot nummer="2">Minister van Financiën, Reactie op artikel van J. Stiglitz in the New Republic, Fin0000837, september 2000</noot>
         <noot nummer="3">Minister van Financiën, Notitie Internationale Financiële Architectuur, december 2001</noot>
         <noot nummer="4">Ministerie van Financiën, Het bevorderen van de stabiliteit van het internationale financiële en monetaire stelsel – een evaluatie van de Nederlandse inzet 1999–2003, Fin0300275, augustus 2003</noot>
      </noten>
   </antwoorden>
</kvr>
