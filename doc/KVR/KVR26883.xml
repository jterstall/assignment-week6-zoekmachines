<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oudenallen (Groep Van Oudenallen) aan de minister van Verkeer en Waterstaat over de taxidiploma's en werkmappen. (Ingezonden 8 november 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26883
</item>
         <item attribuut="Inhoud">Chauffeurs in Amsterdam hebben via en op kosten van Maatwerk hun taxidiploma gehaald bij TCA. Dit diploma blijkt nu niet meer geldig omdat plotseling een langere opleidingsduur wordt geeist. Ook vragen over de boete voor chauffeurs die rijden volgens dienstrooster en geen werkmap invullen, terwijl bij deze vorm van taxirijden geen werkmappen nodig zijn.</item>
         <item attribuut="Rubriek">Verkeer, vervoer en waterstaat (Personenvervoer)</item>
         <item attribuut="Trefwoorden">Taxi's</item>
         <item attribuut="Vindplaats">Kamervragen met antwoord 2006-2007, nr. 432, Tweede Kamer</item>
         <item attribuut="Vraagnr_bij_indiening">2060702690</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="Groep Van Oudenallen">Van Oudenallen</persoon>
         </item>
         <item attribuut="Datum_reaktie">2006-12-06</item>
         <item attribuut="Datum_indiening">2006-11-08</item>
         <item attribuut="Document-id">KVR26883</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="935" allpagenumbers="935 936" vetnummer="2060702690" code="0607tkkvr432" lopendefooter="Tweede Kamer, vergaderjaar 2006–2007, Aanhangsel" filenaam="KVR26883" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="432" onderwerp="" indiendatum="2006-11-8">
         <vrager partij="Groep Van Oudenallen" oorsprong="parlement">Van Oudenallen</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-12-6">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Welke diploma’s dient een taxichauffeur te bezitten voor open vervoer en welke voor gesloten vervoer? </vraag>
      <vraag nummer="2">Bent u op de hoogte van het feit dat begin 2000 chauffeurs in Amsterdam via en op kosten van Maatwerk hun taxidiploma’s hebben gehaald bij Taxi Centrale Amsterdam (TCA)? </vraag>
      <vraag nummer="3">Klopt het dat u van mening bent dat voornoemde diploma’s nu niet geldig zijn, waarbij als argument wordt gebruikt dat de chauffeurs een opleiding van 3 dagen hebben gehad en er plotseling een opleiding van 5 dagen wordt geëist? </vraag>
      <vraag nummer="4">Bent u er ook van op de hoogte dat de huidige geldige TCA-examens worden afgenomen en de diploma’s ondertekend door één of meerdere personen die deze vergelijkbare cursussen via maatwerk al in 2001 deden? </vraag>
      <vraag nummer="5">Wat is volgens u het verschil tussen de twee diploma’s, en tussen de oude en nieuwe cursus? Deelt u de mening dat de diploma’s van begin 2000 dezelfde geldigheid zouden moeten hebben als die van de laatste 2 jaar? Zo, neen waarom niet? </vraag>
      <vraag nummer="6">Bent u van mening dat taxichauffeurs met dat oude diploma nu een nieuw diploma moeten halen of dienen zij alléén een aanvullende cursus te volgen? </vraag>
      <vraag nummer="7">Kunt u aangeven waarom chauffeurs in besloten taxi’s die volgens een dienstrooster rijden in de praktijk bekeurd worden als zij geen werkmap hebben ingevuld, terwijl in het arbeidstijdenbesluit van Verkeer en Waterstaat staat dat «wanneer het taxivervoer volgens een dienstrooster plaatsvindt er geen werkmappen nodig zijn»? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">«Open» en «gesloten» vervoer zijn aanduidingen die in de regelgeving voor de taxibranche niet gebruikelijk zijn. Wel bestaat het onderscheid tussen het «beperkte» diploma, op basis waarvan bepaalde vormen van contractvervoer mogen worden verricht, en het «volledige» diploma, waarmee alle vormen van taxivervoer, dus ook straattaxivervoer mogen worden verricht. Een taxichauffeur dient voor beide vormen van taxivervoer over een geldige chauffeurspas te beschikken. Om in het bezit te komen van een chauffeurspas moet onder andere een getuigschrift van met goed gevolg afgelegde examens worden overgelegd, het Chauffeursdiploma CCV Taxi Volledig, of het Chauffeursdiploma CCV Taxi Beperkt. Het examen bestaat uit een theoriegedeelte en een volledig of beperkt praktijkgedeelte. </antwoord>
      <antwoord nummer="2">Ja, ik ben op de hoogte van het feit dat via de Taxi Centrale Amsterdam (TCA) cursussen werden aangeboden ter verkrijging van een zogenoemde TCA chauffeurskaart, en dat sinds de invoering van de wettelijke exameneis voor chauffeurs via de TCA ook cursussen worden aangeboden met als doel het verkrijgen van de door de Inspectie Verkeer en Waterstaat afgegeven chauffeurspas. </antwoord>
      <antwoord nummer="3">In de Regeling taxibestuurders 2005 is aangegeven in welke gevallen vrijstelling kan worden verleend voor onderdelen van het vakbekwaamheidexamen. De in de regeling genoemde diploma’s en certificaten geven recht op vrijstelling van het examen of van een deelexamen, omdat de onderwerpen die in deze examens behandeld worden grotendeels overeenkomen met die voor het huidige vakbekwaamheidexamen, of zelfs verder gaan. De inhoud en de zwaarte van die examens zijn daarbij doorslaggevend. In de bijlage bij de Regeling taxibestuurders 2005 zijn de onderwerpen vastgelegd waarover bij een examen de kennis en vaardigheid wordt vastgesteld, de zogenaamde «eindtermen». Het volgen van een opleiding is niet verplicht; over (de duur van) opleidingen is dus niets opgenomen. Opleiders bepalen zelf de duur van een opleiding. </antwoord>
      <antwoord nummer="4">Nee. De bij het antwoord op vraag 1 genoemde diploma’s ter verkrijging van de chauffeurspas en de bij vraag 3 bedoelde vrijstellingen worden afgegeven door het CBR. </antwoord>
      <antwoord nummer="5 en 6">Ik neem aan dat met dat «oude» diploma het via de TCA verkregen diploma wordt bedoeld. De eindtermen van dat oude diploma, afgegeven door de Stichting Verkeersopleiding Nederland, zijn met de invoering van het vakbekwaamheidexamen in 2004 op mijn verzoek door het CBR getoetst aan de eindtermen van de bij het antwoord op vraag 1 genoemde diploma’s. Uit deze toets is gebleken dat dit examen in grote mate niet overeenkomt met de eindtermen van het in antwoord 1 bedoelde examen. Dat geldt zowel voor het theorie- als het praktijkdeel. Overigens zijn de vrijstellingen uit de Regeling taxibestuurders 2005 als onderdeel van de toenmalige «Regeling vakbekwaamheid taxibestuurders» voorgelegd aan het Overlegorgaan Personenvervoer (OPV). Het OPV, waarin onder meer de taxibranche is vertegenwoordigd, stemde in met deze regeling. Mijn conclusie was en is dan ook dat de genoemde diploma’s in zo grote mate ongelijkwaardig zijn, dat geen sprake kan zijn van enige vrijstelling en dat chauffeurs die in aanmerking willen komen voor een chauffeurspas, de bij het antwoord op vraag 1 genoemde diploma’s moeten behalen. </antwoord>
      <antwoord nummer="7" voetnoot="1">De uitzondering op de verplichting een werkmap te gebruiken geldt op grond van het Arbeidstijdenbesluit vervoer slechts bij het gebruik van een dienstrooster, dat voldoet aan de eisen van de verordening (EEG) 3820/85. In de Regeling dienstrooster zijn hierover nadere regels opgenomen <voetnoot nummer="1"/>. Overigens blijkt in de praktijk dat alleen bij het vervoer van leerlingen aan deze uitzondering wordt voldaan. Indien echter bij een inspectie blijkt dat niet aan de eisen van de regeling wordt voldaan, is sprake van het verrichten van taxivervoer zonder werkmap en kan de Inspectie hiervoor een boete opleggen. Ik vertrouw er op u hiermee voldoende te hebben geïnformeerd. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
