<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de ministers voor Ontwikkelingssamenwerking en van Buitenlandse Zaken over het niet accepteren van verantwoordelijkheid voor de veiligheidssituatie van medewerkers van NGO's bij het uitvoeren van hulpactiviteiten. (Ingezonden 20 februari 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25112
</item>
         <item attribuut="Inhoud">Het ministerie vermeldt bij subsidietoekenning standaard een disclaimer waarin wordt aangegeven dat het ministerie geen verantwoordelijkheid neemt voor de veiligheid van de medewerkers van hulporganisaties bij het uitvoeren van de werkzaamheden.</item>
         <item attribuut="Rubriek">Ontwikkelingssamenwerking (Algemeen)</item>
         <item attribuut="Trefwoorden">Buitenlandse Zaken (ministerie) Ontwikkelingssamenwerking Subsidies</item>
         <item attribuut="Vindplaats">Kamervragen met antwoord 2005-2006, nr. 1049, Tweede Kamer</item>
         <item attribuut="Vraagnr_bij_indiening">2050608330</item>
         <item attribuut="Afkomstig_van">Ontwikkelingssamenwerking (OS) Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2006-03-10</item>
         <item attribuut="Datum_indiening">2006-02-20</item>
         <item attribuut="Document-id">KVR25112</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2227" allpagenumbers="2227 2228" vetnummer="2050608330" code="0506tkkvr1049" lopendefooter="Tweede Kamer, vergaderjaar 2005–2006, Aanhangsel" filenaam="KVR25112" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1049" onderwerp="" indiendatum="2006-02-20">
         <vrager partij="GroenLinks" oorsprong="parlement">Karimi</vrager>
         <vraagt-aan>de ministers voor Ontwikkelingssamenwerking en van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-03-10">
         <antwoorder functie="minister" ministerie="Ontwikkelingssamenwerking">Van Ardenne-van der Hoeven</antwoorder>
         <mede-antwoorder>de minister van Buitenlandse Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Klopt het dat u bij het toekennen van subsidie aan hulporganisaties er tegenwoordig standaard op wijst dat het ministerie van Buitenlandse Zaken geen verantwoordelijkheid draagt, of daarmee gemoeide risico’s aanvaardt, bij het uitvoeren van de gesubsidieerde activiteiten, conform de in de voetnoot opgenomen standaardformulering? <voetnoot nummer="1"/>
      </vraag>
      <vraag nummer="2">Sinds wanneer vermeldt u deze disclaimer standaard bij uw subsidietoekenningen en waarom? </vraag>
      <vraag nummer="3">Waar ligt, gezien uw schrijven aan hulporganisaties dat de verantwoordelijkheid allereerst bij de autoriteiten van de betreffende landen ligt en vervolgens bij de organisaties zelf, uw verantwoordelijkheid? </vraag>
      <vraag nummer="4">Betekent uw schrijven aan hulporganisaties dat het ministerie van Buitenlandse Zaken geen enkele bijstand zal verlenen aan het oplossen van noodsituaties waarin medewerkers van NGO’s kunnen komen te verkeren? Zo ja, waarom bent u daar niet toe bereid? </vraag>
      <vraag nummer="5">Deelt u de constatering dat u wel subsidie verleent voor het uitvoeren van projecten en programma’s die het ministerie van Buitenlandse Zaken belangrijk acht, maar geen verantwoordelijkheid neemt voor de veiligheid van de medewerkers bij het uitvoeren van de bijbehorende werkzaamheden? Zo neen, wat is dan uw interpretatie? </vraag>
      <vraag nummer="6">Acht u, gezien het feit dat het ministerie van Buitenlandse Zaken zelf geen of nauwelijks projecten en programma’s uitvoert, en vrijwel alle door haar relevant bevonden activiteiten laat uitvoeren door externe organisaties, het niet terecht dat u ook deelt in de verantwoordelijkheid voor de veiligheidssituatie en de risico’s bij het uitvoeren van die taken? Wilt u uw antwoord toelichten? </vraag>
      <vraag nummer="7">Bent u bereid om af te zien van deze aan hulporganisaties gecommuniceerde disclaimer? Zo neen, waarom niet? </vraag>
      <noten afkomstig="vraag">
         <noot nummer="1" titel="Ter voorkoming van misverstand wijs ik u er voorts op dat subsidieverlening, waarvan de bijgevoegde subsidiebeschikking de neerslag vormt, geenszins meebrengt dat subsidieverlener verantwoordelijkheid draagt, of de daarmee gemoeide risico’s aanvaardt, voor de wijze waarop en de middelen waarmee de subsidieontvanger uitvoering geeft aan de gesubsidieerde activiteiten. Dit uitgangspunt, dat ten overvloede is verwoord in artikel 1 van de bijgevoegde beschikking, brengt onder andere mee dat de subsidieontvanger – indien de veiligheidssituatie in haar werkgebied daartoe aanleiding biedt – zelf zorgdraagt voor een adequate risicoafweging en een daarbij passend niveau van beveiliging en verzekering van de personen die door subsidieontvanger met de uitvoering van haar activiteiten zullen worden belast. De zorg voor de veiligheid van het personeel van NGO’s berust allereerst bij de autoriteiten van de landen waar de organisaties hun werkzaamheden ontplooien en – indien die autoriteiten niet of onvoldoende veiligheidswaarborgen kunnen bieden – daarnaast bij de organisaties die als werkgever een afweging moeten maken ten aanzien van de inzet van hun medewerkers in het licht van de risicosituatie.">«Ter voorkoming van misverstand wijs ik u er voorts op dat subsidieverlening, waarvan de bijgevoegde subsidiebeschikking de neerslag vormt, geenszins meebrengt dat subsidieverlener verantwoordelijkheid draagt, of de daarmee gemoeide risico’s aanvaardt, voor de wijze waarop en de middelen waarmee de subsidieontvanger uitvoering geeft aan de gesubsidieerde activiteiten. Dit uitgangspunt, dat ten overvloede is verwoord in artikel 1 van de bijgevoegde beschikking, brengt onder andere mee dat de subsidieontvanger – indien de veiligheidssituatie in haar werkgebied daartoe aanleiding biedt – zelf zorgdraagt voor een adequate risicoafweging en een daarbij passend niveau van beveiliging en verzekering van de personen die door subsidieontvanger met de uitvoering van haar activiteiten zullen worden belast. De zorg voor de veiligheid van het personeel van NGO’s berust allereerst bij de autoriteiten van de landen waar de organisaties hun werkzaamheden ontplooien en – indien die autoriteiten niet of onvoldoende veiligheidswaarborgen kunnen bieden – daarnaast bij de organisaties die als werkgever een afweging moeten maken ten aanzien van de inzet van hun medewerkers in het licht van de risicosituatie.» (etcetera)</noot>
      </noten>
   </vragen>
   <antwoorden aantal="7">
      <antwoord nummer="1">De aangehaalde formulering is gebruikelijk in subsidiebeschikkingen ten behoeve van organisaties die in risicovolle gebieden activiteiten ontplooien. </antwoord>
      <antwoord nummer="2">In de nasleep van de ontvoering van Arjan Erkel is gebleken dat misverstanden kunnen bestaan over de mate waarin de betrokken ministers als subsidieverlener verantwoordelijkheid dragen voor de uitvoering van gesubsidieerde activiteiten en de veiligheid van het personeel dat gesubsidieerde organisaties daarvoor inzetten. Om dergelijke misverstanden te voorkomen, wordt de desbetreffende passage in daarvoor in aanmerking komende gevallen aan de subsidiebeschikking toegevoegd. De passage dient de duidelijkheid en is geen neerslag van een beleidswijziging. </antwoord>
      <antwoord nummer="3">Allereerst zijn de autoriteiten van het desbetreffende land verantwoordelijk voor de veiligheidssituatie in hun land. De verantwoordelijkheid van het ministerie van Buitenlandse Zaken ligt hierin dat in geval Nederlandse medewerkers van hulporganisaties in de problemen komen aan hen consulaire bijstand wordt verleend. Dit betekent dat de vertegenwoordigingen in het buitenland en het ministerie van Buitenlandse Zaken medewerkers zullen assisteren bij het vinden van een oplossing voor problemen die zij niet zelfstandig op kunnen lossen. Voorts is door het ministerie in overleg met Nederlandse NGO’s gezocht naar mogelijkheden om de voorbereiding van hulpverleners op het werken in onveilige gebieden te verbeteren. Uit de begrotingslijn voor humanitaire hulp is via CORDAID eind 2005 daartoe een subsidie van € 250.000 aan de NGO Centre for Safety and Development (CSD) verstrekt voor het ontwikkelen en aanbieden van veiligheidstrainingen op diverse niveaus. Door de subsidiëring blijft de toegang laagdrempelig. CSD heeft een scala van specifieke modules ontwikkeld, die aan het personeel van hulporganisaties worden aangeboden. Cordaid, War Child, Stichting Vluchteling en ICCO zijn voorbeelden van NGO’s die reeds van het aanbod gebruik maakten. Inmiddels heeft de eerste van 18 gesubsidieerde cursussen plaatsgevonden. Het bovenstaande past in het vigerende beleid om de veiligheid van hulpverleners stelselmatig te verbeteren. Nederland vraagt daarvoor met regelmaat internationale aandacht. </antwoord>
      <antwoord nummer="4">Nee. Uiteraard is het ministerie van Buitenlandse Zaken te allen tijde bereid op grond van consulaire normen aan alle Nederlanders die in het buitenland in een noodsituatie terechtkomen, dus ook Nederlandse medewerkers van NGO’s, consulaire bijstand te verlenen. </antwoord>
      <antwoord nummer="5">In subsidierelaties berust de verantwoordelijkheid voor de uitvoering van de gesubsidieerde activiteiten bij de gesubsidieerde organisaties, niet bij de subsidieverlener. Subsidieaanvragers verzoeken de minister om geld voor de uitvoering van hun activiteiten. Indien middelen beschikbaar zijn en de voorgenomen activiteiten bijdragen aan de realisering van de beleidsdoelstellingen kan, binnen het kader van de daarvoor geldende regelgeving, subsidie worden verleend. Het ministerie is in dergelijke relaties geen opdrachtverlener. </antwoord>
      <antwoord nummer="6">In subsidierelaties is geen sprake van het «laten uitvoeren» van door de subsidieverlener geïnitieerde activiteiten. Subsidies strekken ertoe om particuliere organisaties in staat te stellen hun werkzaamheden uit te voeren. </antwoord>
      <antwoord nummer="7">Nee. Het laten vervallen van de passage zou ten onrechte de indruk wekken dat de betrokken ministers verantwoordelijkheid dragen voor de uitvoering van de werkzaamheden van gesubsidieerde organisaties en voor de keuzen die gesubsidieerde organisaties maken voor de inzet van hun mensen en middelen. </antwoord>
      <noten afkomstig="antwoord"/>
   </antwoorden>
</kvr>
