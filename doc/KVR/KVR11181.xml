<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ter Veer (D66) aan de minister van Landbouw, Natuurbeheer en Visserij over de prijs van dagverse melk. (Ingezonden 10 februari 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11181
</item>
         <item attribuut="Inhoud">Vragen over de consequenties voor de consument en voor de productiemethoden van de prijzenslag in de levensmiddelenhandel met betrekking tot dagverse melk.</item>
         <item attribuut="Rubriek">Consument (Consumentenprijzen) Veeteelt (Zuivel)</item>
         <item attribuut="Trefwoorden">Melk Prijzen</item>
         <item attribuut="Vindplaats">Kamervragen met antwoord 1999-2000, nr. 814, Tweede Kamer</item>
         <item attribuut="Vraagnr_bij_indiening">2990006680</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="D66">Ter Veer</persoon>
         </item>
         <item attribuut="Datum_reaktie">2000-02-28</item>
         <item attribuut="Datum_indiening">2000-02-10</item>
         <item attribuut="Document-id">KVR11181</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1775" allpagenumbers="1775 1776" vetnummer="2990006680" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11181" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="814" onderwerp="" indiendatum="2000-02-10">
         <vrager partij="D66" oorsprong="parlement">Ter Veer</vrager>
         <vraagt-aan>de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2000-02-28">
         <antwoorder functie="minister" ministerie="Landbouw, Natuurbeheer en Visserij">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het u opgevallen dat in de levensmiddelenhandel een prijzenslag woedt met betrekking tot dagverse melk? </vraag>
      <vraag nummer="2">Was u recent benaderd met klachten over te hoge prijzen voor melk bij voorbeeld in vergelijking met frisdranken? </vraag>
      <vraag nummer="3">Bent u van mening dat een goed product als melk, dat dagelijks in elk gezin wordt genuttigd, het verdient om niet anders dan tegen vergoeding van de gemaakte kosten voor de consument beschikbaar te zijn? </vraag>
      <vraag nummer="4">Deelt u de visie van de Stichting Natuur en Milieu dat afbraakprijzen leiden tot afbraakproductiemethoden waar onder meer milieu en dierwelzijn de dupe van worden? </vraag>
      <vraag nummer="5">Hecht u aan optimale consumentenvoorlichting? </vraag>
      <vraag nummer="6">Bent u bereid om voor te schrijven dat op de verpakking van de dagverse melk ook de afvuldatum wordt vermeld? </vraag>
      <vraag nummer="7">Bent u bereid om minimumprijzen voor dagverse melk voor te schrijven? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Nee. </antwoord>
      <antwoord nummer="3">Het is van belang dat de consument een product melk kan kopen dat op de eerste plaats gezond, veilig en van goede kwaliteit is. Het is vervolgens belangrijk dat de consument een redelijke prijs voor een product betaalt. Naar mijn mening is dit het geval in Nederland. Zoals ik heb aangegeven in mijn brief aan de Tweede Kamer (kenmerk TRC 2000/649) d.d. 15 februari jl. inzake dubbele etikettering levensmiddelen, is er een aantal elementen dat de uiteindelijke verkoopprijs van een product bepaalt. De mate waarin een ondernemer erin slaagt efficiënt te produceren en zijn kosten laag te houden bepaalt vooral of de ondernemer zijn gemaakte kosten vergoed krijgt. De vrije prijsvorming is bij uitstek een stimulans om de kostenefficiency te bevorderen. </antwoord>
      <antwoord nummer="4">De opvatting van de Stichting Natuur en Milieu wordt door mij niet gedeeld. Er zijn wettelijke eisen gesteld aan productiemethoden, die onder meer van toepassing zijn op het gebied van milieu, dierwelzijn en voedselveiligheid. Producenten moeten steeds voldoen aan de wettelijke eisen ten aanzien van de productiewijze. </antwoord>
      <antwoord nummer="5">Ja. Ik vind een goede voorlichting over voeding van belang. Het Voedingscentrum Nederland is naar mijn mening de aangewezen organisatie om – in overleg met betrokken partijen – onafhankelijke en objectieve voorlichting over voeding en voedingsmiddelen te geven. </antwoord>
      <antwoord nummer="6">Voor levensmiddelen zoals melk, die worden aangeboden aan de consument is via Europese regelgeving, te weten richtlijn 79/112/EEG inzake etikettering levensmiddelen, voorgeschreven dat deze producten moeten worden voorzien van een vermelding, die moet bestaan uit de woorden «ten minste houdbaar tot» (tht) gevolgd door de datum. De Europese richtlijn is in Nederland geïmplementeerd in een Warenwetbesluit Etikettering van levensmiddelen. In het Europese etiketteringsstelsel is geregeld dat de producent zelf de datum van houdbaarheid vaststelt. Het overheidstoezicht daarop wordt uitgevoerd door de Inspectie Gezondheidsbescherming, Waren en Veterinaire Zaken van het Ministerie van VWS. Een aanvullende regeling inzake een dubbele datumvermelding zou derhalve in Europees verband moeten worden geregeld. Naar mijn mening zou een dubbele datumvermelding (een uiterste consumptiedatum én een afvuldatum) echter verwarring wekken bij de consument die gebaat is bij heldere en eenduidige informatie ten aanzien van het product. Ik zie derhalve geen noodzaak om specifiek voor melk het huidige eenduidige systeem van vermelding van de tht-datum te wijzigen. </antwoord>
      <antwoord nummer="7">Nee. Tot in 1993 heeft een wettelijke minimumprijs bestaan voor consumptiemelk met het doel de kleinschalige melkdetailhandel te beschermen tegen de supermarkten. Deze regeling is in 1993 afgeschaft, omdat de regeling meer een karakter van kartelvorming kreeg. Er is derhalve thans geen formele bevoegdheid om een wettelijke minimumprijs opnieuw vast te stellen. Het is onduidelijk in hoeverre een vaste minimumprijs voor consumptiemelk effect heeft op de uitbetalingsprijs van boerderijmelk aan melkveehouders. Bovendien wordt slechts een klein deel (circa 8%) van de aangevoerde boerderijmelk verwerkt tot consumptiemelk. Ter vergelijking, ruim 50% van de boerderijmelk wordt verwerkt in kaas. Overigens legt het Europese zuivelbeleid een zekere bodem in de prijs voor boerderijmelk van melkveehouders. De supermarkten behouden de vrijheid om zelfstandig prijzen vast te stellen. Door een wettelijke minimumprijs voor melk zou deze vrijheid worden ingeperkt, en zou dientengevolge de vrije concurrentie onnodig worden belemmerd. Daarnaast zou ingeval van een wettelijke vastgestelde minimumprijs voor melk worden verhinderd dat de mogelijke kostenvoordelen die in het traject van producent naar de winkelschappen worden behaald geheel kunnen worden doorgegeven aan de consumenten. Het publieke belang geldt als uitgangspunt voor het vaststellen van een wettelijke minimumprijs. Derhalve is in dit licht het publieke belang niet gediend met een vastgestelde wettelijke minimumprijs. </antwoord>
      <noten afkomstig="antwoord"/>
   </antwoorden>
</kvr>
