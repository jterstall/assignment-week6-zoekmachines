<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Haersma Buma (CDA) aan de minister van Verkeer en Waterstaat over kilometerheffing. (Ingezonden 9 juli 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18365
</item>
         <item attribuut="Inhoud">Vragen naar aanleiding van een bericht in De Telegraaf van 7 juli 2003 over het voornemen een kilometerheffing in te gaan voeren.</item>
         <item attribuut="Rubriek">Belastingen (Motorrijtuigenbelasting)</item>
         <item attribuut="Trefwoorden">Bestemmingsheffingen Motorrijtuigen</item>
         <item attribuut="Vindplaats">Kamervragen met antwoord 2002-2003, nr. 1795, Tweede Kamer</item>
         <item attribuut="Vraagnr_bij_indiening">2020314640</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Van Haersma Buma</persoon>
         </item>
         <item attribuut="Datum_reaktie">2003-08-26</item>
         <item attribuut="Datum_indiening">2003-07-09</item>
         <item attribuut="Document-id">KVR18365</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3759" allpagenumbers="3759 3760" vetnummer="2020314640" code="0203tkkvr1795" lopendefooter="Tweede Kamer, vergaderjaar 2002–2003, Aanhangsel" filenaam="KVR18365" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1795" onderwerp="" indiendatum="2003-07-9">
         <vrager partij="CDA" oorsprong="parlement">Van Haersma Buma</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-08-26">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Klopt het bericht <voetnoot nummer="1"/>dat u voornemens bent op termijn een kilometerheffing in te gaan voeren? </vraag>
      <vraag nummer="2">Hoe verhoudt dit zich tot uw uitspraken op de dag van uw beëdiging dat er geen sprake zou zijn van het invoeren van kilometerheffing voor personenauto’s? </vraag>
      <vraag nummer="3">Deelt u de mening dat van invoering van welke vorm van beprijzing dan ook, geen sprake kan zijn zolang het alternatief voor de reiziger bestaat uit wachten in de file of wachten op het perron? </vraag>
      <vraag nummer="4">Klopt het bericht dat u voorbereidingen treft om tot invoering van kilometerheffing over te gaan? </vraag>
      <vraag nummer="5">Zo ja, waar gaat het concreet om en welke kosten zijn hieraan verbonden? </vraag>
      <noten afkomstig="vraag">
         <noot nummer="1" datum="2003-07-7" bron="De Telegraaf,">De Telegraaf,, 7 juli 2003</noot>
      </noten>
   </vragen>
   <antwoorden aantal="5">
      <antwoord nummer="1">Nee, dit bericht klopt niet. Op de dag van mijn beëdiging heb ik aangegeven dat ik in deze kabinetsperiode geen rekening rijden of kilometerheffing voor personenauto’s ga invoeren. Die mening ben ik nog steeds toegedaan. De verwachting is dat op de langere termijn de bereikbaarheid van Nederland en met name de Randstad verder onder druk komt te staan. Tot 2010 komt er ongeveer eenderde van het huidige aantal voertuigen bij en rijden er ruim 7,7 miljoen voertuigen – in plaats van de huidige circa 6 miljoen – in Nederland rond. De verkeersprognoses geven aan dat langere files en langere wachttijden in de ochtend- en avondspits ontstaan. Maar ook overdag, tussen de spitsuren, zal het in de toekomst drukker worden en neemt de bereikbaarheid af. We zullen flinke inspanningen moeten doen om Nederland in beweging te houden, anders staat de automobilist naar verwachting in de Randstad straks elke ochtendspits twee keer zo lang in de file als nu. Tegen deze achtergrond heb ik in een interview met Radio 1 laten weten dat we moeten blijven inzetten op onderhoud, benutting en bouwen van infrastructuur. Overeenkomstig het hoofdlijnenakkoord ben ik daar inmiddels mee gestart. Verder heb ik aangegeven dat na 2010 niet aan een vorm van betaald rijden valt te ontkomen. Dat het bij beprijzingsmaatregelen om een kilometerheffing moet gaan, staat voor mij niet op voorhand vast. </antwoord>
      <antwoord nummer="2">Zie het antwoord op vraag 1. </antwoord>
      <antwoord nummer="3">Ik wil niet de verwachting wekken dat de files en wachttijden ooit volledig zullen verdwijnen. We zullen in het drukke Nederland altijd rekening moeten houden met de mogelijkheid van files en vertragingen. Zelfs met maximale bouwinspanningen of de inzet van beprijzingsmaatregelen. De opgave is om door onderhoud, benutten en bouwen de doorstroming te optimaliseren, de wachttijden zoveel mogelijk te beperken en de reizigers tijdig te informeren over reistijden en vertragingen. Ik ondersteun op zich voorstellen om het openbaar vervoer te verbeteren en het voor de reizigers aantrekkelijk te maken. Maar ik zie geen relatie tussen de wachttijden op het perron en een kilometerheffing. Uit onderzoek blijkt dat de introductie van prijsmaatregelen voor de auto tot een zeer beperkte verschuiving leidt van het reizen met de auto naar het reizen met het openbaar vervoer. </antwoord>
      <antwoord nummer="4">Zoals ik heb aangegeven is mijns inziens na 2010 een vorm van beprijzen aan de orde. Uit alle ervaringen tot op heden blijkt dat ten aanzien van kilometerheffing het een lange periode vergt tussen het bedenken van, het nemen van besluiten over en het daadwerkelijk introduceren van de kilometerheffing. Het is daarom zinvol om in de komende periode de mogelijkheden van kilometerheffing en andere vormen van beprijzen verder te verkennen. Ik wijs ook op het hoofdlijnenakkoord, waarin specifiek voor de transportsector is vastgelegd dat – gelet op de internationale ontwikkelingen – bezien wordt of beprijzen van die sector mogelijk is. </antwoord>
      <antwoord nummer="5">In deze kabinetsperiode wil ik bezien welke mogelijkheden er zijn om het principe «de gebruiker betaalt» in te vullen. Daarbij moet in ogenschouw worden genomen dat dit principe niet alleen op autoverkeer van toepassing kan zijn, maar evenzeer voor andere vervoerssectoren geldt. In de nota Mobiliteit (het vroegere NVVP) zullen de contouren hiervoor worden geschetst. Er zijn al ervaringen in het buitenland die aantonen dat met beprijzen van het autoverkeer de lengte van de files en het daarmee gemoeide tijdsverlies substantieel kan worden teruggebracht. Ook zijn er ervaringen met het financieren van infrastructuur en verkeers- en vervoersmaatregelen door aan de gebruikers een bijdrage te vragen. Momenteel ben ik bezig om nadere uitwerking te geven aan de werkzaamheden voor de komende periode. Het accent van de werkzaamheden op het terrein van het beprijzingsvraagstuk ligt onder meer op: – onderzoek naar de mogelijkheden van beprijzen van vrachtvervoer; – participatie in Europese ontwikkelingen en in het verlengde daarvan de – ontwikkeling van technieken in de auto- en telematica-industrie; – lokaal en regionaal niveau (er zijn diverse projecten, waarin op basis van de Wet bereikbaarheid en mobiliteit, financiering van wegen door tolheffing wordt onderzocht); – onderzoek naar mogelijkheden te beprijzen naar gebruik in plaats van aankoop of bezit. Een deel van de werkzaamheden richt zich op de verkenning van diverse vormen van beprijzen en de condities waaronder die kunnen worden gerealiseerd. Daarbij acht ik het van belang dat met het oog op acceptatie en draagvlak in de samenleving overleg wordt gevoerd met betrokken organisaties en besturen. Met genoemde activiteiten is beperkte personele inzet gemoeid, waarvoor reeds dekking bestaat op de begroting. </antwoord>
      <noten afkomstig="antwoord"/>
   </antwoorden>
</kvr>
