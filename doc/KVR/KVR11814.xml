<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leers (CDA) aan de ministers van Economische Zaken en van Volkshuisvesting, Ruimtelijke Ordening en Milieubeheer over het inlijven van waterbedrijf Gelderland door Nuon. (Ingezonden 11 mei 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11814
</item>
         <item attribuut="Rubriek">Bedrijfsleven en industrie (Concentraties) Energie, water en grondstoffen (Nutsbedrijven, energievoorziening)</item>
         <item attribuut="Trefwoorden">Concentraties Openbare nutsbedrijven</item>
         <item attribuut="Vindplaats">Kamervragen met antwoord 1999-2000, nr. 1378, Tweede Kamer</item>
         <item attribuut="Vraagnr_bij_indiening">2990010850</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="CDA">Leers</persoon>
         </item>
         <item attribuut="Datum_reaktie">2000-06-13</item>
         <item attribuut="Datum_indiening">2000-05-11</item>
         <item attribuut="Document-id">KVR11814</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3167" allpagenumbers="3167 3168" vetnummer="2990010850" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11814" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1378" onderwerp="" indiendatum="2000-05-11">
         <vrager partij="CDA" oorsprong="parlement">Leers</vrager>
         <vraagt-aan>de ministers van Economische Zaken en van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-06-13">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Hebt u kennisgenomen van het bod van NUON op het Waterbedrijf Gelderland, waarbij men alle aandeelhouders (79 Gelderse gemeenten) heeft benaderd en een bedrag van ca. f 1000,- per aansluiting heeft geboden? </vraag>
      <vraag nummer="2">Wat is uw mening over dit initiatief van Nuon? Deelt u de opvatting dat de drinkwatervoorziening binnen het publieke domein moet blijven en niet commercieel mag worden uitgenut? </vraag>
      <vraag nummer="3">Is hier niet sprake van een overbieding (mede gelet op het feit dat de prijs ver boven de intrinsieke waarde ligt) waar de consument straks de prijs voor betaalt? </vraag>
      <vraag nummer="4">Aan welke voorwaarden moet de overname van waterleidingbedrijven wat u betreft voldoen? Deelt u de opvatting dat «Water bij Water» meer voor de hand ligt dan «Water bij Elektriciteit en Gas»? En hoe kijkt u aan tegen de zgn. «multi-utility-bedrijven»? </vraag>
      <vraag nummer="5">Welke mogelijkheden hebt u om de gewenste overname van het Waterbedrijf Gelderland door NUON eventueel te verbieden? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 en 4">Zoals reeds aangegeven in de brief van 28 juni 1999 die door de Minister van VROM namens het kabinet aan de Tweede Kamer is gezonden, is het kabinet van mening dat de drinkwatervoorziening binnen het publieke domein dient te blijven en dat deze niet commercieel mag worden uitgenut. Dit regeringsstandpunt is tijdens het overleg van 14 oktober 1999 over de herziening van de Waterleidingwet breed gesteund door de Tweede Kamer. Overeenkomstig de toezegging van de Minister van VROM aan de Tweede Kamer wordt thans hard gewerkt aan de voorbereiding van een voorstel van wet om het overheidseigendom in de wet vast te leggen. Het kabinet gaat er dan ook vanuit dat de partijen betrokken bij een eventuele overname van de NV Waterbedrijf Gelderland (WG) door NUON zich realiseren dat bij een toekomstige privatisering van NUON, de waterdivisie buiten de privatisering dient te blijven. Eventuele kosten die hieruit voortvloeien mogen niet ten laste komen van de gebonden klant. In de brief van 28 juni 1999 is aangegeven dat overnames door energiebedrijven of multi-utilities die zich bewegen richting privatisering niet past in het regeringsbeleid. </antwoord>
      <antwoord nummer="3">Als indicatie voor het bedrag voor overname is door NUON f 500 miljoen genoemd, hetgeen inderdaad neerkomt op ca. f 1000,– per aansluiting. Of in het geval van het bod van NUON op WG sprake is van een overbieding kan ik niet beoordelen, aangezien ik niet beschik over informatie waarmee de hoogte van dit bod wordt onderbouwd. Uitgangspunt is dat waterleidingbedrijven dienen te streven naar een kostendekkende tariefstelling. Dit houdt in dat financiering van overnames niet gebaseerd mag worden op te verwachten overwinsten. Eventuele kosten van een dergelijke overname voor de kleinverbruiker dienen zoveel mogelijk te worden beperkt. Voorkomen moet worden dat de consument meer zal moeten betalen voor hetzelfde product uitsluitend vanwege de overdracht van aandelen. </antwoord>
      <antwoord nummer="5">Er zijn thans geen wettelijke mogelijkheden om de overname van WG door NUON tegen te houden. Aangezien de aandelen van NUON nu nog in handen van overheden zijn, is er op dit moment geen sprake van strijdigheid met de in voorbereiding zijnde wetgeving ten aanzien van het overheidseigendom. Direct na het overleg met de Tweede Kamer van 14 oktober 1999 is door de Minister van VROM aan alle aandeelhouders/overheden en alle directies van de waterleidingbedrijven in Nederland een brief gezonden waarin het door de Tweede Kamer gesteunde regeringsbeleid nog eens onder de aandacht is gebracht. In deze brief is een wettelijke regeling met betrekking tot het overheidseigendom aangekondigd en de verwachting uitgesproken dat de aandeelhouders/overheden zullen handelen in lijn met het regeringsbeleid en de aangekondigde wetgeving. Het kabinet gaat er vanuit dat de huidige aandeelhouders van NUON en WG het door de Tweede Kamer en regering vastgestelde beleid bij hun afwegingen ter zake van een eventuele overname of fusie zullen betrekken en daarbij expliciet rekening zullen houden met de mogelijke gevolgen van de in voorbereiding zijnde wetgeving. Overigens merk ik nog op dat fusies of overnames ter toetsing aan de Mededingingswet aan de NMa voorgelegd dienen te worden. Dit geldt ook voor een eventuele overname van WG door NUON. </antwoord>
      <noten afkomstig="antwoord"/>
   </antwoorden>
</kvr>
