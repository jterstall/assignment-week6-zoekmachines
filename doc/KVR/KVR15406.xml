<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Belinfante en Barth (beiden PvdA) aan de staatssecretarissen van Onderwijs, Cultuur en Wetenschappen over muziekonderwijs. (Ingezonden 11 februari 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15406
</item>
         <item attribuut="Inhoud">Vragen naar aanleiding van artikel in VNG-Magazine over de positie van bestaande muziekscholen en muziekdocenten ten gevolge van het subsidie- en lesgeldsysteem, en het initiatief van de gemeente Dieren om twee stichtingen op te richten.</item>
         <item attribuut="Rubriek">Basisonderwijs (Rechtspositie onderwijspersoneel) Hoger onderwijs (Bekostiging hoger onderwijs)</item>
         <item attribuut="Trefwoorden">Bekostiging hbo Creatieve- en expressievakken Hoger kunstonderwijs Rechtspositie onderwijspersoneel</item>
         <item attribuut="Vindplaats">Kamervragen met antwoord 2001-2002, nr. 923, Tweede Kamer</item>
         <item attribuut="Vraagnr_bij_indiening">2010206030</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="PvdA">Belinfante</persoon>
            <persoon partij="PvdA">Barth</persoon>
         </item>
         <item attribuut="Datum_reaktie">2002-03-27</item>
         <item attribuut="Datum_indiening">2002-02-11</item>
         <item attribuut="Document-id">KVR15406</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1941" allpagenumbers="1941 1942" vetnummer="2010206030" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15406" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="923" onderwerp="" indiendatum="2002-02-11">
         <vrager partij="PvdA" oorsprong="parlement">Belinfante</vrager>
         <vrager partij="PvdA" oorsprong="parlement">Barth</vrager>
         <vraagt-aan>de staatssecretarissen van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="27 maart 2002), zie ook Aanhangsel Handelingen nr. 791, vergaderjaar 2001–2002">
         <antwoorder functie="staatssecretaris" ministerie="Onderwijs, Cultuur en Wetenschappen">Van der Ploeg</antwoorder>
         <mede-antwoorder>staatssecretaris Adelmund (Onderwijs, Cultuur en Wetenschappen)</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het artikel getiteld «muziekonderwijs bloeit als nooit tevoren»? <voetnoot nummer="1"/>
      </vraag>
      <vraag nummer="2">Wat is uw oordeel over de stelling dat de bestaande muziekscholen ten gevolge van het subsidie- en lesgeldsysteem, in combinatie met de positie van de docenten in een noodlijdende situatie verkeren? </vraag>
      <vraag nummer="3">Wat is uw oordeel over het nieuwe beleid van de gemeente Dieren om twee stichtingen op te richten, waarvan er één het muziekonderwijs verzorgt en waarvoor de docenten voor eigen rekening werken en er één de faciliteiten voor de docenten verzorgt? Bent u bereid dit voorbeeld als «good practice» in overleg met de VNG te benadrukken of op andere wijze ter kennisname aan de muziekscholen te doen toekomen? </vraag>
      <vraag nummer="4">Wat is uw oordeel over de stelling dat een meer zelfstandige positie van de muziekdocent de kwaliteit van het onderwijs verhoogt, en de druk op de financiële middelen en de afhankelijkheid van subsidies vermindert? Indien u hiermee instemt: op welke wijze kan een meer zelfstandige positie van de muziekdocent worden gestimuleerd? </vraag>
      <noten afkomstig="vraag">
         <noot nummer="1">VNG-Magazine, 18 januari 2002 blz. 12/13</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Deze stelling kan ik niet onderschrijven. Nederland beschikt over een behoorlijk dekkend aanbod van muziekscholen, dat primair in stand wordt gehouden met gemeentelijke subsidies. De meerwaarde van deze muziekscholen als gesubsidieerde voorziening wordt door de VNG vooral gezien in de samenhang in functies die de muziekscholen kunnen aanbieden: verkennend aanbod, vocaal/instrumentaal onderwijs, ondersteuning van ensembles, koren, orkesten, kortlopende cursussen, inzet voor het basisonderwijs en dienstverlening aan het reguliere onderwijs. Uit het door het Centraal Bureau voor de Statistiek en de Vereniging Kunstzinnige Vorming verrichte onderzoek «Kunstzinnige Vorming 1999» blijkt dat het aantal cursisten bij de muziekscholen en het subsidiedekkingspercentage voor de instellingen die kunsteducatieve activiteiten verzorgen, de laatste jaren redelijk constant zijn gebleven. Wel is het aantal muziekscholen in de periode 1993–1999 afgenomen van 150 tot 119, waarbij overigens geldt dat een aantal muziekscholen samen met creativiteitscentra zijn gefuseerd tot «gecombineerde instellingen». In de periode 1993–1999 steeg het aantal gecombineerde instellingen van 46 tot 56. Het bovenstaande neemt echter niet weg dat er kritische vragen kunnen worden gesteld of de instellingen voor kunsteducatie, en daarbinnen de muziekscholen, er momenteel voldoende in slagen om adequaat in te spelen op de zich ontwikkelende vraag in hun omgeving. Daarbij valt onder meer te denken aan hun bereik onder nieuwe bevolkingsgroepen, aan de ontwikkelingen in de jongerencultuur en aan de vraag bij het onderwijs en andere maatschappelijke sectoren. Reeds in april 1999 heeft een groep instellingen voor kunsteducatie zelf deze problematiek aan de orde gesteld in het zg. Eugenius-rapport. Ook de door mij ingestelde stuurgroep «landelijke structuur cultuureducatie» heeft in haar eindrapport in juni 1999 het innovatieve vermogen van de sector aan de orde gesteld. Tevens is vanuit uw kamer aandacht gevraagd voor de kwaliteit van het muziekonderwijs, zowel binnen- als buitenschools. Met de in de Cultuurnota 2001–2004 doorgevoerde veranderingen in de landelijke structuur cultuureducatie, zoals de oprichting van een brancheorganisatie en de onderbrenging van de kwaliteitsbewaking op de kunsteducatie bij de Inspectie van het Onderwijs, heb ik een eerste impuls willen geven aan de kwaliteitsverbetering van de (buitenschoolse) kunsteducatie, waaronder het muziekonderwijs. Zo is het de bedoeling dat de brancheorganisatie de vernieuwing van het aanbod onder haar leden gaat stimuleren. Ik ben – ook in het kader van het project Cultuur en School – zowel met de gemeenten en provincies als met de brancheorganisatie in gesprek over de wijze waarop de sector kunsteducatie beter in kan spelen op de vragen van nieuwe doelgroepen. Met name de samenwerking met het reguliere onderwijs wint sterk aan belang. Voor de toekomst zou ik ook willen bepleiten dat er veel meer mogelijkheden dan nu beschikbaar komen om in het onderwijs professioneel geschoolde vakdocenten in te zetten. Ik verwijs in dit verband ook naar de voortgangsrapportage Cultuur en School die uw kamer zeer binnenkort zal bereiken. </antwoord>
      <antwoord nummer="3">Zoals hierboven al aangegeven vindt de subsidiëring van muziekscholen primair door de gemeenten plaats. Ik heb mij geïnformeerd over het gemeentelijke beleid ten aanzien van de Muziekschool in Dieren (gemeente Rheden). Daaruit is mij gebleken dat de gekozen oplossing in de eerste plaats voortkomt uit een financiële noodzaak tot bezuiniging op de tot dan bestaande voorziening. De gemeente is er toe overgegaan om een inkoopcontract af te sluiten met de stichting die het muziekonderwijs verzorgt. In dit inkoopcontract zijn afspraken opgenomen over het verzorgen van Algemene Muzikale Vorming op de basisscholen, het ondersteunen, scholen en begeleiden van de muziekverenigingen alsmede een aantal organisatorische en administratieve diensten. Zoals hierboven al door mij is vastgesteld, vindt de subsidiëring van het buitenschoolse muziekonderwijs van gemeentewege plaats. Ik acht het gekozen model dan ook primair een verantwoordelijkheid van de gemeente Rheden. Wel wijs ik er op dat veel gemeenten er voor kiezen om een aanmerkelijk breder pakket van diensten bij de Muziekschool te subsidiëren, ook het onderwijs aan individuele cursisten. Uit navraag van mij bij de VNG en bij de brancheorganisatie kunsteducatie is mij gebleken dat zij op de hoogte zijn van het in Dieren gekozen model. </antwoord>
      <antwoord nummer="4">Ook deze stelling kan ik niet zonder meer onderschrijven, omdat de constructie waarbij docenturen van zelfstandige muziekdocenten op contractbasis worden ingehuurd mogelijk ook kan leiden tot continuïteitsproblemen en bovendien de vraag kan worden gesteld of er wel een voldoende breed samengesteld aanbod beschikbaar is. Voor scholen kan het bij de inzet van meer kunstenaars in de klas inhoudelijke en organisatorische voordelen hebben om diensten in te huren van muziekscholen met een zo gevarieerd mogelijk aanbod. </antwoord>
      <noten afkomstig="antwoord"/>
   </antwoorden>
</kvr>
