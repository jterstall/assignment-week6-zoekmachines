<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oudkerk (PvdA) over een onderzoek naar luchtwegklachten. (Ingezonden 20 juni 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1695
</item>
         <item attribuut="Inhoud">Betreft de relatie tussen luchtverontreiniging en gezondheidsklachten.</item>
         <item attribuut="Rubriek">Gezondheidszorg (Ziekten en ziektepreventie) Milieu (Luchtverontreiniging)</item>
         <item attribuut="Trefwoorden">Gezondheidszorg Luchtverontreiniging</item>
         <item attribuut="Vindplaats">Kamervragen met antwoord 1994-1995, nr. 1042, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Oudkerk</persoon>
         </item>
         <item attribuut="Datum_reaktie">1995-07-17</item>
         <item attribuut="Datum_indiening">1995-06-20</item>
         <item attribuut="Document-id">KVR1695</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2147" allpagenumbers="2147 2148" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="1042" onderwerp="" indiendatum="1995-06-20">
         <vrager partij="PvdA" oorsprong="parlement">Oudkerk</vrager>
         <vraagt-aan/>
      </vraagdata>
      <antwoorddata antwoorddatum="1995-07-17">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Wijst een onderzoek van de GGD Amstelland-de Meerlanden in samenwerking met huisartsen en een ziektekostenverzekeraar uit dat bij kinderen in de gemeenten Haarlemmermeer en Aalsmeer ook dit jaar twee maal zo veel luchtwegklachten worden geregistreerd als in andere gemeenten in de regio? </vraag>
      <vraag nummer="2">Deelt u de mening van de GGD Amstelland- de Meerlanden, dat onderzoek naar de oorzaken hiervan noodzakelijk is? </vraag>
      <vraag nummer="3">Zal de GGD Amstelland-de Meerlanden zelf onderzoek doen naar individuele factoren zoals binnenmilieu en rookgedrag, maar heeft zij geen mogelijkheden onderzoek naar het verband tussen luchtverontreiniging door lucht- en wegverkeer en het optreden van gezondheidsklachten te realiseren? Is dergelijk onderzoek in aanvulling op onderzoek naar individuele factoren niet noodzakelijk? </vraag>
      <vraag nummer="4">Deelt u de stelling dat, naast onderzoek naar de relatie tussen geluidshinder en gezondheid, onderzoek naar de relatie tussen luchtverontreiniging en gezondheidsklachten meer aandacht verdient? </vraag>
      <vraag nummer="5" voetnoot="1">Blijft aandacht voor de mogelijke gezondheidseffecten van luchtverontreiniging vereist op basis van inzichten in potentieel bedreigende situaties? <voetnoot nummer="1"/>Bestaat in de gemeenten Haarlemmermeer en Aalsmeer, op grond van het genoemde onderzoek, inzicht in de potentieel bedreigende situatie? </vraag>
      <vraag nummer="6">Bent u bereid onderzoek naar het verband tussen luchtverontreiniging en gezondheidsklachten, zoals voorgesteld, te verrichten in het kader van gezondheidseffect-screening en bent u derhalve bereid in de begin 1996 verschijnende rapportage over concrete terreinen waarop gezondheidseffect-screening zal plaatsvinden (zoals toegezegd tijdens het nota-overleg «Gezond en Wel» van 12 juni jl.) dit onderzoek op te nemen? </vraag>
      <noten afkomstig="vraag">
         <noot nummer="1" titel="Gezond en Wel">Algemeen Dagblad 6 juni 1995. Nota «Gezond en Wel» Kamerstuk 24 126, blz. 13</noot>
      </noten>
   </vragen>
   <antwoorden aantal="6">
      <antwoord nummer="1">Onderzoek van de GGD Amstelland-de Meerlanden via een huisartsenpeilstation geeft aan dat bij kinderen in Haarlemmermeer bijna tweemaal zoveel en in Aalsmeer bijna anderhalfmaal zoveel acute en recidiverende luchtwegaandoeningen worden geregistreerd als in Amstelveen en Uithoorn. De GGD geeft echter zelf in haar rapport al een aantal belangrijke factoren aan waarmee in het onderzoek geen rekening is gehouden. Dit betreft enerzijds mogelijke verschillen in diagnose-stelling tussen huisartsen en in ongerustheid van de bewoners. Het stellen van diagnoses kan beı¨nvloed worden door de veronderstelling van huisartsen over bepaalde aandoeningen en risicofactoren (bijvoorbeeld luchtverontreiniging). Ook bij het patie¨ntenaanbod spelen dergelijke selectie-mechanismen een rol. Bij ongerustheid over de luchtkwaliteit zullen luchtwegklachten eerder aan de huisarts gerapporteerd worden. Anderzijds kunnen de resultaten beı¨nvloed worden door verstorende variabelen in het binnenmilieu zoals rookgedrag en allergenen. Hiermee is in het onderzoek van de GGD geen rekening gehouden. De GGD is zelf dan ook voorzichtig in haar conclusies. De eerste conclusie luidt dat het totale aantal consulten voor acute en recidiverende luchtwegaandoeningen in de regio Amstelland-de Meerlanden in ieder geval niet hoger is dan het aantal geregistreerde luchtwegaandoeningen in het Huisartsenpeilstation Zuid-Kennemerland. Dit komt overeen met bevindingen van een jaar eerder uit het zelfde peilstation gepresenteerde resultaten. Ook stelt de GGD dat de gebruikte onderzoeksmethode niet toelaat een causaal verband af te leiden tussen determinanten zoals luchtverontreiniging in de regio en het vo´o´rkomen van luchtwegaandoeningen. </antwoord>
      <antwoord nummer="2">Gezien het bovenstaande lijkt het mij aangewezen om eerst een validatie van de gevonden resultaten uit te voeren. Besluitvorming over de behoefte aan nader onderzoek hiertoe licht op het terrein van de GGD. </antwoord>
      <antwoord nummer="3">Zie antwoorden bij 2 en 4. </antwoord>
      <antwoord nummer="4">In het Evaluatieprogramma Schiphol wordt naast onderzoek naar de relatie tussen geluidshinder en gezondheidsklachten de nodige aandacht besteed aan luchtverontreiniging en gezondheidsklachten. Dit betreft onder andere bepaling van de blootstelling aan Polycyclische Aromatische Koolwaterstoffen en van fijn stof, onderzoek naar de luchtkwaliteit en ventilatie in geluidsgeı¨soleerde woningen en een vragenlijstonderzoek waarin vragen over luchtwegaandoeningen zijn opgenomen. Tevens is onderzoek voorzien via bestaande registratiesystemen naar medicijngebruik en ziekenhuisopnamen. </antwoord>
      <antwoord nummer="5">Het RIVM concludeert in de Gezondheidskundige Evaluatie Schiphol op basis van de huidige niveaus van luchtverontreiniging veroorzaakt door vliegverkeer (en wegverkeer) rond Schiphol dat geen verhoogd voorkomen van luchtwegklachten door luchtverontreiniging van de luchthaven te verwachten is. Voor meer definitieve uitspraken worden aanvullende metingen voorgesteld. Hierin wordt voorzien via monitoring en onderzoek zoals aangegeven en via het volgen van internationaal onderzoek. De resultaten hiervan zullen naar verwachting pas over enkele jaren beschikbaar komen. Op basis van het onderzoek van de GGD Amstelland-de Meerlanden bestaat geen inzicht in potentieel bedreigende situaties. </antwoord>
      <antwoord nummer="6">Bij brief van 18 mei jl. heb ik de Tweede Kamer een plan van aanpak gestuurd om te komen tot «een spoedig toepasbare methodologie die kan leiden tot het schatten van het effect van beleidsmaatregelen op de gezondheidstoestand». Dit plan van aanpak bestaat uit drie onderdelen, te weten: (1) het inventariseren van bestaande methoden en instrumenten voor toetsing van beleidsvoornemens, op andere terreinen dan die van volksgezondheid; (2) uitwerken van methoden voor het schatten van gezondheidseffecten; (3) het ontwikkelen van voorstellen over feitelijk te hanteren procedures. In genoemde brief heb ik tevens toegezegd u begin 1996 te informeren over de resultaten van de inventarisaties en over de procedure-voorstellen. Tijdens het nota-overleg over «Gezond en Wel» op 12 juni jl. heb ik geconstateerd dat de vaste commissie deze informatie met belangstelling tegemoet ziet. In het u voorgelegde plan van aanpak zijn geen voorstellen opgenomen voor de uitvoering van onderzoek naar het verband tussen luchtverontreiniging en gezondheidsklachten. Om twee redenen valt dergelijk onderzoek niet onder het plan van aanpak: (1) het betreft niet het onderzoek naar gezondheidseffecten van beleidsvoornemens, maar langlopend wetenschappelijk onderzoek naar het verband tussen omgevingsfactoren en gezondheid. Dergelijk onderzoek valt niet onder de voornemens voor gezondheidseffectscreening; en (2) in de periode tot begin 1996 zal de aandacht niet uitgaan naar de uitvoering van de screening, maar naar het ontwikkelen van het screenings-instrumentarium. Tenslotte acht ik aanvullend onderzoek bovenop hetgeen reeds is voorgenomen in het Evaluatieprogramma Schiphol niet noodzakelijk. </antwoord>
      <noten afkomstig="antwoord"/>
   </antwoorden>
</kvr>
