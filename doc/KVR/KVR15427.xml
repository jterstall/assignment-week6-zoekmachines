<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over concentraties van functies in Zeeland. (Ingezonden 28 maart 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15427
</item>
         <item attribuut="Inhoud">Vragen naar aanleiding van artikelen in de Provinciaal Zeeuwse Courant van 22 maart 2002 over op handen zijnde fusies en concentraties van een aantal Zeeuwse ziekenhuizen en de gevolgen daarvan voor de bereikbaarheid van functies waarbij verloskunde en kindergeneeskunde betrokken zijn, en over het feit dat betrokken ziekenhuizen eerder waren aangewezen als basisziekenhuis.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Zeeland Ziekenhuizen</item>
         <item attribuut="Vindplaats">Kamervragen met antwoord 2001-2002, nr. 941, Tweede Kamer</item>
         <item attribuut="Vraagnr_bij_indiening">2010208490</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2002-04-03</item>
         <item attribuut="Datum_indiening">2002-03-28</item>
         <item attribuut="Document-id">KVR15427</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1981" allpagenumbers="1981 1982" vetnummer="2010208490" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15427" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="941" onderwerp="" indiendatum="2002-03-28">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-04-3">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van het reeds geplande vertrek van de Vlissingse ziekenhuisafdelingen klinische kindergeneeskunde en klinische verloskunde naar Goes? <voetnoot nummer="1"/>
      </vraag>
      <vraag nummer="2" voetnoot="2">Bent u voorts op de hoogte van het voornemen van de raden van bestuur van het Ziekenhuis Walcheren (Vlissingen) en het Oosterscheldeziekenhuis (Goes) om de fusie van deze twee ziekenhuizen door te zetten? <voetnoot nummer="2"/>
      </vraag>
      <vraag nummer="3" voetnoot="3 4">Hoe verhouden deze berichten zich tot de a. oproep van de Kamer <voetnoot nummer="3"/>er bij ziekenhuizen en zorgverzekeraars op aan te dringen: concentraties van functies, waarbij de verloskunde en de kindergeneeskunde betrokken zijn, te toetsen op bereikbaarheid, en daarbij een ondergrens van 30 minuten te hanteren, en b. de oproep van de Kamer <voetnoot nummer="4"/>om wat betreft voorgenomen fusies en/of concentratie van functies een «stand still»-periode te hanteren en die ook van toepassing te verklaren op de fusie en concentratie van klinische functies tussen de ziekenhuiszorg in Goes en Vlissingen? </vraag>
      <vraag nummer="4" voetnoot="5">Deelt u de mening dat het besluit van de raden van bestuur van beide ziekenhuizen in strijd is met de inhoud van uw brief van 1 februari 2002 waarin de ziekenhuizen van Goes en Vlissingen worden aangewezen als basisziekenhuis? <voetnoot nummer="5"/>Zo ja, welke actie bent u bereid te ondernemen om het gedrag van de raden van bestuur in overeenstemming te brengen met de inhoud van deze brief? </vraag>
      <vraag nummer="5">Deelt u voorts de mening dat ziekenhuizen het tekort aan specialisten, en de door hen gewenste omvang van een maatschap, niet mogen gebruiken als basis voor de toekomst van de zorg? Zo ja, bent u bereid maatregelen te treffen om de bereikbaarheid van de basiszorg in ziekenhuizen in Zeeland te waarborgen? </vraag>
      <vraag nummer="6">Wilt u de Kamer zo spoedig mogelijk, dat wil zeggen voor aanvang van de plenaire behandeling van het VAO Ziekenhuiszorg, op de hoogte brengen van uw antwoorden op bovenstaande vragen? </vraag>
      <noten afkomstig="vraag">
         <noot nummer="1" datum="2002-03-22" bron="Provinciaal Zeeuwse Courant">Provinciaal Zeeuwse Courant, 22 maart 2002</noot>
         <noot nummer="2" datum="2002-03-22" bron="Provinciaal Zeeuwse Courant">Provinciaal Zeeuwse Courant, 22 maart 2002</noot>
         <noot nummer="3">Tweede Kamer, vergaderjaar 2001–2002, 27 295, nr. 9</noot>
         <noot nummer="4">Tweede Kamer, vergaderjaar 2001–2002, 27 295, nr. 8</noot>
         <noot nummer="5">Tweede Kamer, niet-dossierstuk 2001–2002, vws0200126</noot>
      </noten>
   </vragen>
   <antwoorden aantal="6">
      <antwoord nummer="1">Ja. Voor de volledigheid teken ik hierbij aan dat de poliklinische kindergeneeskunde alsmede de kindergeneeskundige dagbehandeling in Vlissingen gehandhaafd blijven. Ook de gynaecologie blijft, met uitzondering van de gynaecologische bevallingen, aanwezig in Vlissingen. Ten grondslag aan deze verandering ligt een gedegen analyse van een taskforce waarin alle beroepsmatig betrokkenen vertegenwoordigd waren. Een provinciale klankbordgroep waarin de stakeholders vertegenwoordigd waren heeft, onder voorzitterschap van de gedeputeerde, eveneens geoordeeld dat concentratie noodzakelijk is. Ook de inspectie heeft zich uitgesproken voor concentratie van de klinische kindergeneeskunde/tweede lijnsverloskunde. </antwoord>
      <antwoord nummer="2">Ja. </antwoord>
      <antwoord nummer="3" voetnoot="1">In mijn brief van 1 februari ben ik al nader ingegaan op de motie Hermann <voetnoot nummer="1"/>. Ik heb daarbij aangegeven dat de grens van 30 minuten als een ondergrens beschouwd moet worden, die overigens in grote delen van het land gehaald wordt. De Stuurgroep modernisering verloskunde ziet dat ook zo. Volgens de voorzitter van de Stuurgroep is er geen wetenschappelijk bewijs dat de bovengrens van 45 minuten zou leiden tot kwalitatief onverantwoorde zorg. Een verdere krachtenbundeling is naar de mening van betrokkenen noodzakelijk om de ziekenhuisvoorzieningen boven de Westerschelde op peil te houden. Wanneer de fusie niet doorgaat bestaat het risico dat de ziekenhuizen bij het werven van bijv. kinderartsen tegen elkaar gaan opbieden of dat de ziekenhuizen op zichzelf onvoldoende draagvlak hebben om kwalitatief verantwoorde zorg in de volle breedte te verlenen. </antwoord>
      <antwoord nummer="4" voetnoot="1">De bijlage bij de brief van 1 februari <voetnoot nummer="1"/>bevat een indicatief overzicht en is niet bedoeld om de situatie te fixeren en initiatieven te blokkeren waarmee de lokale partijen menen een kwalitatief goede zorg in de toekomst te kunnen veiligstellen. Net als rond Schouwen-Duiveland ben ik bereid om met de provincie Zeeland te zoeken naar specifieke oplossingen voor de specifieke situatie. In dat kader verwijs ik naar mijn eerder gedane verzoek aan IPO, NVZ, ZN en NPCF om te komen tot een aanpak waarbij een adequate spreiding en bereikbaarheid in stand wordt gehouden. </antwoord>
      <antwoord nummer="5">Een tekort aan specialisten is op zichzelf onvoldoende basis om de toekomst van de zorg in een bepaalde regio op te baseren. Tegelijkertijd is het onverstandig om de ogen voor bepaalde feiten te sluiten. Een eerste feit in de context van de kindergeneeskunde is dat de zorgvraag tot 2010 met 4% zal afnemen. Het aantal verpleegdagen voor kinderen tot en met 14 jaar is sinds 1994 met 20% afgenomen. Op zich natuurlijk verheugende ontwikkelingen. De neergaande trend in de zorgvraag werkt door in de toekomstige behoefte aan kinderartsen. In een recent rapport becijfert het NIVEL, rekening houdend met bijv. een toenemende duur van consulten en een teruggang in de arbeidstijd op full-time basis, dat de huidige instroom van ongeveer 55 kinderartsen niet uitgebreid behoeft te worden. Bij het uitzetten van lijnen voor de toekomst dient tenslotte rekening gehouden te worden met het feit dat alle inspanningen tot nu toe niet geresulteerd hebben in de komst van kinderartsen naar de regio. </antwoord>
      <antwoord nummer="6">Bij dezen. </antwoord>
      <noten afkomstig="antwoord">
         <noot nummer="1">VWS-02-126</noot>
      </noten>
   </antwoorden>
</kvr>
