<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verburg en Rietkerk (beiden CDA) aan de ministers van Economische Zaken en van Binnenlandse Zaken en Koninkrijksrelaties over Carglass. (Ingezonden 19 juli 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14211
</item>
         <item attribuut="Inhoud">De Utrechtse politie en het bedrijf Carglass hebben de afspraak gemaakt dat eigenaren van wie de auto is opengebroken, aangifte kunnen doen bij Carglass.</item>
         <item attribuut="Rubriek">Criminaliteit en openbare orde (Politie) Handel en economie (Mededinging) Verkeer, vervoer en waterstaat (Motorrijtuigen)</item>
         <item attribuut="Trefwoorden">Mededinging Motorrijtuigen Politie</item>
         <item attribuut="Vindplaats">Kamervragen met antwoord 2000-2001, nr. 1645, Tweede Kamer</item>
         <item attribuut="Vraagnr_bij_indiening">2000113910</item>
         <item attribuut="Afkomstig_van">Economische Zaken (EZ) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Verburg</persoon>
            <persoon partij="CDA">Rietkerk</persoon>
         </item>
         <item attribuut="Datum_reaktie">2001-08-29</item>
         <item attribuut="Datum_indiening">2001-07-19</item>
         <item attribuut="Document-id">KVR14211</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3429" allpagenumbers="3429 3430" vetnummer="2000113910" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR14211" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1645" onderwerp="" indiendatum="2001-07-19">
         <vrager partij="CDA" oorsprong="parlement">Verburg</vrager>
         <vrager partij="CDA" oorsprong="parlement">Rietkerk</vrager>
         <vraagt-aan>de ministers van Economische Zaken en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2001-08-29">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van de afspraken tussen de Utrechtse politie en het bedrijf Carglass dat eigenaren van wie de auto is opengebroken, aangifte kunnen doen bij Carglass? <voetnoot nummer="1"/>
      </vraag>
      <vraag nummer="2">Op basis waarvan zijn deze afspraken tot stand gekomen? </vraag>
      <vraag nummer="3">Is er ook in andere politieregio’s sprake van dergelijke afspraken met één bedrijf, daarbij een monopoliepositie creërend door andere herstelbedrijven uit te sluiten? Zo ja, in welke? </vraag>
      <vraag nummer="4">Is deze afspraak tussen politie en bedrijf niet in strijd met de regels inzake concurrentie en aanbesteding zoals uitgedragen en gecontroleerd door de NMA? </vraag>
      <vraag nummer="5">Zo ja, welke stappen bent u voornemens te nemen om hieraan een einde te maken en nieuwe soortgelijke situaties te voorkomen? </vraag>
      <noten afkomstig="vraag">
         <noot nummer="1" datum="2001-07-17" bron="Utrechts Nieuwsblad">Utrechts Nieuwsblad, 17 juli 2001</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Op basis van informatie van het regionale politiekorps Utrecht merken we als volgt op. Het regionale politiekorps Utrecht is op 6 november 2000 begonnen met het autoinbraakproject «Niets er in.... Niets er uit !!». In het kader daarvan is contact gezocht met het bedrijfsleven – onder andere Carglass – om het project in materiële en financiële zin te ondersteunen. Met deze invulling van het project werd inhoud gegeven aan de zienswijze van de korpsleiding om dergelijke projecten daar waar mogelijk in een publiek-private samenwerking tot uitvoering te brengen. Vanuit de gevonden samenwerking met Carglass kwamen ideeën naar voren die betrekking hadden op het slachtoffer. Centraal stonden daarbij de vragen hoe het slachtoffer beter kan worden geholpen, en of het slachtoffer gebaat is bij de huidige manier van werken. Deze vragen zijn verder uitgewerkt in twee overeenkomsten tussen het korps en Carglass; één overeenkomst ziet op de mogelijkheid in de vestigingen van Carglass aangifte te doen, de andere op het plaatsen van noodruiten. Voor Carglass is gekozen onder meer wegens de eerdere samenwerking in genoemd project en de 24-uurs bereikbaarheid van het bedrijf. Er is, in het bijzonder vanwege de omstandigheid dat sprake is van een kortdurende proef, geen contact gelegd met andere bedrijven. Er is bewust voor gekozen om de proef bij één bedrijf te doen, met één contactpersoon en één werkmethodiek. De proef moest duidelijkheid verschaffen over haalbaarheid, efficiëntie en meerwaarde. De overeenkomsten zijn uitdrukkelijk bedoeld om te bezien of de ideeën haalbaar blijken en of de uitvoering ervan een meerwaarde heeft voor zowel de politie als het slachtoffer. De overeenkomsten hebben niet tot doel om een bedrijf te bevoordelen ten opzichte van een ander. De proefperiode bedraagt tien weken. In de laatste week van september 2001 volgt een evaluatie. Indien de beide activiteiten succesvol blijken en dus de beoogde meerwaarde hebben, heeft Carglass daartoe een nuttige bijdrage geleverd. De beide activiteiten worden dan, onder voor ieder gelijkelijk geldende voorwaarden, aangeboden aan andere branchegenoten. Op basis van de evaluatie zullen de kwaliteitseisen worden geformuleerd waaraan gegadigde bedrijven moeten voldoen. Te denken valt aan eisen ten aanzien van aangifte (een ingerichte corner, een servicemedewerker, informatiemateriaal) en ten aanzien van het zogenoemde afdichten (24 uur bereikbaarheid, aanrijtijd, aanwezigheid van een servicemonteur). De overeenkomst met Carglass voor het plaatsen van kunststof noodruiten is niet aanbesteed en is exclusief voor Carglass gedurende de proefperiode van tien weken. Het plaatsen van noodruiten is geen publieke taak. De politie betaalt Carglass niets voor het plaatsen van noodruiten. Door de servicemonteur van Carglass worden na het afdichten een informatiemap van de politie en een brief van de Carglassdirectie in de auto achtergelaten. De brief van Carglass bevat de uitleg dat zij de auto in opdracht van politie hebben afgesloten. In alle correspondentie wordt uitdrukkelijk aangegeven dat het afdichten kostenloos is en dat men vrij is de opdracht voor de originele afdichting bij elk ander bedrijf onder te brengen. Carglass doet geen verdere aanbiedingen aan het slachtoffer. </antwoord>
      <antwoord nummer="3">Het regionale politiekorps Gelderland-Zuid heeft sinds november 2000 een overeenkomst met het bedrijf Uniglas in Groningen, op grond waarvan het korps voor het melden van glasschade, ontstaan door zaakwaarneming en invallen, gebruik maakt van één landelijk telefoonnummer ten name van Uniglas. Dit bedrijf verstrekt tegen betaling de meldingen aan bedrijven die de schade herstellen. Deze overeenkomst is tot stand gekomen na het doorlopen van een aanbestedingsprocedure waarbij meer bedrijven in de gelegenheid waren gesteld offerte uit te brengen. In de politieregio Amsterdam-Amstelland is met betrekking tot het afdichten van onbeheerd aangetroffen voertuigen een identiek experiment uitgevoerd. Die proef heeft bijna een jaar geduurd en betrof een klein gebied, te weten NS-station Duivendrecht en directe omgeving. De voor die proef gevolgde procedure stond model voor de aanpak in de regio Utrecht. De Amsterdamse proef wordt binnenkort omgezet naar een structurele aanpak voor een groter werkingsgebied. </antwoord>
      <antwoord nummer="4">Zowel bij het in ontvangst laten nemen van aangiften door Carglass, als het laten plaatsen van noodruiten, handelt de politie niet als onderneming in de zin van de Mededingingswet (Mw). Er kan dus niet gesproken worden van mededingingsbeperkende afspraken tussen de politie en Carglass (artikel 6 Mw) of van misbruik van machtspositie (artikel 24 Mw) in de zin van deze wet. Van activiteiten waarop de Nederlandse mededingingsautoriteit toeziet, is geen sprake. Van overtreding van de aanbestedingsregels (Europese Richtlijn voor overheidsopdrachten voor diensten (92/50/EEG waarin opgenomen 97/52/EG) en voor leveringen (93/36/EEG waarin opgenomen 97/52/EG) is hier geen sprake, omdat het om afspraken om niet gaat. De overheid – dus ook de politie – is echter wel gehouden zich te onthouden van concurrentieverstorende maatregelen of activiteiten. De afspraken creëren een ongelijkheid tussen Carglass en andere ruitherstelbedrijven. De mogelijkheid om bij Carglass aangifte te kunnen doen, verschaft Carglass een extra service ten opzichte van concurrenten. Omdat het hier een proef met een beperkte looptijd betreft waarbij nut en wenselijkheid van deze service worden onderzocht en waarbij na een positieve evaluatie de service onder (gelijke) condities beschikbaar wordt gesteld voor andere bedrijven, is naar onze mening geen sprake van een concurrentieverstorende gedraging door het regionale politiekorps Utrecht. Niettemin verschaft het verlenen van de opdracht aan Carglass tot het (om niet) plaatsen van een noodruit, Carglass commercieel interessante informatie en profilerings-/reclamemogelijkheden die aan andere bedrijven niet worden geboden. Het heeft de voorkeur van het kabinet om afspraken zoals in dit geval openbaar en transparant onder concurrentie te stellen en de keuze voor een bedrijf te maken op basis van objectieve criteria, ook al zijn de aanbestedingsregels niet (direct) in het geding. Ten aanzien van aanbesteding dient eveneens opgemerkt te worden dat het gaat om een proef met beperkte looptijd waarbij het opdoen van ervaringen voorop staat. </antwoord>
      <antwoord nummer="5">Zoals gesteld, heeft het de voorkeur van het kabinet om afspraken zoals het (om niet) laten plaatsen van noodruiten openbaar en transparant onder concurrentie te stellen en de keuze voor een bedrijf te maken op basis van objectieve criteria, ook al zijn de aanbestedingsregels niet (direct) in het geding. Het regionale politiekorps Utrecht is op de hoogte gesteld van dit standpunt, met name gelet op de periode na afloop van de proef. </antwoord>
      <noten afkomstig="antwoord"/>
   </antwoorden>
</kvr>
