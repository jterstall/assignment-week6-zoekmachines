<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de minister van Economische Zaken over de elektriciteitstarieven. (Ingezonden 19 februari 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15355
</item>
         <item attribuut="Inhoud">Vragen naar aanleiding van een bericht in de Telegraaf van 9 februari 2002 over een uitspraak van het College van Beroep voor het Bedrijfsleven (CBB) tot vernietiging van het besluit van de minister inzake vaststelling van de (maximum)tarieven die N.V. Rendo voor het eerste kwartaal 2001 mocht berekenen aan beschermde afnemers.</item>
         <item attribuut="Rubriek">Consument (Consumentenprijzen) Energie, water en grondstoffen (Elektriciteit) Energie, water en grondstoffen (Nutsbedrijven, energievoorziening)</item>
         <item attribuut="Trefwoorden">Elektriciteitsbedrijven Prijzen</item>
         <item attribuut="Vindplaats">Kamervragen met antwoord 2001-2002, nr. 879, Tweede Kamer</item>
         <item attribuut="Vraagnr_bij_indiening">2010206270</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2002-03-21</item>
         <item attribuut="Datum_indiening">2002-02-19</item>
         <item attribuut="Document-id">KVR15355</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1847" allpagenumbers="1847 1848" vetnummer="2010206270" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15355" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="879" onderwerp="" indiendatum="2002-02-19">
         <vrager partij="PvdA" oorsprong="parlement">Crone</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="21 maart 2002), zie ook Aanhangsel Handelingen nr. 738, vergaderjaar 2001–2002">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het u bekend dat het College van Beroep voor het Bedrijfsleven (CBB) op 6 februari 2002 uw besluit heeft vernietigd inzake vaststelling van de tarieven welke N.V. Rendo op grond van de Elektriciteitswet 1998 voor het eerste kwartaal van het jaar 2001 ten hoogste mocht berekenen voor de levering van elektriciteit aan beschermde afnemers? </vraag>
      <vraag nummer="2">Is het waar dat u de tarieven voor het eerste kwartaal van 2001, die N.V. Rendo ten hoogste mocht berekenen aan beschermde afnemers, ten onrechte niet heeft berekend conform het wettelijk stelsel, zoals voorgeschreven in artikel 58 van de Elektriciteitswet 1998? </vraag>
      <vraag nummer="3">Bent u van mening dat uit deze uitspraak consequenties voortvloeien voor de (maximum) tarieven van de overige vergunninghouders voor de levering van elektriciteit aan de beschermde afnemers? Zo ja welke? </vraag>
      <vraag nummer="4" voetnoot="1">Is het mogelijk dat huishoudens daardoor wellicht honderden euro’s per jaar te veel of te weinig hebben betaald? <voetnoot nummer="1"/>
      </vraag>
      <vraag nummer="5">Kunnen de tarieven tussen de verschillende regio’s aanzienlijk, tot wel 35%, uiteenlopen? Zo ja, is dat dan niet vreemd in een situatie waarin nog steeds van marktwerking geen sprake is en de tarieven worden bepaald door de minister van Economische Zaken en de toezichthouder (Dte)? </vraag>
      <vraag nummer="6">Deelt u de mening dat uit de uitspraak consequenties voortvloeien voor de (maximum) transporttarieven van de elektriciteitsnetbeheerders, die zoals bekend berekend dienen te worden conform het wettelijk stelsel, zoals voorgeschreven in artikel 41 van de Elektriciteitswet 1998? Zo ja welke? </vraag>
      <vraag nummer="7">Op welke wijze vindt correctie plaats van de op basis van het vernietigde besluit in rekening gebrachte tarieven? </vraag>
      <noten afkomstig="vraag">
         <noot nummer="1" datum="2002-02-9" bron="De Telegraaf">De Telegraaf, 9 februari 2002</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De Elektriciteitswet 1998 stelt de randvoorwaarden voor de tariefregulering vast. Deze randvoorwaarden zijn vervolgens door DTe vertaald naar een operationele reguleringssystematiek waarin een reeks kostenelementen in onderlinge samenhang wordt beschreven. De totstandkoming en operationalisering van een dergelijke systematiek is complex omdat de toezichthouder op efficiënte en effectieve wijze rekening moet houden met de kenmerken van en ontwikkelingen in de energiesector. Uiteraard zijn de hoofdlijnen van de wet leidraad voor de vaststelling door DTe van de maximale tarieven. Volgens de uitspraak van het CBb is betreffende één specifiek element (de bepaling van de efficiencyfactor) uit de door DTe gevolgde tariefsystematiek niet in overeenstemming met het bepaalde in artikel 58 van de E-wet 1998 gehandeld. </antwoord>
      <antwoord nummer="3" voetnoot="1">Uit de uitspraak van het CBb volgt dat de minister van Economische Zaken de efficiencykorting die geldt voor vergunninghouders opnieuw dient vast te stellen. Daaruit vloeien nieuwe leveringstarieven voort die zullen worden neergelegd in nieuwe tariefbesluiten. In mijn brief aan de Kamer van 1 maart jl. <voetnoot nummer="1"/>betreffende de evaluatie van de Elektriciteitswet 1998 en de Gaswet, heb ik reeds aangekondigd dat ik zal bezien of het wenselijk is om in de vorm van een beleidsregel een nadere normering te geven betreffende de wijze waarop DTe kortingspercentages ten aanzien van de leveringstarieven voor elektriciteit dient vast te stellen. In dat geval zal ik DTe vragen mij over de inhoud daarvan te adviseren. </antwoord>
      <antwoord nummer="4">Nee, als er al een verschil voor huishoudens zal worden vastgesteld, zal dit nooit meer bedragen dan een gering aantal euro, omdat a) de gemiddelde elektriciteitsrekening van de Nederlandse consument niet meer bedraagt dan ongeveer 500 à 600 euro, en b) de uitspraak van het CBb slechts betrekking heeft op een gedeelte van het totale tarief. De nieuwe systematiek zal enkel leiden tot aanpassingen in het leveringsdeel. </antwoord>
      <antwoord nummer="5">Op dit moment zijn bestaande regionale tariefverschillen onder andere het gevolg van verschillen in netkosten. Deze verschillen kunnen inderdaad redelijk fors zijn. In de Memorie van Toelichting bij de E-wet 1998 is daarover gezegd dat de tariefregulering erop is gericht om binnen een zo kort mogelijke termijn tariefverschillen tussen bedrijven die niet objectief verklaarbaar zijn weg te werken. In dat verband dienen historisch (en per regio) bepaalde tariefverschillen te verdwijnen. Hiervoor kan het nodig zijn om een overgangsfase in acht te nemen. DTe bepaalt of het noodzakelijk is bepaalde bedrijven een langere periode te geven om deze verschillen af te bouwen. </antwoord>
      <antwoord nummer="6">Nee, als zodanig heeft de CBb-uitspraak geen consequenties voor de vaststelling van de nettarieven. Evenwel heb ik de indruk dat er onduidelijkheid zou kunnen ontstaan over de wijze waarop de bedoeling van de wetgever betreffende de wettelijke bepalingen omtrent de nettarieven dient te worden geïnterpreteerd Om te verzekeren dat wordt vastgehouden aan de reeds bij de behandeling van de Elektriciteitswet 1998 gekozen lijn, waarbij ervan wordt uitgegaan dat niet objectiveerbare verschillen in tarieven worden weggenomen, ben ik voornemens de betroffen wetsartikelen te verduidelijken zodat dit oogmerk ondubbelzinnig uit de wet blijkt. Ik streef ernaar deze technische aanpassing mee te nemen in de Overgangswet Elektriciteitproduktiesector (OEPS). </antwoord>
      <antwoord nummer="7">DTe is momenteel bezig met het ontwikkelen van een aangepaste systematiek voor de vaststelling van de maximale leveringstarieven. Hierbij zal worden meegenomen op welke wijze correctie plaats zal vinden van eventuele vernietigde tariefbesluiten. Ik heb DTe verzocht mij zo snel mogelijk over de concrete gevolgen te adviseren. Daarna zal ik snel mijn standpunt bepalen. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="28 254" documentnummer="1">Kamerstuk 28 254, nr. 1</noot>
      </noten>
   </antwoorden>
</kvr>
