<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Vlies (SGP), Witteveen-Hevinga en M.M. van der Burg (beiden PvdA) over informatie via het computer- netwerk van de Technische Universiteit Eindhoven. (Ingezonden 10 juli 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3550
</item>
         <item attribuut="Inhoud">Betreft de verkrijgbaarheid van informatie via Internet over o.a. het vervalsen van bankbiljetten.</item>
         <item attribuut="Rubriek">Communicatie, media en informatievoorziening (Netwerken) Criminaliteit en openbare orde (Criminaliteitsbestrijding en -preventie) Strafrecht en strafprocesrecht (Misdrijven)</item>
         <item attribuut="Trefwoorden">Computernetwerken Informatie Misdaadpreventie Strafrecht</item>
         <item attribuut="Vindplaats">Kamervragen met antwoord 1995-1996, nr. 1582, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="SGP">Van der Vlies</persoon>
            <persoon partij="PvdA">Witteveen-Hevinga</persoon>
            <persoon partij="PvdA">M.M. van der Burg</persoon>
         </item>
         <item attribuut="Datum_reaktie">1996-08-19</item>
         <item attribuut="Datum_indiening">1996-07-10</item>
         <item attribuut="Document-id">KVR3550</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3217" allpagenumbers="3217 3218" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1582" onderwerp="" indiendatum="1996-07-10">
         <vrager partij="SGP" oorsprong="parlement">Van der Vlies</vrager>
         <vrager partij="PvdA" oorsprong="parlement">Witteveen-Hevinga</vrager>
         <vrager partij="PvdA" oorsprong="parlement">M.M. van der Burg</vrager>
         <vraagt-aan/>
      </vraagdata>
      <antwoorddata antwoorddatum="1996-08-19">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de ministers van Onderwijs, Cultuur en Wetenschappen, Verkeer en Waterstaat en Financie¨n</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van berichten in de media, als zou via het computernetwerk van de Technische Universiteit Eindhoven (TUE) een gebruikersaanwijzing aangeboden worden voor het vervalsen van bankbiljetten en het frauderen met creditcards, alsmede informatie worden aangeboden over diverse manieren om iemand van het leven te beroven? <voetnoot nummer="1"/>
      </vraag>
      <vraag nummer="2">Hoe oordeelt u over de «verkrijgbaarheid» van deze informatie via Internet? </vraag>
      <vraag nummer="3">Bent u bereid – waar nodig ook in internationaal verband – stappen te ondernemen die ertoe leiden dat dit aanbod wordt getoetst aan bestaande wet- en regelgeving, waarbij op nationaal niveau in het bijzonder ware te denken aan het Wetboek van Strafrecht? </vraag>
      <vraag nummer="4">Bent u tevens bereid zo nodig snel normering tot stand te brengen die programmatuur van deze soort verbiedt? </vraag>
      <vraag nummer="5">Bent u bereid in overleg te treden met het College van Bestuur van de TUE, teneinde te bewerkstelligen dat het betreffende programma-aanbod op korte termijn wordt verhinderd? </vraag>
      <noten afkomstig="vraag">
         <noot nummer="1" datum="1996-07-9" bron="Nederlands Dagblad">Nederlands Dagblad, 9 juli 1996</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Voorop staat onzes inziens dat Internet een medium is dat de burger grote mogelijkheden en kansen biedt om zich te ontplooien. De keerzijde is dat Internet ook nieuwe mogelijkheden biedt om informatie met een strafbare of anderszins onrechtmatige inhoud te verspreiden. Over de verkrijgbaarheid van dergelijke informatie via Internet oordelen wij niet anders dan over de verkrijgbaarheid van dezelfde informatie langs andere, meer conventionele wegen, zoals via drukwerk, radio of TV. Volgens artikel 7 van de Grondwet is censuur, in de vorm van voorafgaand toezicht op de inhoud van door burgers te openbaren gedachten en gevoelens, verboden, «behoudens ieders verantwoordelijkheid volgens de wet.» Iemand kan dus niet vooraf maar wel achteraf ter verantwoording worden geroepen voor door hem verspreide informatie, waarbij in het bijzonder getoetst zal worden of hij zich schuldig heeft gemaakt aan een strafbaar feit. In het geval waarop de vragen betrekking hebben, komen mogelijk de artikelen 131 en 132 van het Wetboek van Strafrecht in aanmerking: opruiing tot enig strafbaar feit. Voorts merken wij op dat volgens het Wetboek van Strafrecht niet alleen strafbaar is degene die zijn eigen gedachten en gevoelens met een bepaalde inhoud (via Internet bijvoorbeeld) openbaar maakt, maar onder omstandigheden ook derden die daarbij behulpzaam zijn of daartoe gelegenheid of middelen verschaffen. Wat betreft Internet kan daarbij worden gedacht aan in Nederland gevestigde bedrijven en instanties die door middel van hun computer aan hun clie¨nten toegang tot Internet verschaffen en hen in de gelegenheid stellen informatie voor het publiek ter raadpleging beschikbaar te maken. Wel zal dan moeten worden bewezen dat deze bedrijven of instanties op de hoogte waren of redelijkerwijs konden zijn van het via hen gepleegde (strafbare) feit. </antwoord>
      <antwoord nummer="3">Het openbaar ministerie zal onderzoeken of in dit geval een of meer strafbare feiten zijn gepleegd en desgeraden nadere stappen ondernemen. De Nederlandse Justitie is uiteraard alleen bevoegd tot opsporing en vervolging voor zover het betrokken feit binnen de Nederlandse rechtsmacht valt. Hiervan is zeker sprake bij (strafbare) informatie die op een computer binnen Nederland is vastgelegd, zodat internationaal overleg voor optreden in dit geval niet nodig is. </antwoord>
      <antwoord nummer="4">Het is niet mogelijk om te voorkomen dat in elektronische netwerken, die voor een groot aantal gebruikers open toegankelijk zijn, informatie wordt ingebracht die daar niet hoort, nog daargelaten de onwenselijkheid van dergelijk preventief ingrijpen in het medium (zie het antwoord op vraag 2). Dit laat onverlet dat naar verwachting op afzienbare termijn software op de markt zal komen die gebruikers in staat zal stellen om zelf informatie met bepaalde trefwoorden of kenmerken uit te filteren, zodat zij er geen kennis van behoeven te nemen. </antwoord>
      <antwoord nummer="5">Het College van Bestuur van de TUE heeft eigener beweging aan de betreffende gebruiker verzocht deze informatie te verwijderen. Deze heeft daaraan gehoor gegeven. </antwoord>
      <noten afkomstig="antwoord"/>
   </antwoorden>
</kvr>
