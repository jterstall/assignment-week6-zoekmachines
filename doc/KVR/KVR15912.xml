<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Staaij (SGP) en Huizinga-Heringa (ChristenUnie) aan de minister van Buitenlandse Zaken over de Pakistaan Aslam Masih en gevangenisstraf. (Ingezonden 11 juni 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15912
</item>
         <item attribuut="Inhoud">De Pakistaan Aslam Masih is veroordeeld tot levenslange gevangenisstraf, maar er zijn twijfels over de onafhankelijkheid van de rechtsgang in Pakistan.</item>
         <item attribuut="Rubriek">Internationale betrekkingen (Overig) Staats- en bestuursrecht (Grondrechten)</item>
         <item attribuut="Trefwoorden">Mensenrechten Pakistan</item>
         <item attribuut="Vindplaats">Kamervragen met antwoord 2001-2002, nr. 1359, Tweede Kamer</item>
         <item attribuut="Vraagnr_bij_indiening">2010211240</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SGP">Van der Staaij</persoon>
            <persoon partij="ChristenUnie">Huizinga-Heringa</persoon>
         </item>
         <item attribuut="Datum_reaktie">2002-07-03</item>
         <item attribuut="Datum_indiening">2002-06-11</item>
         <item attribuut="Document-id">KVR15912</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2877" allpagenumbers="2877 2878" vetnummer="2010211240" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15912" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1359" onderwerp="" indiendatum="2002-06-11">
         <vrager partij="SGP" oorsprong="parlement">Van der Staaij</vrager>
         <vrager partij="ChristenUnie" oorsprong="parlement">Huizinga-Heringa</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2002-07-3">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het bericht dat de Pakistaan Aslam Masih is veroordeeld tot levenslange gevangenisstraf? <voetnoot nummer="1"/>Kunt u de juistheid van dit bericht bevestigen? </vraag>
      <vraag nummer="2">Deelt u de mening dat vraagtekens geplaatst kunnen worden bij de onafhankelijkheid van de rechtsgang in Pakistan? Bent u ook om deze reden bereid de zaak Aslam Masih nauwlettend te volgen en aan de orde te stellen in de contacten met de Pakistaanse overheid? </vraag>
      <vraag nummer="3">In hoeverre heeft u in de afgelopen tijd contacten aangegrepen om jegens de Pakistaanse overheid de zorgen van de Nederlandse regering over de blasfemiewet en de toepassing ervan over te brengen, conform eerdere gedane toezeggingen aan de Tweede Kamer? Wat zijn de resultaten hiervan tot nu toe? </vraag>
      <vraag nummer="4">Duidt het feit dat de heer Aslam Masih tot tweemaal levenslang is veroordeeld op een wijziging van (de toepassing van) de blasfemiewet, waar deze wet voorheen de doodstraf dwingend voorschreef wanneer een verdachte schuldig is bevonden aan overtreding van deze wet? Heeft dit mogelijk te maken met het gegeven dat President Musharraf zich heeft uitgesproken de desbetreffende bepalingen uit de wet te willen verwijderen of in ieder geval de toepassing ervan te willen beperken? </vraag>
      <noten afkomstig="vraag">
         <noot nummer="2"/>
         <noot nummer="3"/>
         <noot nummer="1" datum="2002-05-13" bron=", Reformatorisch Dagblad" titel="Geen doodstraf maar levenslang voor Aslam Masih">«Geen doodstraf maar levenslang voor Aslam Masih», Reformatorisch Dagblad, 13 mei 2002</noot>
         <noot nummer="2" documenttype="Kamervragen" documentnummer="1168" documentjaargang="2000-2001">Aanhangsel Handelingen, nr. 1168, vergaderjaar 2000–2001.</noot>
         <noot nummer="3" documenttype="Kamervragen" documentnummer="1715" documentjaargang="2000-2001">Aanhangsel Handelingen, nr. 1715, vergaderjaar 2000–2001.</noot>
      </noten>
   </vragen>
   <antwoorden aantal="4">
      <antwoord nummer="1">Ja; de heer Aslam Masih is veroordeeld tot tweemaal levenslange gevangenisstraf, alsmede een boete van 100.000 Pakistaanse rupees. </antwoord>
      <antwoord nummer="2">Ik ben van mening dat in een aantal opzichten de onafhankelijkheid van de Pakistaanse rechtsgang voor verbetering vatbaar is. Ook los van de kwestie van onafhankelijkheid van de rechtsgang ben ik bereid om deze kwestie nauwlettend te volgen, zoals ik dat al deed in andere rechtszaken en veroordelingen op basis van de wetgeving inzake godslastering. Eveneens ben ik wederom bereid om ook deze zaak bilateraal aan de orde te stellen, in eerste in stantie via de Nederlandse Ambassade te Islamabad. </antwoord>
      <antwoord nummer="3">De laatste jaren is diverse malen tijdens bilaterale contacten, zowel in Islamabad als in Den Haag, de Pakistaanse wetgeving inzake godslastering aan de orde gesteld. Daarnaast is dit het geval geweest in vrijwel alle officiële contacten tussen Pakistan en de EU, waarbij Nederland de inhoud en toonzetting van EU-posities mede bepaalde (zie ook antwoorden op eerdere kamervragen over dit onderwerp, nrs. 1168 en 1715,). Ook tijdens diverse EU-interventies in VN-verband., (onder meer de Mensenrechten-commissie), is de blasfemiewetgeving met name genoemd. Concrete resultaten van deze initiatieven zijn moeilijk aan te wijzen. Dit vloeit mede voort uit het feit dat de Pakistaanse overheid onder druk staat van conservatief-islamitische groeperingen in de samenleving, en er dus voor waakt dat geen aanwijsbaar verband bestaat tussen buitenlandse interventies en bijvoorbeeld vonnissen of wetsvoorstellen op onderhavig terrein. </antwoord>
      <antwoord nummer="4">De blasfemiewet zelf heeft geen wijziging ondergaan en de toepassing ervan voor zover mij bekend evenmin. In de zaak tegen Aslam Masih heeft een lagere rechtbank de «Additional and Sessions Court» in Faisalabad, betrokkene tot levenslang veroordeeld, naar verluidt omdat de rechter vreesde voor zijn eigen leven indien hij tot vrijspraak zou zijn overgegaan. Deze straf is overigens in de wet niet voorzien, hetgeen in hoger beroep grond kan zijn voor vernietiging van het vonnis. Voor wat betreft de houding van President Musharraf geldt dat zijn eerdere uitlatingen over deze wetgeving enigszins hoopvol stemmen en daarom steun verdienen. Ik heb echter geen duidelijke aanwijzingen dat hij daadwerkelijk invloed heeft uitgeoefend op de gang van zaken rond deze zaak. </antwoord>
      <noten afkomstig="antwoord"/>
   </antwoorden>
</kvr>
