<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister en de staatssecretaris van Verkeer en Waterstaat en aan de minister van Binnenlandse Zaken en Koninkrijksrelaties over agressie tegen personeel in het openbaar vervoer. (Ingezonden 10 juni 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23364
</item>
         <item attribuut="Inhoud">Vragen naar aanleiding van bericht in TV-programma Nova, en onderzoek FNV Bondgenoten, naar omgaan van personeel met toegenomen geweld in openbaar vervoer, mede in verband met beperkte geweldsbevoegdheid Bijzonder Opsporingsambtenaren en nieuw, strenger boetebeleid van de NS [aanvulling op vragen lid Dijksma (PvdA) eveneens ingezonden 10 juni 2005].</item>
         <item attribuut="Rubriek">Criminaliteit en openbare orde (Bijzondere opsporings- en inspectiediensten) Criminaliteit en openbare orde (Handhaving openbare orde) Strafrecht en strafprocesrecht (Straffen) Verkeer, vervoer en waterstaat (Openbaar vervoer)</item>
         <item attribuut="Trefwoorden">Geldboetes Openbaar vervoer Openbare orde en veiligheid Opsporingsambtenaren</item>
         <item attribuut="Vindplaats">Kamervragen met antwoord 2004-2005, nr. 1959, Tweede Kamer</item>
         <item attribuut="Vraagnr_bij_indiening">2040516220</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-06-28</item>
         <item attribuut="Datum_indiening">2005-06-10</item>
         <item attribuut="Document-id">KVR23364</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4171" allpagenumbers="4171 4172" vetnummer="2040516220" code="0405tkkvr1959" lopendefooter="Tweede Kamer, vergaderjaar 2004–2005, Aanhangsel" filenaam="KVR23364" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1959" onderwerp="" indiendatum="2005-06-10">
         <vrager partij="SP" oorsprong="parlement">Gerkens</vrager>
         <vraagt-aan>de minister en de staatssecretaris van Verkeer en Waterstaat en aan de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2005-06-28">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de minister van Binnenlandse Zaken en Koninkrijksrelaties en de staatssecretaris van Verkeer en Waterstaat</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw mening over de bevinding van FNV Bondgenoten dat een derde van de controleurs in het openbaar vervoer de afgelopen maanden in aanraking is geweest met agressie? <voetnoot nummer="1"/>
      </vraag>
      <vraag nummer="2">Kunt u aangeven waarom veel Bijzonder opsporingsambtenaren (BOA’s) geen geweldsbevoegdheid hebben? Kunt u aangeven hoeveel mensen die hiervoor in aanmerking komen hier ook daadwerkelijk over beschikken? Is het waar dat de opleidingen voor deze aantekening tekort schieten? Bent u bereid te bevorderen dat meer mensen deze bevoegdheid gaan halen? Zo neen, waarom niet? Zo ja, wat voor maatregelen gaat u nemen? </vraag>
      <vraag nummer="3" voetnoot="2">Wat is uw mening over het nieuwe boetebeleid van de NS, waarbij alle klanten een boete van 35 euro krijgen indien zij niet een geschikt kaartje kunnen tonen? Bent u er van op de hoogte dat zowel reizigersorganisatie Rover als vakbond FNV dit nieuwe beleid onwenselijk vinden <voetnoot nummer="2"/>, omdat het niet klantvriendelijk is en mogelijk tot meer agressie kan leiden? Vindt u dit nieuwe beleid klantvriendelijk? Wat voor gevolgen heeft deze maatregel op de agressie richting conducteurs? </vraag>
      <vraag nummer="4">Wat is uw mening over het feit dat de noodzakelijke back-up van de politie voor conducteurs nogal eens ontbreekt en dat vanwege het nieuwe boetebeleid hier mogelijk een nog groter beroep op zal worden gedaan? Hoe denkt u voor deze back-up van de politie te kunnen zorgen? </vraag>
      <vraag nummer="5">Bent u bereid maatregelen te nemen om te voorkomen dat dit rigide boetebeleid daadwerkelijk ingevoerd zal worden? </vraag>
      <vraag nummer="6">Bent u ervan op de hoogte dat het nieuwe boetebeleid van de NS en de toenemende agressie tot grote onrust onder het personeel bij het openbaar vervoer leidt? Zo ja, bent u bereid deze vragen zo spoedig mogelijk te beantwoorden om snel duidelijkheid te scheppen? </vraag>
      <noten afkomstig="vraag">
         <noot nummer="1" datum="2005-06-7" bron="Nova">Nova, 7 juni 2005</noot>
         <noot nummer="2">www.fnvbondgenoten.nl</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Dijksma (PvdA), ingezonden 10 juni 2005, (vraagnummer 2040516210). </toelichting>
   <antwoorden aantal="6">
      <antwoord nummer="1">De steekproef in het onderzoek van FNV-Bondgenoten heeft een beperkte omvang gehad (171 respondenten), op basis waarvan het naar mijn oordeel niet mogelijk is om algemene uitspraken te doen over de mate waarin controleurs in het OV in aanraking komen met agressie. Bovendien is het een eenmalige meting geweest, terwijl juist de ontwikkeling van sociale onveiligheid in de tijd cruciaal is om de ernst van de problematiek te volgen. In dit verband verwijs ik naar de resultaten van de Personeelsmonitor, zoals opgenomen in het Jaarverslag VenW over 2004. </antwoord>
      <antwoord nummer="2">Veel Bijzondere Opsporingsambtenaren (BOA’s) hebben de bevoegdheid om conform artikel 8, eerste lid, van de Politiewet 1993 bij de uitoefening van hun taak gepast geweld te gebruiken. Ter toetsing van hun bekwaamheid om met deze bevoegdheid om te gaan dienen zij een keer per kalenderjaar te slagen voor een door mijn ambtgenoot van Justitie dit jaar vastgestelde toets geweldsbeheersing. De werkgever van de BOA dient deze ter voorbereiding op de toets, gelegenheid te bieden tot het volgen van op deze toets toegesneden trainingen. In het kader van het Aanvalsplan Sociale Veiligheid is in samenwerking met de branche een specifieke opleiding voor de BOA in het openbaar vervoer (BOA-OV) ontwikkeld. Doel van deze BOA-OV-opleiding is het optimaal voorbereiden van de BOA’s op de uitoefening van hun functie in het OV. Behalve een betere verbinding tussen opleiding en praktijk van de BOA, komt de BOA-OV-opleiding de kwaliteit van de arbeid van BOA’s ten goede. </antwoord>
      <antwoord nummer="3">In mijn brief van 6 juni 2005 (Kamerstuk 29 800 XII, nr. 65) heb ik aangegeven dat NS voornemens is om per 1oktober 2005 het boetebeleid te wijzigen. Deze wijziging is in lijn met de motie van de leden Van Hijum en Dijksma waarin de regering verzocht is om te komen tot een uniform boetesysteem. De bedoeling van een meer uniform boetesysteem is nu juist dat het gaat bijdragen aan verbetering van de sociale veiligheid van de reiziger en het personeel in het openbaar vervoer. Het nieuwe boetebeleid van de NS is eenduidig en simpel en is bedoeld om zwartrijden te voorkomen. Welwillende klanten worden klantvriendelijk behandeld. NS zal haar klanten ruimschoots in de gelegenheid stellen om te wennen aan het beleid en de boete wordt altijd kwijtgescholden indien NS schuldig is aan de situatie. NS gaat tevens een uitgebreide voorlichtingscampagne voeren en zal de eerste keer coulant zijn om de klanten te laten wennen. Het beleid heeft als doel calculerende reizigers te ontmoedigen en niet om het welwillende klanten moeilijk te maken. De conducteur wordt goed voorbereid om dit aan de reizigers uit te leggen. Het personeel zal ook een actieve bijdrage leveren aan de invoering van het nieuwe boetebeleid per 1oktober, door nu al klantkaartjes uit te delen en door in de trein voorlichting op maat te geven. </antwoord>
      <antwoord nummer="4">Het opvolgen van assistentieverzoeken van conducteurs door het KLPD (dienst Spoorwegpolitie) maakt deel uit van het convenant dat tussen het korps, BZK en Justitie is afgesloten. Afspraak is dat minimaal 90% van de verzoeken dient te worden opgevolgd. Deze afspraak wordt gehaald en de realisatie van de afspraak wordt nauwlettend gevolgd. Het ontbreken van de back-up deel ik derhalve niet. De samenwerking en rolverdeling tussen NS, ProRail, KLPD en OM is vastgelegd in het Nationaal Veiligheidsarrangement Spoorvervoer. In dit arrangement is afgesproken dat de politie assistentieverzoeken bij geweld of dreiging met geweld van NS-medewerkers met toezichthoudende en handhavende werkzaamheden als prioriteit 1 beschouwt. Meldingen met prioriteit 1hebben bij de politie de hoogste prioriteit. Dit verandert niet met het nieuwe boetebeleid. Tevens worden voor de eerste weken na de invoering speciale afspraken gemaakt over de inzet van de Unit Probleemgerichte Inzet (UPI-teams) en overige opvolging. Verwachting is dat er hoogstens een tijdelijke piek zal zijn in de beginperiode. Overigens verwachtte NS dit ook bij de introductie van het anti-rookbeleid maar die piek is destijds niet opgetreden. Wat betreft de capaciteit van het KLPD, wijs ik tenslotte op de uitbreiding van de capaciteit met 51 fte met ingang van begin 2004, gerealiseerd als onderdeel van het Aanvalsplan Sociale Veiligheid. </antwoord>
      <antwoord nummer="5">Mede gelet op de onder 3 genoemde motie waarin de regering verzocht is om te komen tot een meer uniform boetesysteem, is dit naar mijn mening niet aan de orde. </antwoord>
      <antwoord nummer="6">Het boetebeleid, dat NS per 1oktober gaat invoeren, wordt bij veel van de overige grote OV-bedrijven al sinds jaar en dag toegepast. NS verwacht niet dat de invoering tot onrust zal leiden bij het personeel. </antwoord>
      <noten afkomstig="antwoord"/>
   </antwoorden>
</kvr>
