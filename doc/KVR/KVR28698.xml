<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Rooij (SP) aan de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart, en de minister voor Jeugd en Gezin over het ronselen van meisjes door loverboys en -girls op middelbare scholen. (Ingezonden 4 mei 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28698
</item>
         <item attribuut="Inhoud">Vragen naar aanleiding van een artikel in Metro van 3 mei 2007 over het ronselen van jonge meisjes door loverboys en -girls. Vragensteller verzoekt de minister een voorlichtingscampagne te financieren op middelbare scholen.</item>
         <item attribuut="Rubriek">Strafrecht en strafprocesrecht (Misdrijven) Welzijn (Jeugdigen)</item>
         <item attribuut="Trefwoorden">Jeugdigen Zedendelicten</item>
         <item attribuut="Vindplaats">Kamervragen met antwoord 2006-2007, nr. 2070, Tweede Kamer</item>
         <item attribuut="Vraagnr_bij_indiening">2060714370</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">De Rooij</persoon>
         </item>
         <item attribuut="Datum_reaktie">2007-07-04</item>
         <item attribuut="Datum_indiening">2007-05-04</item>
         <item attribuut="Document-id">KVR28698</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4385" allpagenumbers="4385 4386" vetnummer="2060714370" code="0607tkkvr2070" lopendefooter="Tweede Kamer, vergaderjaar 2006–2007, Aanhangsel" filenaam="KVR28698" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2070" onderwerp="" indiendatum="2007-05-4">
         <vrager partij="SP" oorsprong="parlement">De Rooij</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart, en de minister voor Jeugd en Gezin</vraagt-aan>
      </vraagdata>
      <antwoorddata antwoorddatum="4 juli 2007), zie ook Aanhangsel Handelingen nr. 1753, vergaderjaar 2006–2007">
         <antwoorder functie="staatssecretaris" ministerie="Onderwijs, Cultuur en Wetenschap">Van Bijsterveldt-Vliegenthart</antwoorder>
         <mede-antwoorder>de minister voor Jeugd en Gezin</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Wat is uw mening over het ronselen van jonge meisjes door loverboys en lovergirls op middelbare scholen? <voetnoot nummer="1"/>
      </vraag>
      <vraag nummer="2">Is bekend om hoeveel gevallen het gaat? Zo ja, wilt u deze informatie verstrekken? Zo neen, bent u bereid dit te onderzoeken? </vraag>
      <vraag nummer="3">Kunt u uiteenzetten in hoeverre er op scholen voorlichting wordt gegeven, zowel aan docenten, leerlingen als ouders, over het fenomeen loverboys/lovergirls? </vraag>
      <vraag nummer="4">Is u bekend of voorlichting hierover het juiste effect heeft? Zo neen, bent u bereid dit te onderzoeken? </vraag>
      <vraag nummer="5">Kunt u uiteenzetten in hoeverre politie, Jeugdzorg, maatschappelijk werk en scholen samenwerken om slachtoffers van loverboys/lovergirls tegen te gaan of te verminderen? </vraag>
      <vraag nummer="6">Bent u bereid een voorlichtingscampagne te financieren en te starten op middelbare scholen? </vraag>
      <noten afkomstig="vraag">
         <noot nummer="1" datum="2007-05-3" bron="Metro" titel="Veel meisjes in de ban van lovergirls">Metro, 3 mei 2007: «Veel meisjes in de ban van lovergirls»</noot>
      </noten>
   </vragen>
   <antwoorden aantal="6">
      <antwoord nummer="1">Het ronselen van jonge meisjes door loverboys en lovergirls op middelbare scholen is als misdrijf strafbaar gesteld in artikel 273f van het Wetboek van strafrecht. Voor zover van toepassing luidt deze bepaling als volgt: «Als schuldig aan mensenhandel wordt met gevangenisstraf van ten hoogste zes jaren of geldboete van de vijfde categorie gestraft: ... 5. degene die een ander ertoe brengt zich beschikbaar te stellen tot het verrichten van seksuele handelingen met of voor een derde tegen betaling [...] dan wel ten aanzien van een ander enige handeling onderneemt waarvan hij weet of redelijkerwijs moet vermoeden dat die ander zich daardoor beschikbaar stelt tot het verrichten van die handelingen [...], terwijl die ander de leeftijd van achttien jaren nog niet heeft bereikt;». De aanpak van mensenhandel heeft bij politie en OM hoge prioriteit. Het is daarnaast een goede zaak dat er meer aandacht is voor de voorlichting over loverboypraktijken en voor de hulpverlening aan de slachtoffers dan in het verleden. </antwoord>
      <antwoord nummer="2">In het onderwijsverslag van de Inspectie over het schooljaar 2004–2005 is bekeken in welke mate dit fenomeen voorkomt. Daarin zijn ook gegevens uit andere onderzoeken op dit gebied meegenomen. Gebaseerd op deze onderzoeken schat de Inspectie van het Onderwijs het aantal slachtoffers van loverboys op 1500 tot 2000 per jaar. Deze schatting is gebaseerd op gegevens die afkomstig zijn van een combinatie van eigen onderzoek onder scholen (werkwijze &amp; respondenten PM) en op gegevens uit een quickscan betreffende loverboys en een artikel, te weten: 1) «Minderjarigen in de prostitutie in Nederland, een quickscan» (ECPAT-Nederland, Amsterdam, augustus 2003) 2) «Slavendrijvers van de liefde» (Zuithof; Zorg + Welzijn nr. 6, 30 maart 2005) Van deze bronnen biedt alleen de quickscan cijfers. Die zijn verkregen via bevraging van 38 organisaties die in aanraking komen met minderjarige prostituees. In de beschrijving van de methode en de resultaten van de genoemde quickscan staat dat rekening moet worden gehouden met eventuele dubbeltellingen. Een slachtoffer kan immers op meerdere plekken hulpverlening aangeboden krijgen. Ook zijn in deze cijfers ook potentiële slachtoffers meegeteld, dat wil zeggen meisjes die wel in aanraking zijn gekomen met (een van) deze organisaties in verband met loverboys, maar niet daadwerkelijk in de prostitutie werkzaam zijn op dat moment. De cijfers die door de Inspectie zijn genoemd moeten daarom gezien worden als een inschatting. </antwoord>
      <antwoord nummer="3">Er is de afgelopen jaren steeds meer aandacht ontstaan voor de preventie rond en voorlichting over loverboypraktijken en voor de hulpverlening aan slachtoffers. De verantwoordelijkheid om voorlichting over seksualiteit te geven en daarbij aandacht te schenken aan mogelijke gevaren ligt primair bij de ouders. Maar ouders staan hierin niet alleen. Uit de informatie die nu volgt blijkt duidelijk dat ook scholen, gemeenten en andere betrokkenen vanuit hun eigen verantwoordelijkheidsbesef hun steentje bijdragen aan de seksuele en relationele vorming van jongeren: • Veel gemeenten hebben in het kader van hun preventieve taken op grond van de Wet collectieve preventie volksgezondheid en de Wet maatschappelijke ondersteuning de voorlichting over loverboys en hulpverlening aan slachtoffers opgepakt. Wanneer gemeenten nog geen aanpak hebben, kunnen zij informatie en advies krijgen van Movisie, het kenniscentrum waar onder andere het Expertisepunt Jeugdprostitutie is ondergebracht. Ook kunnen zij bij andere organisaties terecht die advies geven over de aanpak van loverboys, zoals de Rutgers Nisso Groep. • Met subsidie van het ministerie van Volksgezondheid, Welzijn en Sport (VWS) is in 2005 aan het veel gebruikte voorlichtingspakket voor het VMBO «Lang leve de liefde» van SOA Aids Nederland een lesmodule over loverboys toegevoegd. Deze richt zich vooral op preventie en weerbaarheid. Bestaande informatie richt zich niet specifiek op lovergirls, omdat daar tot op heden over weinig informatie bekend was. Lespakketten en andere preventieve interventies bevatten wel algemene informatie over relaties en seksualiteit, zo ook informatie over «nee zeggen». De lokale GGD stimuleert het gebruik van dit lespakket op scholen. Voor docenten bevat het lespakket een handleiding. • Recentelijk is door VWS een nieuw programma opgezet, Seksuele gezondheid van de jeugd, dat zich richt op het verbeteren van seksuele vorming en weerbaarheid bij jongeren. Het programma loopt via ZonMw en er is vijf miljoen euro extra voor beschikbaar gesteld. • Er is veel (overheids)materiaal over loverboys te vinden op het internet. Via de website www.ppsi.nl (ppsi = preventie seksuele intimidatie), een onderdeel van het Centrum School en Veiligheid dat wordt gefinancierd door het ministerie van OCW, biedt de overheid voor alle betrokkenen bij scholen, waaronder ouders, actuele informatie over alles rondom seksuele intimidatie. De website besteedt tevens aandacht aan het bestaan van lovergirls. Schoolpersoneel en alle andere betrokkenen kunnen hier verder terecht voor overzichten van (les)materialen, scholingsmogelijkheden en projecten, of een beroep doen op de helpdesk voor alles rondom seksuele intimidatie in het algemeen waaronder tevens loverboy- en lovergirlproblematiek, mogelijkheden tot advies en verwijzing naar relevante voorlichtingsadressen. Uit bezoekerscijfers van deze website blijkt dat hier in de loop der tijd steeds vaker informatie wordt gezocht over loverboys. • Daarnaast biedt een aantal expertisecentra dat voorlichtingsmateriaal en/of ondersteuning aan scholen bij het verzorgen van voorlichtingslessen, zoals de organisaties Het Scharlakenkoord te Amsterdam, Pretty Woman in Utrecht en de onlinevoorziening www.lover-boy.nl. Pretty Woman verzorgt sinds 2004 een workshop over het fenomeen loverboys op de jaarlijkse conferentie voor vertrouwenspersonen die door het ppsi wordt georganiseerd. </antwoord>
      <antwoord nummer="4">In 2002 is door Rutgers Nisso Groep onderzocht of het voorlichtingspakket Lang leve de liefde effectief is. Dat bleek zo te zijn. De module over loverboys was toen nog niet toegevoegd. Binnen het nieuwe ZonMw programma «Seksuele gezondheid van de jeugd» heeft de staatssecretaris van VWS geld beschikbaar gesteld om veel gebruikte voorlichtingsmaterialen op effectiviteit te onderzoeken. </antwoord>
      <antwoord nummer="5">In het kader van de bredere aanpak van mensenhandel, waarbinnen het tegengaan van loverboypraktijken valt, heeft het opsporen en vervolgen van dit delict bij zowel OM als politie hoge prioriteit. Op meer dan 90% van de scholen voor het voortgezet onderwijs is inmiddels een Zorgadviesteam (ZAT) ingericht. Binnen dit multidiscplinaire team werkt de school samen met onder meer de politie en jeugdzorg. Het ligt voor de hand dat loverboyproblematiek hier aan de orde komt. Doordat deze samenwerkingsstructuur van scholen met de relevante organisaties al voorhanden is, levert dit eveneens een bijdrage aan snelle signalering van (slachtoffers van) loverboys op en rond een school. Naast de ZAT’s waar de verschillende disciplines bij elkaar aan tafel zitten, wordt er binnen de bureaus jeugdzorg zelf ook specifiek aandacht besteed aan dit probleem. </antwoord>
      <antwoord nummer="6">Het antwoord op vraag 3 in aanmerking nemend acht ik het niet noodzakelijk om op dit moment een extra voorlichtingscampagne te starten. </antwoord>
      <noten afkomstig="antwoord"/>
   </antwoorden>
</kvr>
