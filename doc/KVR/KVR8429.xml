<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dankers en Mosterd (beiden CDA) aan de staatssecretaris van Volksgezondheid, Welzijn en Sport over de opvang van verstandelijk gehandicapten. (Ingezonden 4 december 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8429
</item>
         <item attribuut="Inhoud">Betreft de opvang van verstandelijk gehandicapte jongeren met gedragsproblemen in Groot Emaus.</item>
         <item attribuut="Rubriek">Gezondheidszorg (Zorginstellingen) Welzijn (Geestelijk gehandicapten) Welzijn (Jeugdigen)</item>
         <item attribuut="Trefwoorden">Geestelijk gehandicapten Intramurale gezondheidszorg Jeugdhulpverlening</item>
         <item attribuut="Vindplaats">Kamervragen met antwoord 1998-1999, nr. 542, Tweede Kamer</item>
         <item attribuut="Vraagnr_bij_indiening">2989904150</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Dankers</persoon>
            <persoon partij="CDA">Mosterd</persoon>
         </item>
         <item attribuut="Datum_reaktie">1998-12-30</item>
         <item attribuut="Datum_indiening">1998-12-04</item>
         <item attribuut="Document-id">KVR8429</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1105" allpagenumbers="1105 1106" vetnummer="2989904150" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8429" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="542" onderwerp="" indiendatum="1998-12-4">
         <vrager partij="CDA" oorsprong="parlement">Dankers</vrager>
         <vrager partij="CDA" oorsprong="parlement">Mosterd</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1998-12-30">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Hebt u kennisgenomen van het bericht dat «Groot Emaus deel opvang wil stoppen» van verstandelijk gehandicapten met gedragsproblemen en hebt u hierover tevens onlangs een brief ontvangen van Groot Emaus? <voetnoot nummer="1"/>
      </vraag>
      <vraag nummer="2">Kunt u bevestigen dat u «nooit voldoende subsidie heeft gegeven» en dat «van de vierenzestig plaatsen op de gesloten afdeling er maar eenentwintig door het ministerie worden betaald»? </vraag>
      <vraag nummer="3">Is het u bekend dat Groot Emaus «de overige drieënveertig plaatsen de laatste jaren heeft gefinancierd door te schuiven met subsidie die eigenlijk was bestemd voor de behandeling van verstandelijk gehandicapten op de open afdeling»? Hoe beoordeelt u die situatie? </vraag>
      <vraag nummer="4">Kunt u tevens bevestigen dat in september jl. Groot Emaus u om een groter budget heeft verzocht, en daarop «nul op het rekest kreeg»? Zo ja, op grond van welke overwegingen heeft u geweigerd aan dit verzoek (deels) te voldoen? </vraag>
      <vraag nummer="5" voetnoot="2">Kunt u zich uw antwoord herinneren op een eerdere vragenreeks over de problematiek bij Groot Emaus? <voetnoot nummer="2"/>
      </vraag>
      <vraag nummer="6">Kunt u zich tevens herinneren dat bij die gelegenheid is toegezegd dat u «in beginsel bereid bent te zoeken naar extra financiële mogelijkheden»? Zo ja, wat heeft deze zoektocht van anderhalf jaar concreet aan opbrengsten gegenereerd voor Groot Emaus, mede in relatie tot het gestelde onder vraag 2? </vraag>
      <vraag nummer="7">Is het de bedoeling dat door middel van de zogenaamde meerjarenafspraken met de sector tegemoet wordt gekomen aan de problemen, zoals die zich voordoen en worden ervaren bij Groot Emaus? </vraag>
      <vraag nummer="8">Wordt het resultaat van de zoektocht, zoals bedoeld in vraag 6, beschouwd als extra kop bovenop de middelen die in het kader van de meerjarenafspraken worden gereserveerd? </vraag>
      <vraag nummer="9">Indien het antwoord op vraag 8 ontkennend luidt, hoe is zulks te rijmen met het feit dat reeds anderhalf geleden te kennen werd gegeven dat gezocht zou worden naar «extra financiële mogelijkheden» en het fenomeen van meerjarenafspraken toen nog in de schoot van de toekomst verborgen lag en bovendien die toezegging was ingegeven door de problematiek, zoals die toendertijd reeds door Groot Emaus werd ervaren? </vraag>
      <vraag nummer="10">Indien het antwoord op vraag 7 bevestigend is, welk bedrag is op basis van die meerjarenafspraken alsdan voor Groot Emaus in de jaren 1999 tot en met 2002, uitgesplitst naar jaar, ter beschikking «om de verstandelijk gehandicapten met gedragsproblemen te behandelen»? </vraag>
      <vraag nummer="11">Bent u bereid de in het kader van bedoelde zoektocht en meerjarenafspraken beschikbaar gekomen gelden versneld in te zetten ten behoeve van het oplossen van de problemen bij Groot Emaus op een zodanige wijze dat wordt voorkomen dat de instelling zich noodgedwongen ziet «te stoppen met de opvang van zo’n veertig verstandelijk gehandicapte jongeren in de gesloten afdeling»? </vraag>
      <noten afkomstig="vraag">
         <noot nummer="1" datum="1998-11-26" bron="Veluws Dagblad">Veluws Dagblad, 26 november 1998</noot>
         <noot nummer="2" documenttype="Kamervragen" documentnummer="1453" documentjaargang="1996-1997">Aanhangsel Handelingen, nr. 1453, vergaderjaar 1996–1997.</noot>
      </noten>
   </vragen>
   <antwoorden aantal="10">
      <antwoord nummer="1">Ja, ik heb kennis genomen van dit bericht in het Veluws Dagblad van 26 november jl. Ik heb een kopie ontvangen van de brief van Groot Emaus en De Beele d.d. 16 november jl. over besloten behandeling LVG, gericht aan de leden van de Tweede Kamer der Staten-Generaal. </antwoord>
      <antwoord nummer="2" voetnoot="1">Nee; integendeel. Groot Emaus heeft per 1 september 1995 de beschikking gekregen over 21 extra plaatsen voor besloten opvang voor jeugdigen met gedragsproblemen. Voor deze plaatsen (alsmede voor 10 plaatsen besloten opvang bij De Beele te Voorst) is een toeslag van f 20 000,– toegekend boven de bestaande COTG-beleidsregel voor een achtervangplaats, omdat het gaat om een specifieke groep jeugdigen waarvoor een besloten setting alsmede intensieve behandeling noodzakelijk werd geacht. Deze maatregel was gebaseerd op een noodplan van Groot Emaus zelf alsmede een spoedadvies van de Inspectie voor de Gezondheidszorg. Op bijlage 1 is een overzicht gegeven van de capaciteitsontwikkeling bij Groot Emaus sedert 1994, alsmede voor de ontwikkeling in achtervang-plaatsen. <voetnoot nummer="1"/>
      </antwoord>
      <antwoord nummer="3">De aanwending van het op basis van de verschillende COTG-beleidsregels samengestelde budget van een instelling, binnen de formele toelating, behoort tot de verantwoordelijkheid van de instelling, die hierover met het zorgkantoor produktieafspraken maakt. </antwoord>
      <antwoord nummer="4">Per brief van 25 september jl. (zie bijlage 2) hebben Groot Emaus en De Beele mijn aandacht gevraagd voor de capaciteit voor de zorg voor licht verstandelijk gehandicapte jeugdigen. In dat verband gaven zij ook aan dat naar hun oordeel te weinig middelen en mogelijkheden beschikbaar zijn voor de behandeling van deze groep in deze beide landelijke instellingen. In mijn antwoord van 30 oktober 1998 (zie bijlage 3) heb ik benadrukt geen voorstander te zijn van een wijziging van het beleid dat mijn voorgangster, mevrouw Terpstra, in 1996 heeft ingezet om de knelpunten in de zorg voor licht verstandelijk gehandicapten aan te pakken. Wel heb ik gewezen op de bestuurlijke accentverschuiving die met de Meerjarenafspraken is geïntroduceerd, en die betekent dat met de koepelorganisaties afspraken worden gemaakt over onder meer de inzet van extra financiële middelen. Naast de structurele dekking van de incidentele maatregelen 1998 t.w.: plaatsen LVG-jeugd f 6 miljoen en kleinschaligheid f 8 miljoen. Recent is met de Vereniging Gehandicaptenzorg Nederland ten aanzien van de LVG-sector afgesproken de per voorjaarsnota beschikbaar gekomen extra middelen ten behoeve van achtervang te verdelen over andere LVG-instellingen, die reeds eerder door mij zijn aangewezen als nieuwe achtervangvoorzieningen. Hiermee wordt bereikt dat ook de zwaardere problematiek «dichter bij huis», in de regio’s, kan worden behandeld en wordt tevens de druk op de wachtlijsten van de bestaande achtervangvoorzieningen aanzienlijk gereduceerd. Deze afspraak met de VGN houdt derhalve ook in dat de middelen niet worden besteed aan ophoging van de tarieven voor de twee landelijke achtervangvoorzieningen. </antwoord>
      <antwoord nummer="5">De antwoorden die mijn ambtsvoorganger op 24 juni 1997 heeft gegeven op vragen van het CDA over de opname van kinderen met ernstige psychische stoornissen zijn mij bekend. </antwoord>
      <antwoord nummer="6">Noch de vragen, noch de antwoorden hadden betrekking op specifiek extra financiële middelen voor Groot Emaus. Vanaf 1997 zijn extra financiële middelen voor deze doelgroep van jeugdigen beschikbaar gekomen, in totaal tot en met 1999 ca. f 20 mln. (exclusief bouw). Bij de verdeling van de extra middelen die bij voorjaarsnota beschikbaar zijn gesteld is zoals in het antwoord op vraag 4 aangegeven, conform het voorstel van VGN prioriteit gegeven aan de uitbreiding van capaciteit op regionaal niveau. </antwoord>
      <antwoord nummer="7 en 8">In het kader van de meerjarenafspraken is afgesproken met de sector om gezamenlijk te komen tot optimalisering van de zorg voor LVG-jeugdigen, waarbij afspraken zijn gemaakt over de inzet van de voor dit doel gereserveerde financiële middelen (zie antwoord op vraag 4). Daarbij is door alle partijen onderkend dat de beschikbare middelen, ondanks de extra groei uit hoofde van in het Regeerakkoord, onvoldoende zijn om te voorzien in een oplossing van alle knelpunten. In het overleg bij de totstandkoming van de meerjarenafspraken is overigens geen melding gemaakt van financiële problemen bij Groot Emaus. in mijn schriftelijke reactie op de brief van Groot Emaus en De Beele heb ik de suggestie gedaan om de kwestie van de tariefstructuur via de VGN aan de orde te stellen. </antwoord>
      <antwoord nummer="9">Het enkele jaren geleden in gang gezette traject om tot verbeteringen in de LVG-zorg te komen heeft tot en met 1999 jaarlijks extra middelen opgeleverd. In de meerjarenafspraken wordt dit beleid gecontinueerd. </antwoord>
      <antwoord nummer="10">Uit het antwoord op de voorgaande vragen blijkt dat er in overleg met de gehele sector invulling is gegeven aan de benodigde intensiveringen. Behoudens de extra middelen ten behoeve van de genoemde 21 plaatsen worden aan Groot Emaus geen extra middelen toebedeeld. </antwoord>
      <antwoord nummer="11">Voor overleg over de inzet van het budget alsmede over voorgenomen activiteiten die gevolgen zouden kunnen hebben voor de produktie die Groot Emaus levert ten aanzien van de genoemde groep jeugdigen, dient Groot Emaus zich te wenden tot het zorgkantoor in de regio, alsmede tot het COTG. Ik zal Groot Emaus hierop wijzen en verzoeken mij op de hoogte te stellen van de resultaten van het overleg. Dit ook weer in verband met nieuwe bekostigingssystematiek. </antwoord>
      <noten afkomstig="antwoord">
         <noot nummer="1">Bijlagen ter inzage gelegd bij afdeling Parlementaire Documentatie</noot>
      </noten>
   </antwoorden>
</kvr>
