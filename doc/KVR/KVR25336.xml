<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over het dubbel betalen van zorgpremies. (Ingezonden 27 maart 2006); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25336
</item>
         <item attribuut="Inhoud">Aanvullende vragen op eerdere vragen van de leden Omtzigt en Smilde, eveneens ingezonden 27 maart 2006, over het feit dat duizenden mensen dubbel betalen voor hun zorgpolis. De minister heeft beloofd dat de opzegging van de verzekering binnen tien dagen zou gebeuren en dat als iemand voor 28 februari zijn verzekeraar heeft benaderd, hij in ieder geval vóór 31 maart premierestitutie heeft. Hoe moet de burger handelen als de verzekeraar in gebreke blijft en is de minister bereid deze burgers te helpen?</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Zorgverzekeringen</item>
         <item attribuut="Vindplaats">Kamervragen met antwoord 2005-2006, nr. 1242, Tweede Kamer</item>
         <item attribuut="Vraagnr_bij_indiening">2050610390</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2006-04-10</item>
         <item attribuut="Datum_indiening">2006-03-27</item>
         <item attribuut="Document-id">KVR25336</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2649" allpagenumbers="2649 2650" vetnummer="2050610390" code="0506tkkvr1242" lopendefooter="Tweede Kamer, vergaderjaar 2005–2006, Aanhangsel" filenaam="KVR25336" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1242" onderwerp="" indiendatum="2006-03-27">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-04-10">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is uw reactie op berichten dat duizenden mensen dubbel betalen voor hun zorgpolis, omdat de oude zorgverzekeraar hen niet heeft uitgeschreven of de reeds betaalde premie nog niet hebben teruggekregen? <voetnoot nummer="1"/>
      </vraag>
      <vraag nummer="2">Kunt u zeggen om hoeveel mensen het gaat? </vraag>
      <vraag nummer="3">Hoe gaat u ervoor zorgen dat mensen hun betaalde premie terugkrijgen? Wilt u hierover in overleg gaan met Zorgverzekeraars Nederland? Kunt u een datum noemen waarop de problemen zijn opgelost? </vraag>
      <vraag nummer="4">Wilt u deze vragen vóór het algemeen overleg op 25 april a.s. beantwoorden? </vraag>
      <noten afkomstig="vraag">
         <noot nummer="1" datum="2006-03-23" bron="De Telegraaf, 17 maart 2006 en Trouw">De Telegraaf, 17 maart 2006 en Trouw, 23 maart 2006</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Omtzigt en Smilde (beiden CDA), ingezonden 27 maart 2006 (vraagnummer 2050610360). </toelichting>
   <antwoorden aantal="4">
      <antwoord nummer="1">Ik heb vanwege de implementatie van de Zvw veel contact met Zorgverzekeraars Nederland. Naar aanleiding van het debat in uw Kamer heb ik verzekeraars gewezen op de toezeggingen die zij mij al eerder met betrekking tot de tijdige uit- en inschrijving hadden gedaan. In gesprekken die ik daarover met verzekeraars heb gehad is komen vast te staan dat sommige verzekeraars, vanwege de grote aantallen mutaties, achterstanden hadden opgelopen. De overige verzekeraars slagen er wel in binnen de afgesproken tijd hun verzekerden te informeren. Zorgverzekeraars Nederland zegde mij toe dat ook de verzekeraars die met achterstanden in de verwerking te kampen hebben, ernaar streven de gedane toezeggingen na te komen. Ook voor verzekeraars is het immers van belang dat zij zo snel mogelijk hun verzekerdenadministraties op orde hebben. Eind februari heeft nog een groot aantal verzekerden de oude verzekering opgezegd. Bovendien bleek dat een aantal verzekeraars de opzegkaartjes van de verzekerden nog niet naar de oude verzekeraar hadden gestuurd. Hierdoor nam eind februari de werkdruk bij verzekeraars nog eens toe. Inmiddels is mij uit recente contacten met Zorgverzekeraars Nederland gebleken dat de verzekeraars in- en uitschrijvingen waarover nog onduidelijkheid bestaat in bilateraal overleg oplossen. Het gaat daarbij vaak om opzeggingen die via een assurantietussenpersoon of door middel van opzegkaartjes van de nieuwe verzekeraar hebben plaatsgevonden. Het initiatief daarvoor ligt, zo hebben verzekeraars afgesproken, bij de nieuwe verzekeraar. Uitgangspunt daarbij is dat de verzekerde er geen last van mag ondervinden. Overigens merk ik op dat verzekerden ook zelf mogelijkheden hebben om het betalen van dubbele premies te voorkomen. Veel verzekerden hebben de betaling van de oude, opgezegde verzekering zelf stopgezet of hebben de afgegeven machtiging voor de automatische incasso van de premies ingetrokken. Ook in geval een verzekerde nog niet van zijn oude verzekeraar bevestigd heeft gekregen dat de verzekering is opgezegd hoeft dit niet te betekenen dat de verzekerde de premie maar gewoon moet blijven betalen. Veel verzekerden doen dat ook niet. De verzekerde zal in het algemeen alleen premie betalen aan de verzekeraar bij wie hij weet vanaf 1 januari 2006 verzekerd te zijn. Bovendien zal de nieuwe verzekeraar de premie pas in rekening brengen vanaf het moment dat de verzekerde bij hem is ingeschreven. Ook dat neemt vaak enige tijd in beslag. De problematiek van dubbele premiebetaling blijft daardoor ook beperkt. </antwoord>
      <antwoord nummer="2">Ik kan niet precies zeggen om hoeveel mensen het gaat. Enkele duizenden mensen, zoals in het krantenbericht is aangegeven, is wellicht een goede schatting. Dit aantal zal overigens snel afnemen. </antwoord>
      <antwoord nummer="3">Tijdens het algemeen overleg van 25 januari hebben wij over de problematiek van de dubbele verzekering gesproken. Ik heb toen aangegeven dat verzekeraars er alles aan doen om verzekerden zo snel mogelijk uit te schrijven. Daarbij is ook gesproken over een toezegging die inhield dat verzekeraars er naar streven binnen tien werkdagen de premie te restitueren. Tijdens het debat heb ik aangegeven dat die toezegging door Zorgverzekeraars Nederland is gedaan na een recente consultatie van de leden. Daarbij heb ik ook aangegeven dat een aantal verzekeraars, met name de verzekeraars die grote aantallen mutaties te verwerken hebben, die streeftermijn van 10 dagen mogelijk niet halen. Daarom hebben verzekeraars aangegeven de uiterste datum van 31 maart te hanteren voor de premierestitutie. Zoals ik in het antwoord op uw eerste vraag al heb aangegeven heeft Zorgverzekeraars Nederland zijn leden dringend verzocht om bilateraal de laatste opzeggingen in orde te maken waarbij het initiatief ligt bij de nieuwe verzekeraars. Over de hieruit nog voortvloeiende in- en uitschrijvingen en de eventueel nog te restitueren premies zullen verzekerden in de komende weken worden geïnformeerd. </antwoord>
      <antwoord nummer="4">Aan dat verzoek heb ik bij dezen voldaan. </antwoord>
      <noten afkomstig="antwoord"/>
   </antwoorden>
</kvr>
