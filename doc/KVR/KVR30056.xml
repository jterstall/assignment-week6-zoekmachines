<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Langkamp (SP) aan de minister voor Jeugd en Gezin en de staatsecretaris van Volksgezondheid, Welzijn en Sport over de wachtlijsten voor jeugd-GGZ. (Ingezonden 10 oktober 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30056
</item>
         <item attribuut="Inhoud">Vragen naar aanleiding van bericht in de Volkskrant van 9 oktober 2007 dat Bureaus Jeugdzorg en de jeugd-GGZ ouders vaak op het persoonsgebonden budget (pgb) wijzen om te voorkomen dat kinderen op wachtlijsten belanden.</item>
         <item attribuut="Rubriek">Gezondheidszorg (Geestelijke gezondheidszorg) Welzijn (Jeugdigen)</item>
         <item attribuut="Trefwoorden">Geestelijke gezondheidszorg Jeugdgezondheidszorg</item>
         <item attribuut="Vindplaats">Kamervragen met antwoord 2007-2008, nr. 581, Tweede Kamer</item>
         <item attribuut="Vraagnr_bij_indiening">2070802060</item>
         <item attribuut="Afkomstig_van">Jeugd en Gezin (JG)</item>
         <item attribuut="Indiener">
            <persoon partij="SP">Langkamp</persoon>
         </item>
         <item attribuut="Datum_reaktie">2007-11-08</item>
         <item attribuut="Datum_indiening">2007-10-10</item>
         <item attribuut="Document-id">KVR30056</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1247" allpagenumbers="1247 1248" vetnummer="2070802060" code="0708tkkvr581" lopendefooter="Tweede Kamer, vergaderjaar 2007–2008, Aanhangsel" filenaam="KVR30056" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="581" onderwerp="" indiendatum="2007-10-10">
         <vrager partij="SP" oorsprong="parlement">Langkamp</vrager>
         <vraagt-aan>de minister voor Jeugd en Gezin en de staatsecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-11-8">
         <antwoorder functie="minister" ministerie="Jeugd en Gezin">Rouvoet</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat is uw reactie op het bericht dat Bureaus Jeugdzorg en de jeugd-GGZ ouders vaak op het persoonsgebonden budget (pgb) wijzen om te voorkomen dat kinderen op wachtlijsten belanden? <voetnoot nummer="1"/>
      </vraag>
      <vraag nummer="2">Welke zorg wordt door ouders ingekocht en bij welke zorgaanbieders? Zijn dit BIG-geregistreerde zorgaanbieders? </vraag>
      <vraag nummer="3">Vindt u deze ontwikkeling wenselijk? Zo neen, waarom niet? </vraag>
      <vraag nummer="4">Hoe heeft de vraag naar jeugd-GGZ zich de afgelopen periode ontwikkeld? </vraag>
      <vraag nummer="5">Hoeveel kinderen staan er op dit moment op de wachtlijst voor jeugd-GGZ? </vraag>
      <vraag nummer="6">Hoeveel kinderen wachten langer dan 13 weken op jeugd-GGZ? </vraag>
      <vraag nummer="7">Hoe lang is de gemiddelde wachttijd voor een indicatie voor jeugd-GGZ? </vraag>
      <vraag nummer="8">Wat is uw reactie op de schatting van GGZ Nederland dat er € 30 miljoen extra nodig is om de wachtlijsten weg te werken? </vraag>
      <vraag nummer="9">Welke maatregelen gaat u nemen om de wachttijden voor jeugd-GGZ terug te dringen? </vraag>
      <vraag nummer="10">Deelt u de mening dat het aantal behandelplaatsen in de jeugd-GGZ structureel uitgebreid moet worden? Zo neen, waarom niet? Zo ja, welke maatregelen gaat u hiervoor nemen? </vraag>
      <noten afkomstig="vraag">
         <noot nummer="1" datum="2007-10-9" bron="de Volkskrant">de Volkskrant, 9 oktober 2007</noot>
      </noten>
   </vragen>
   <antwoorden aantal="10">
      <antwoord nummer="1">Dit laat de staatssecretaris van VWS momenteel onderzoeken, omdat we graag willen weten in welke omvang dit voorkomt, bij welke cliënten en welke zorg er dan wordt ingekocht. De onderzoekers kijken eerst of en zo ja, in hoeveel tijd, hierop een antwoord gegeven kan worden. De keuze voor een pgb dient te allen tijde een vrije keuze te zijn. Het is goed dat indicatiestellers of zorgaanbieders cliënten op de mogelijkheid van een pgb wijzen, maar dit mag geen methode worden om de wachtlijsten te omzeilen. </antwoord>
      <antwoord nummer="2">Voor een groep patiënten in de jeugd-GGZ biedt de naturazorg geen afdoende oplossing voor het probleem van het gezin. De flexibiliteit van het pgb biedt soms wel een oplossing. Als voorbeeld kan worden genoemd de groep jonge autisten. Deze jongeren hebben concentratieproblemen en een sterke behoefte aan aandacht en structurering. Met een pgb kunnen ouders flexibel voorzien in het inroepen van begeleiding (door studenten, mensen uit de sociale omgeving of professionals) om wegloopgedrag te voorkomen en paniekaanvallen te beheersen. Deze (ondersteunende) begeleiding kan plaatsvinden in de bus naar school, maar ook na schooltijd. Het kan hier gaan om zorg die wordt geleverd door niet BIG-geregistreerde zorgaanbieders. Een ander voorbeeld is GGZ-zorg die instellingen om uiteenlopende redenen niet kunnen bieden. Het gaat dan om activerende en ondersteunende begeleiding aan jeugd in crisissituaties; jeugd die niet te handhaven is binnen de GGZ-instelling en op school en waarvan de thuissituatie vaak is ontwricht. Deze zorg wordt door organisaties geleverd die BIG-geregistreerde hulpverleners in dienst hebben. </antwoord>
      <antwoord nummer="3">In principe vind ik de ontwikkeling niet wenselijk. In de eerste plaats omdat, zoals ook in het antwoord op vraag 1 aangegeven, het een vrije keus van de zorgvrager of zijn vertegenwoordiger dient te zijn, of hij al dan niet voor een pgb kiest. In de tweede plaats zou dit betekenen dat het aanbod vanuit de natura-jeugd-GGZ niet altijd voldoet aan een deel van de vraag. In welke omvang dit speelt, zal ik nader bezien in het onderzoek dat ik eerder noemde. In de derde plaats is mij bekend dat circa 25% van de nieuwe instroom in de pgb-regeling afkomstig is vanuit de Bureaus Jeugdzorg. Dat betekent dat er maandelijks ruim 500 jongeren vanuit die hoek een pgb aanvragen. Aangezien de pgb-regeling onder druk staat vanwege een grote aanwas van nieuwe budgethouders heeft deze instroom, mede vanuit de wens de AWBZ beheersbaar te houden, mijn speciale aandacht. </antwoord>
      <antwoord nummer="4">Voor jeugdigen tot en met 17 jaar was de groei van het aantal patiënten tussen 2004 en 2005 3%, tussen 2005 en 2006 was dit 10,6%. Voor jeugdige cliënten en ouders vanaf 18 jaar was de groei van het aantal patiënten tussen 2004 en 2005 – 0,6% en tussen 2005 en 2006 5,3%. </antwoord>
      <antwoord nummer="5">Uit het rapport «Wachtlijsten in GGZ-instellingen op 1 januari 2007» blijkt dat er bij jeugdigen sprake is van een lichte daling van het aantal wachtenden: – 1,6%. Dit betekent dat het aantal kinderen en jongeren dat moet wachten bij GGZ-instellingen een lichte teruggang vertoont: van 18.900 op 1 januari 2006 naar 18.600 op 1 januari 2007. </antwoord>
      <antwoord nummer="6">Het is mij niet bekend hoeveel kinderen langer dan 13 weken op jeugd-ggz wachten. De Treeknormen zijn als volgt: de norm voor de aanmeldingswachttijd en beoordelingswachttijd is 4 weken, die voor voor (extramurale) behandeling is 6 weken. De gemiddelde wachttijden, met tussen haakjes het percentage wachtenden dat de treeknorm overschrijdt, waren in jeugd-GGZ op 1-1-2007 als volgt: – Aanmeldingswachttijd: 6 weken (52%) – Beoordelingwachttijd: 6 weken (43%) – Behandelingwachttijd: 5 weken (27%) </antwoord>
      <antwoord nummer="7">Zie vraag 6. </antwoord>
      <antwoord nummer="8">Ik onderken de problematiek van de wachtlijsten in de jeugd-GGZ. In 2006 en 2007 is er daarom extra geld ter beschikking gesteld ( € 34 mln structureel) om de wachtlijsten weg te werken. Hierover heb ik prestatieafspraken gemaakt met GGZ- Nederland en Zorgverzekeraars Nederland die erop zijn gericht om met ingang van 2008 alle kinderen binnen de door de sector gestelde treeknormen de zorg te laten krijgen die noodzakelijk is. Daarnaast is onlangs, naar aanleiding van de knelpuntenprocedure van de NZa, nog eens incidenteel € 28,6 mln extra ter beschikking gesteld aan de jeugd-GGZ ter bestrijding van de wachtlijsten in 2007. Hiermee kunnen volgens GGZ-Nederland de wachtlijsten adequaat worden aangepakt. </antwoord>
      <antwoord nummer="9">Zie vraag 8. </antwoord>
      <antwoord nummer="10">Nee, niet als het zo algemeen wordt geformuleerd. De verantwoordelijkheid voor capaciteitsuitbreiding en organisatie van de zorg ligt bij het veld. Wanneer er lange wachtlijsten zijn voor een bepaald type zorg bepalen instellingen zelf of zij uitbreiden als de indruk bestaat dat dit van structurele aard is. De Rijksoverheid kan instellingen die zorg verlenen niet dwingen haar capaciteit uit te breiden maar hooguit stimuleren door extra financiële middelen beschikbaar te stellen. Dit is in het verleden ook gebeurd bij de jeugdverslavingszorg, de orthopsychiatrie en GGZ-zorg voor autisten. Zorgverzekeraars en zorgkantoren hebben tevens een zorgplicht. Zij zijn verantwoordelijk voor het adequaat en voldoende inkopen van zorg. </antwoord>
      <noten afkomstig="antwoord"/>
   </antwoorden>
</kvr>
