<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ferrier en Biskop (beiden CDA) aan de staatssecretarissen van Onderwijs, Cultuur en Wetenschap, mevrouw Dijksma en mevrouw Van Bijsterveldt-Vliegenthart, over de aansluiting van moeilijk lerende kinderen bij het beroepsonderwijs. (Ingezonden 20 april 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28165
</item>
         <item attribuut="Inhoud">Vragen naar aanleiding van artikel in BN/De Stem van 13 april 2007, dat kinderen afkomstig van REC-4 scholen (cluster 4 van Regionaal Expertise Centrum) problemen ondervinden bij de doorstroming naar de Regionale Opleidingencentra (ROC's).</item>
         <item attribuut="Rubriek">Beroepsonderwijs en volwasseneneducatie (Kwaliteit van het beroepsonderwijs) Beroepsonderwijs en volwasseneneducatie (Leerlingen) Speciaal onderwijs (Leerlingen) Speciaal onderwijs (Voortgezet speciaal onderwijs)</item>
         <item attribuut="Trefwoorden">Kwaliteit van het speciaal onderwijs Leerlingen Regionale opleidingencentra Vmbo</item>
         <item attribuut="Vindplaats">Kamervragen met antwoord 2006-2007, nr. 1577, Tweede Kamer</item>
         <item attribuut="Vraagnr_bij_indiening">2060712850</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Ferrier</persoon>
            <persoon partij="CDA">Biskop</persoon>
         </item>
         <item attribuut="Datum_reaktie">2007-05-14</item>
         <item attribuut="Datum_indiening">2007-04-20</item>
         <item attribuut="Document-id">KVR28165</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3343" allpagenumbers="3343 3344" vetnummer="2060712850" code="0607tkkvr1577" lopendefooter="Tweede Kamer, vergaderjaar 2006–2007, Aanhangsel" filenaam="KVR28165" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1577" onderwerp="" indiendatum="2007-04-20">
         <vrager partij="CDA" oorsprong="parlement">Ferrier</vrager>
         <vrager partij="CDA" oorsprong="parlement">Biskop</vrager>
         <vraagt-aan>de staatssecretarissen van Onderwijs, Cultuur en Wetenschap, mevrouw Dijksma en mevrouw Van Bijsterveldt-Vliegenthart,</vraagt-aan>
      </vraagdata>
      <antwoorddata antwoorddatum="2007-05-14">
         <antwoorder functie="staatssecretaris" ministerie="Onderwijs, Cultuur en Wetenschap">Dijksma</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het artikel «moeilijk lerende kinderen vallen buiten de boot»? <voetnoot nummer="1"/>
      </vraag>
      <vraag nummer="2" voetnoot="2">Onderschrijft u de problemen van aansluiting bij beroepsonderwijs, specifiek de Regionale Opleidingencentra (ROC’s), van kinderen afkomstig van REC-4 <voetnoot nummer="2"/>scholen? </vraag>
      <vraag nummer="3">Kunt u de Kamer inzicht geven hoe en in welke mate of percentage deze problematiek zich op landelijk niveau voordoet? </vraag>
      <vraag nummer="4">Op welke wijze denkt u dat deze problematiek het best aangepakt kan worden? </vraag>
      <vraag nummer="5">Hoe gaat u ervoor zorgdragen dat de ondersteuning van kinderen met leer- en gedragsproblemen, die van REC-4 naar ROC’s doorstromen, voldoende gewaarborgd blijft? </vraag>
      <noten afkomstig="vraag">
         <noot nummer="1" datum="2007-04-13" bron="BN/De Stem">BN/De Stem, 13 april 2007</noot>
         <noot nummer="2">REC: Regionaal Expertise Centrum</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Nee, de bewering dat kinderen afkomstig van REC-4-scholen over het algemeen moeilijk kunnen aansluiten bij het beroepsonderwijs onderschrijf ik niet. In het betreffende artikel staat dat de overheid wil dat leerlingen die tot nu toe een speciale vorm van mbo-onderwijs volgen (binnen een cluster 4-school) zo spoedig mogelijk doorstromen naar het reguliere onderwijs. Dit is echter niet het geval. In 2003 is de leerlinggebonden financiering (lgf) ingevoerd in het funderend onderwijs. Op verzoek van de Tweede Kamer en het onderwijsveld is per 1 januari 2006 de lgf-systematiek ook ingevoerd in het mbo. Leerlingen met een handicap krijgen zo de mogelijkheid om met extra ondersteuning een vervolgopleiding in het mbo te volgen. Voor leerlingen tot en met 20 jaar geldt dat zij, net als vóór de invoering van lgf in het mbo, kunnen kiezen (met hun ouders) voor het voortgezet speciaal onderwijs (vso). Deze keuzevrijheid van ouders om hun geïndiceerde kind in te schrijven bij regulier of speciaal onderwijs was een belangrijke motivatie voor de invoering van lgf in 2003. Naar mijn idee kan niet worden gesteld dat de aansluiting problematisch is; daarvoor zijn de ervaringen te divers. Zo zijn er roc’s die voor de invoering van lgf al aandacht besteedden aan de ondersteuning van deelnemers met een beperking. Deze instellingen hebben dus al ervaring met (de begeleiding van) deelnemers met een handicap. Voor een aantal andere instellingen is de begeleiding van deelnemers met een handicap nieuw. Ik kan mij voorstellen dat de instellingen tijd nodig hebben om expertise op te bouwen over de ondersteuning van deelnemers met een handicap. De scholen voor (v)so helpen de roc’s daarbij. Immers, een deel van de lgf moet worden ingezet bij een REC/ (v)so voor ambulante begeleiding. Overigens is de mate waarin de overgang naar het mbo succesvol verloopt niet alleen afhankelijk van de roc’s, maar ook van de leerlingen. De verschillen tussen mbo-leerlingen met een handicap zijn zeer groot. Voor leerlingen die al een vmbo-opleiding (met lgf) hebben afgerond, zal de overgang eenvoudiger zijn dan voor leerlingen die afkomstig zijn van het vso. In het artikel wordt verder opgemerkt dat het vso onvoldoende middelen heeft om alle mbo-opleidingen zelf aan te bieden. Hoewel de bekostiging van het vso relatief hoog is, is het inderdaad zo dat het vso niet alle mbo-opleidingen kan aanbieden. Dat betekent echter niet dat de leerlingen maar ingeschreven moeten worden bij het mbo. De vso-school kan ook samenwerken met het reguliere vo en mbo, bijvoorbeeld in de vorm van symbiose. </antwoord>
      <antwoord nummer="3">Zie het antwoord op vraag 2. </antwoord>
      <antwoord nummer="4">In het antwoord op vraag 2 heb ik al aangegeven dat roc’s, met de ambulante begeleiding van het vso, expertise kunnen opbouwen om deelnemers met een handicap te begeleiden. Het lijkt mij goed dat, zoals ook in het artikel staat, scholen onderling en in samenspraak met de ouders en de leerling overleggen of een mbo-opleiding haalbaar is. Zo wordt ook duidelijk welke begeleiding een leerling nodig heeft. Verder wil ik, in het kader van «passend onderwijs», de samenwerking tussen het vso, het vo en het mbo bevorderen. Voor een deel hebben zij allemaal te maken met dezelfde doelgroep. Door betere samenwerking tussen instellingen en met gerichte kwalificatietrajecten is naar mijn mening veel winst te behalen. Begin juni zal ik u informeren over de nadere uitwerking van «passend onderwijs». Ik zal dan ook terugkomen op de kwalificatiesystemen. </antwoord>
      <antwoord nummer="5">Zoals opgemerkt bij vraag 2, is voor geïndiceerde leerlingen die doorstromen naar het mbo leerlinggebonden financiering (rugzak) beschikbaar. Bovendien moet een deel van het budget worden ingezet bij het REC/(v)so, zodat de speciale school waar de leerling vandaan komt, begeleiding kan verzorgen. Een vso-school met leerlingen die niet langer in aanmerking komen voor een rugzak, krijgt nog één jaar bekostiging om de leerlingen te begeleiden. Ook voor die leerlingen is dus extra ondersteuning gewaarborgd. </antwoord>
      <noten afkomstig="antwoord"/>
   </antwoorden>
</kvr>
