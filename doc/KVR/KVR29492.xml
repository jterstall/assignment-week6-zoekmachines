<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jasper van Dijk (SP) aan de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart, en de minister van Binnenlandse Zaken en Koninkrijksrelaties over achterstallig onderhoud op scholen voor voortgezet onderwijs. (Ingezonden 11 september 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29492
</item>
         <item attribuut="Inhoud">Vragen naar aanleiding van TV-programma Netwerk (3 september 2007) over achterstallig onderwijs op scholen voor voortgezet onderwijs. Indiener wijst op bericht (Trouw, 6 september 2007) dat gemeenten in bepaalde gevallen hun budget niet voor huisvesting van scholen inzetten, maar voor andere doelen.</item>
         <item attribuut="Rubriek">Staats- en bestuursrecht (Gemeenten) Voortgezet onderwijs (Bekostiging voortgezet onderwijs) Voortgezet onderwijs (Huisvesting)</item>
         <item attribuut="Trefwoorden">Bekostiging voortgezet onderwijs Gemeenten Huisvesting voortgezet onderwijs</item>
         <item attribuut="Vindplaats">Kamervragen met antwoord 2007-2008, nr. 84, Tweede Kamer</item>
         <item attribuut="Vraagnr_bij_indiening">2060725000</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="SP">Jasper van Dijk</persoon>
         </item>
         <item attribuut="Datum_reaktie">2007-09-25</item>
         <item attribuut="Datum_indiening">2007-09-11</item>
         <item attribuut="Document-id">KVR29492</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="179" allpagenumbers="179 180" vetnummer="2060725000" code="0708tkkvr84" lopendefooter="Tweede Kamer, vergaderjaar 2007–2008, Aanhangsel" filenaam="KVR29492" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="84" onderwerp="" indiendatum="2007-09-11">
         <vrager partij="SP" oorsprong="parlement">Jasper van Dijk</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Van Bijsterveldt-Vliegenthart, en de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2007-09-25">
         <antwoorder functie="staatssecretaris" ministerie="Onderwijs, Cultuur en Wetenschap">Van Bijsterveldt-Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Wat is uw oordeel over de tv-uitzending over achterstallig onderhoud op VO-scholen? <voetnoot nummer="1"/>
      </vraag>
      <vraag nummer="2">Is het waar dat de kosten voor het achterstallig onderhoud circa 200-300 miljoen bedragen? Zo ja, gaat u extra budget vrijmaken om deze achterstand op te lossen? Zo neen, wat is dan het juiste bedrag? </vraag>
      <vraag nummer="3">Kunt u een overzicht aan de Kamer sturen van de VO-scholen met achterstallig onderhoud? </vraag>
      <vraag nummer="4">In hoeverre wordt het achterstallig onderhoud veroorzaakt door het feit dat VO-scholen hiervoor zelf verantwoordelijk zijn geworden? </vraag>
      <vraag nummer="5" voetnoot="2">Klopt het dat gemeentes in bepaalde gevallen hun budget niet voor huisvesting van scholen inzetten, maar voor andere doelen? Wat is hierover uw oordeel? <voetnoot nummer="2"/>
      </vraag>
      <vraag nummer="6">Deelt u de mening dat gemeenten voldoende budget voor huisvesting van VO-scholen moeten vrijmaken? Wilt u overwegen om het budget hiervoor te oormerken? Zo neen, hoe gaat u ervoor zorgen dat het achterstallig onderhoud op VO-scholen wordt voorkomen? </vraag>
      <vraag nummer="7">Bent u van oordeel dat de huidige taakverdeling tussen scholen en gemeenten rond huisvesting, onderhoud en nieuwbouw naar tevredenheid verloopt? Geeft deze verdeling van verantwoordelijkheden voldoende mogelijkheden om de doelstellingen rond kleinschalig onderwijs en de bestrijding van segregatie te bereiken? Is er voldoende afstemming tussen scholen en gemeenten? </vraag>
      <noten afkomstig="vraag">
         <noot nummer="1" datum="2007-09-3" bron="Netwerk">Netwerk, 3 september 2007</noot>
         <noot nummer="2" datum="2007-09-6" bron="Trouw">Trouw, 6 september 2007</noot>
      </noten>
   </vragen>
   <antwoorden aantal="6">
      <antwoord nummer="1">Ik heb kennis genomen van de inhoud van de tv-uitzending over achterstallig onderhoud op VO-scholen. Het beeld dat daarin wordt geschetst herken ik slechts zeer ten dele. Ik herken, dat er een – weliswaar beperkt – aantal schoolgebouwen is dat er niet goed bijstaat en dat het totale budget voor de materiële exploitatie van scholen scherpe prioriteitstelling vraagt. De hoogte van het materiële budget is echter bepaald niet de enige reden voor het ontstaan van onderhoudsachterstand. Overigens merk ik op dat de term «achterstallig onderhoud» niet is gedefinieerd in de onderwijswet- en regelgeving. Er is kort en lang cyclisch onderhoud. Het is duidelijk bijvoorbeeld dat als de voegen van een gevel na 20 jaar een onderhoudsbeurt moeten hebben die gevel er na 18 jaar niet goed uitziet. Echter als regel is er dan pas als de 20 jaar is overschreden sprake van het ten onrechte achterwege laten van onderhoud. Overigens kan het soms heel verantwoord zijn dat onderhoud – in goed overleg tussen schoolbestuur en gemeente – achterwege blijft als op dat moment sloop of afstoting van het gebouw in verband met vervangende nieuwbouw wordt overwogen. </antwoord>
      <antwoord nummer="2">De verantwoordelijkheid en het budget voor 80% van het onderhoud («de binnenzijde») berust al sinds 1993 bij het schoolbestuur. Het schoolbestuur heeft voor het onderhoud dus ook reserves kunnen vormen. Bovendien is er voor het inhalen van onderhoudsachterstanden bij oude gebouwen in de jaren 1997 t/m 2003 een extra budget van € 147 miljoen naar de schoolbesturen gegaan. De verantwoordelijkheid en het budget voor de resterende 20% van het onderhoud («de buitenzijde») is op 1 januari 2005 overgeheveld van de gemeente naar het schoolbestuur. Die overheveling is gepaard gegaan met een gelijktijdige overheveling van middelen uit het Gemeentefonds ( € 24 mln.) en een extra financiële impuls van € 10 mln. Er gaat dus jaarlijks € 34 miljoen naar de schoolbesturen voor het onderhoud aan de buitenzijde. Tevens is er éénmalig € 10 mln. uitgetrokken voor oude gebouwen. Bij de overheveling is wettelijk vastgelegd, dat als de gemeente verwijtbaar nalatig is geweest met het onderhoud aan de buitenzijde (bijvoorbeeld de normale onderhoudstermijn overschreden heeft: zie het bovenstaande voorbeeld voor de gevel of als er anderszins sprake is van gebreken die moeten worden verholpen), het schoolbestuur de gemeente aan kan spreken op het vergoeden van de kosten van het verrichten van het noodzakelijke onderhoud. Er is geen onderzoek dat vaststelt hoeveel «achterstallig» onderhoud er is. Wel is er een onderzoek gedaan naar de toereikendheid van de materiële exploitatiebekostiging, waar de onderhoudskosten aan de binnen- en buitenzijde van het gebouw deel van uitmaken. De onderzoekers constateren dat € 110 mln extra nodig is om de exploitatie op een acceptabel niveau te brengen. In mijn brief van 19 december 2006 (VO/F-2006/47584) maak ik enkele kanttekeningen bij die onderzoeksbevindingen. </antwoord>
      <antwoord nummer="3">Nee, een dergelijk overzicht is er niet. </antwoord>
      <antwoord nummer="4">Zoals aangegeven berust de verantwoordelijkheid voor 80% van het onderhoud al sinds 1993 bij het schooIbestuur. Ik zie dan ook geen relatie tussen de grotere eigen verantwoordelijkheid van scholen voor het onderhoud (sinds 2005 voor de resterende 20%) en een mogelijke onderhoudsachterstand. </antwoord>
      <antwoord nummer="5 en 6">Over de inzet van de gemeentelijke middelen voor onderwijshuisvesting po/vo is aan de Kamer gerapporteerd via de monitor decentralisatie huisvesting in 2006; in 2005 was het «fictieve» budget voor de gemeenten volgens die rapportage enkele procenten hoger dan de bestedingen. Een rapportage van het CBS voor 2006 bevestigt dat beeld; ook in dat jaar waren de bestedingen vrijwel gelijk aan het «fictieve» budget. Overigens staat het de gemeente vrij om meer of minder aan onderwijshuisvesting te besteden al naar de behoefte daaraan. Dit gelet op het feit dat het budget «fictief» is: de term «fictief» wordt gehanteerd, omdat de bijdrage voor onderwijshuisvesting onderdeel is van de algemene uitkering in het gemeentefonds en niet aan onderwijshuisvesting hoeft te worden besteed. Echter dat betekent tegelijkertijd dat een gemeente een noodzakelijke aanvraag voor huisvesting niet kan afwijzen met een verwijzing naar het beperkte «fictieve» budget voor onderwijshuisvesting. Het is beslist niet gewenst het budget te gaan oormerken, omdat noodzakelijke huisvestingsuitgaven dan wel op budgettaire beperkingen kunnen stuiten. Overigens ligt de verantwoordelijkheid om onderhoudachterstanden te voorkomen niet bij de gemeente maar bij het schoolbestuur. Het schoolbestuur is immers sinds 2005 verantwoordelijk voor het onderhoud aan zowel de binnen- als aan de buitenzijde van het gebouw. Scholen zijn ook financieel in staat gesteld om die verantwoordelijkheid te kunnen nemen (zie ook het antwoord op vraag 2). </antwoord>
      <antwoord nummer="7">Zoals aangegeven in mijn brief van 20 april 2007 (VO/F-2007/10608) zal er een onderzoek worden ingesteld naar de taakverdeling op het gebied van onderwijshuisvesting tussen het schoolbestuur en de gemeente. Bij het ontwikkelen van beleid op grond van dat onderzoek zullen ook andere beleidsdoelstellingen, zoals die op het gebied van kleinschaligheid en de bestrijding van segregatie, worden meegewogen. U wordt daarover medio 2008 geïnformeerd. </antwoord>
      <noten afkomstig="antwoord"/>
   </antwoorden>
</kvr>
