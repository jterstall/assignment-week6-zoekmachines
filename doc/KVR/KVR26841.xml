<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Vroonhoven-Kok en Atsma (beiden CDA) aan de ministers van Justitie en van Onderwijs, Cultuur en Wetenschappen over extra auteursrechten voor amateur muziekverenigingen en amateurkoren. (Ingezonden 16 oktober 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26841
</item>
         <item attribuut="Inhoud">Vragen naar aanleiding van landelijke actie van Stichting Musicopy (gehuisvest bij Buma/Stemra, om alle amateur muziekverenigingen en amateurkoren, op straffe van extra controle, tegen betaling lid te laten worden van de stichting. Indieners stellen dat deze muziekverenigingen en koren op dit moment al forse bedragen aan Buma/Stemra betalen en veel geld steken in aanschaf van bladmuziek.</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom) Cultuur en taal (Podiumkunsten)</item>
         <item attribuut="Trefwoorden">Administratieve lasten Auteursrecht Podiumkunsten</item>
         <item attribuut="Vindplaats">Kamervragen met antwoord 2006-2007, nr. 395, Tweede Kamer</item>
         <item attribuut="Vraagnr_bij_indiening">2060701410</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van Vroonhoven-Kok</persoon>
            <persoon partij="CDA">Atsma</persoon>
         </item>
         <item attribuut="Datum_reaktie">2006-11-28</item>
         <item attribuut="Datum_indiening">2006-10-16</item>
         <item attribuut="Document-id">KVR26841</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="849" allpagenumbers="849 850" vetnummer="2060701410" code="0607tkkvr395" lopendefooter="Tweede Kamer, vergaderjaar 2006–2007, Aanhangsel" filenaam="KVR26841" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="395" onderwerp="" indiendatum="2006-10-16">
         <vrager partij="CDA" oorsprong="parlement">Van Vroonhoven-Kok</vrager>
         <vrager partij="CDA" oorsprong="parlement">Atsma</vrager>
         <vraagt-aan>de ministers van Justitie en van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="28 november 2006), zie ook Aanhangsel Handelingen nr. 297, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Bent u op de hoogte van het feit dat de Stichting Musicopy, gehuisvest bij Buma/Stemra, een landelijke actie voert om alle amateur muziekverenigingen en amateurkoren – op straffe van extra controle – tegen betaling lid te laten worden van de stichting? </vraag>
      <vraag nummer="2">Erkent u dat deze gedwongen contributie voor amateurverenigingen een forse aderlating kan betekenen? </vraag>
      <vraag nummer="3">Hoe verhoudt deze nieuwe heffing zich tot het feit dat amateur muziekverenigingen en amateurkoren jaarlijks al een fors bedrag aan Buma/Stemra betalen en bovendien ook al hoge bedragen betalen voor het aanschaffen van bladmuziek? </vraag>
      <vraag nummer="4">Hoe verhoudt deze maatregel zich tot het kabinetsbeleid tot vermindering van administratieve lasten, aangezien voor de uitoefening van deze nieuwe heffing weer een omvangrijke administratie en controle noodzakelijk is? </vraag>
      <vraag nummer="5">Zou het – met oog op het maatschappelijk belang van amateurkunst – geen beleid moeten zijn om ernaar te streven amateur muziekverenigingen en amateurkoren juist minder in plaats van meer auteursrechten te laten betalen? Zo neen, waarom niet? Zo ja, op welke wijze wilt u dat bereiken? </vraag>
      <vraag nummer="6">Bent u bereid om te bewerkstelligen dat de gedwongen bijdrage aan de Stichting Musicopy achterwege blijft? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1 en 2">Het is ons bekend dat de Stichting Musicopy, die vergoedingen int voor o.a. het (foto)kopiëren van bladmuziek, op landelijke schaal muziekverenigingen (koren en orkesten) een licentie heeft aangeboden voor het «additioneel kopiëren» van bladmuziek. Deze licentie houdt in dat een muziekvereniging die voor ieder lid originele bladmuziek heeft gekocht, van deze originelen fotokopieën mag maken voor een enkel nieuw lid, om aantekeningen op te maken, om beschadigde of zoekgeraakte exemplaren te vervangen, etc. Er is geen sprake van het tegen betaling lid worden van Musicopy of van een gedwongen contributie. Op grond van artikel 5 van Richtlijn 2001/29/EG betreffende auteursrecht in de informatiemaatschappij is voor het reprografisch verveelvoudigen (fotokopiëren) van bladmuziek vaak de voorafgaande toestemming vereist van de rechthebbenden (tekstdichters, componisten en muziekuitgevers). Rechthebbenden kunnen aan het verlenen van deze toestemming voorwaarden verbinden, zoals het betalen van een vergoeding. Rechthebbenden kunnen ervoor kiezen het recht om toestemming te verlenen collectief uit te oefenen via Musicopy. Musicopy ontleent haar bevoegdheid om toestemming te verlenen en om vergoedingen te innen en te verdelen derhalve aan privaatrechtelijke machtigingen van auteursrechthebbenden. Om deze vergoedingen te kunnen innen, moet Musicopy kunnen aantonen dat muziekverenigingen bladmuziek waarop auteursrecht rust kopiëren, en dat zij gerechtigd is om namens de betrokken rechthebbenden op te komen. Bij Musicopy aangesloten rechthebbenden hebben deze organisatie voorts gemachtigd om zonodig in rechte op te treden tegen het zonder voorafgaande toestemming kopiëren van bladmuziek. Musicopy heeft aangekondigd te starten met steekproefsgewijze controles. In de berichtgeving waarmee Musicopy de nieuwe licentieregeling aan muziekverenigingen aanbiedt, geeft zij aan dat muziekverenigingen toekomstige controles niet hoeven te vrezen wanneer zij deelnemen aan de regeling. Daarmee wekt zij de indruk dat zij gelegitimeerd is om controles uit te voeren. Zoals al is aangegeven, ontleent Musicopy haar mandaat uitsluitend aan privaatrechtelijke machtigingen. Voor muziekverenigingen bestaat geen wettelijke informatieverplichting jegens Musicopy. Evenmin beschikt Musicopy over het recht tot binnentreden of andere opsporingsbevoegdheden. Het staat aan muziekverenigingen die kopieën van bladmuziek willen maken vrij om hierover rechtstreeks afspraken te maken met rechthebbenden. Eventueel kunnen rechthebbenden om niet toestemming verlenen voor het kopiëren. Muziekverenigingen die geen behoefte hebben aan het maken van kopieën, en dus alleen de originelen gebruiken, kunnen er uiteraard vanaf zien om met Musicopy een licentieovereenkomst aan te gaan. Volledigheidshalve zij opgemerkt dat Musicopy in haar berichtgeving omtrent de licentieregeling een onvoldoende helder beeld schetst van het recht om kopieën te maken voor eigen, persoonlijk gebruik. Het recht van Musicopy om vergoedingen te innen laat onverlet de mogelijkheid een fotokopie te maken van bladmuziek voor eigen oefening, studie of gebruik. Ingevolge artikel 16b van de Auteurswet wordt als inbreuk op een werk van letterkunde, wetenschap of kunst namelijk niet beschouwd de verveelvoudiging (waaronder het kopiëren) die beperkt blijft tot enkele exemplaren en uitsluitend dient tot eigen oefening, studie of gebruik van de natuurlijke persoon die zonder commercieel oogmerk de kopieën maakt of daartoe aan de muziekvereniging opdracht geeft. In het geval van bladmuziek moet zo’n verveelvoudiging in beginsel beperkt blijven tot een klein gedeelte van dat werk, behalve indien het betreft werken waarvan redelijkerwijs mag worden aangenomen dat geen nieuwe exemplaren tegen betaling aan derden ter beschikking zullen worden gesteld. </antwoord>
      <antwoord nummer="3">Het betalen van een vergoeding door muziekverenigingen voor het maken van kopieën van bladmuziek verschilt van de betaling van een vergoeding aan Buma. Buma int vergoedingen voor het in het openbaar uitvoeren van muziekwerken. Met het betalen van deze vergoeding wordt nog geen toestemming verkregen voor het maken van kopieën van bladmuziek. Evenmin wordt met de aanschaf van originelen van bladmuziek het recht verkregen om daarvan kopieën te maken. Zoals hierboven al is aangegeven, is voor het maken van kopieën in beginsel de voorafgaande toestemming van rechthebbenden vereist, behoudens de beperkingen en de uitzonderingen die de Auteurswet kent. </antwoord>
      <antwoord nummer="4" voetnoot="1">De licentieovereenkomsten tussen Musicopy en muziekverenigingen spelen zich geheel in de privaatrechtelijke sfeer af. Muziekverenigingen kunnen een licentieovereenkomst afsluiten door een aanvraagformulier in te vullen. Dit Musicopy is in gesprek met enkele korenorganisaties om een collectieve afspraak te maken, zodat het afsluiten van licenties verder kan worden vereenvoudigd. Wij hebben begrepen dat gesprekken plaatsvinden tussen Unisono <voetnoot nummer="1"/>en Musicopy. Het doel van deze gesprekken is duidelijkheid te krijgen over de grenzen en voorwaarden van de door Musicopy aangeboden licentie alsmede het mandaat van Musicopy. </antwoord>
      <antwoord nummer="5">De Auteurswet kent uitzonderingen en beperkingen op exclusieve rechten van makers en rechtverkrijgenden van beschermde werken, zoals voor het voor eigen gebruik verveelvoudigen van deze werken. Voor zover daarbuiten gebruik wordt gemaakt van werken, gelden de gebruikelijke beschermingsaanspraken en vergoedingsrechten voortvloeiend uit internationale verdragen en Europese regelgeving (Berner Conventie; richtlijn 2001/29/EG betreffende auteursrecht in de informatiemaatschappij). </antwoord>
      <antwoord nummer="6">Zoals al is aangegeven, is er geen sprake van een gedwongen bijdrage aan Musicopy. Het betreft hier een vergoeding die verschuldigd is voor het gebruik van beschermd materiaal. </antwoord>
      <noten afkomstig="antwoord">
         <noot nummer="1">Unisono is het sectorinstituut voor de amateurmuziek dat vanaf 1 januari 2007 deel zal uitmaken van het sectorinstituut voor de amateurkunst</noot>
      </noten>
   </antwoorden>
</kvr>
