<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Apostolou (PvdA) over de uitvoering van de Wet Arbeid Vreemdelingen. (Ingezonden 8 mei 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3222
</item>
         <item attribuut="Inhoud">Vragen over de uitvoering van art. 4, eerste lid, Wet Arbeid Vreemdelingen ten aanzien van vreemdelingen die in aanmerking komen voor voortgezet verblijf na verbreking van hun relatie of huwelijk en degenen die reeds bij een werkgever werkzaam zijn.</item>
         <item attribuut="Rubriek">Arbeid (Werknemers) Welzijn (Vreemdelingen en asielzoekers)</item>
         <item attribuut="Trefwoorden">Buitenlandse werknemers</item>
         <item attribuut="Vindplaats">Kamervragen met antwoord 1995-1996, nr. 1262, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Apostolou</persoon>
         </item>
         <item attribuut="Datum_reaktie">1996-06-07</item>
         <item attribuut="Datum_indiening">1996-05-08</item>
         <item attribuut="Document-id">KVR3222</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2565" allpagenumbers="2565 2566" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1262" onderwerp="" indiendatum="1996-05-8">
         <vrager partij="PvdA" oorsprong="parlement">Apostolou</vrager>
         <vraagt-aan/>
      </vraagdata>
      <antwoorddata antwoorddatum="1996-06-7">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Doen zich bij de uitvoering van artikel 4 eerste lid van de Wet Arbeid Vreemdelingen (WAV) problemen voor bij de categoriee¨n vreemdelingen die in aanmerking komen voor voortgezet verblijf na verbreking van de relatie of het huwelijk en diegenen die reeds bij een werkgever werkzaam zijn? </vraag>
      <vraag nummer="2">Wordt volgens landelijke instructies van de IND in de hierboven genoemde gevallen op het verblijfsdocument een verkeerde verklaring afgedrukt namelijk «arbeid is uitsluitend toegestaan indien werkgever over een tewerkstellingsvergunning beschikt», terwijl de juiste verklaring zou moeten zijn: «arbeid is vrij toegestaan»? </vraag>
      <vraag nummer="3">Deelt u de mening, dat met deze tekst op het verblijfsdocument het vinden van werk door deze categoriee¨n vreemdelingen vrijwel illusoir is? </vraag>
      <vraag nummer="4">Bent u bereid om, als het hier om een onjuiste toepassing van de wet gaat, de maatregelen te nemen, nodig om de juiste toepassing van artikel 4 eerste lid WAV te waarborgen? </vraag>
      <vraag nummer="5">Zijn de doorlooptijden voor verlenging van het verblijf zodanig, dat vaak lange tijd (soms zes maanden) niet kan worden beschikt over een verblijfsdocument en dat hierdoor krachtens de WAV geen toegang bestaat tot de arbeidsmarkt? </vraag>
      <vraag nummer="6">Deelt u de mening, dat deze onrechtvaardige situatie betrokkenen ernstig dupeert? </vraag>
      <vraag nummer="7">Bent u bereid in voorkomende gevallen verlenging van de verblijfsvergunning toe te staan in die zin, dat de betrokken vreemdeling niet de dupe wordt van een lange beslistermijn op het verlengingsverzoek? Welke maatregelen gaat u in dezen nemen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Een aantekening als bedoeld in artikel 4, eerste lid, van de Wav («arbeid is vrij toegestaan») wordt ondermeer verleend aan een vreemdeling die krachtens artikel 9 van de Vreemdelingenwet is toegelaten voor verblijf bij een in Nederland woonachtige Nederlander of een vreemdeling aan wie deze aantekening (reeds eerder) is afgegeven. Aldus worden de gezinsleden van een persoon die zonder enige beperking tot de Nederlandse arbeidsmarkt is toegelaten, qua toegang tot de arbeidsmarkt, in dezelfde positie gebracht als degene die het hoofdverblijf in Nederland heeft. De vreemdeling/het gezinslid aan wie, na verbreking van de relatie of het huwelijk, voortgezet verblijf wordt toegestaan, en die in het verleden (ten tijde van de relatie of het huwelijk) de beschikking heeft gehad over een verblijfsdocument met daarop de in artikel 4, eerste lid, van de Wav bedoelde aantekening, behoudt, zo blijkt uit artikel 2, tweede lid, onder d, van het Besluit ter uitvoering van de Wav (Stb. 1995, 406), die aantekening. Dit is het geval bij vreemdelingen aan wie voortgezet verblijf wordt toegestaan en die voordien nog geen drie jaar de beschikking hebben gehad over een voor het verrichten van arbeid geldige vergunning tot verblijf. Vreemdelingen die we`l gedurende die periode de beschikking hebben gehad over een voor het verrichten van arbeid geldige vergunning tot verblijf, en hun hoofdverblijf niet buiten Nederland hebben gevestigd, komen op grond van artikel 4, tweede lid, onder b, van de Wav voor de aantekening in aanmerking. Komt een vreemdeling noch op grond van artikel 4, tweede lid, van de Wav, noch op grond van artikel 2 van het Besluit ter uitvoering van de Wav in aanmerking voor een aantekening «arbeid is vrij toegestaan», dan mag een werkgever die vreemdeling alleen dan arbeid laten verrichten, indien daarvoor een tewerkstellingsvergunning is afgegeven. Er zijn ons geen gevallen bekend waarin de uitvoering van artikel 4, eerste lid, van de Wav tot problemen aanleiding heeft gegeven. </antwoord>
      <antwoord nummer="2">De tekst die op het verblijfsdocument wordt afgedrukt is afhankelijk van de vraag of betrokkene op grond van de Wav en de daarop gebaseerde regels al dan niet voor een aantekening, als bedoeld in artikel, 4 eerste lid, van de Wav in aanmerking komt. Dit is ook opgenomen in hoofdstuk B1/2.2 en 4.2 van de Vreemdelingencirculaire 1994. </antwoord>
      <antwoord nummer="3">Zoals uit het antwoord op vraag 1 blijkt krijgt een vreemdeling alleen de aantekening «arbeid is uitsluitend toegestaan indien de werkgever over een tewerkstellingsvergunning beschikt», indien hij niet voldoet aan artikel 4, tweede lid, Wav, dan wel artikel 2 van het Besluit ter uitvoering van de Wav. Het gaat hier met name om vreemdelingen die gehuwd zijn geweest of een relatie hebben gehad met een persoon aan wie arbeid alleen was toegestaan als de werkgever beschikte over een tewerkstellingsvergunning. Het kan niet zo zijn dat als aan deze vreemdeling voortgezet verblijf wordt toegestaan na verbreking van het huwelijk of de relatie, hij wel vrij tot de Nederlandse arbeidsmarkt is toegelaten, terwijl hem tijdens het huwelijk of de relatie slechts toegestaan was arbeid te verrichten waarvoor een tewerkstellings- vergunning is afgegeven. Het feit dat de werkgever over een tewerkstellingsvergunning dient te beschikken, brengt voor de vreemdelingen die na verbreking van de relatie of het huwelijk een werkkring zoeken met zich mee dat zij uitsluitend die werkzaamheden zullen kunnen verrichten waarvoor geen prioriteitgenietend aanbod beschikbaar is. Alszodanig betekent dit een belemmering op het gebied van de toetreding tot de Nederlandse arbeidsmarkt die gerechtvaardigd is. </antwoord>
      <antwoord nummer="4">Naar onze mening is er geen sprake van een onjuiste toepassing van de wet. Wij zien dan ook geen aanleiding om maatregelen te treffen. </antwoord>
      <antwoord nummer="5">Op grond van de Vreemdelingenwet dient de beslissing op de aanvraag voor verlenging van de geldigheidsduur van de vergunning uiterlijk binnen zes maanden genomen te worden. Hoewel het streven er op is gericht om de behandelingstermijn van de aanvraag zo kort mogelijk te doen zijn, is niet uit te sluiten dat in de praktijk betrokkene enige tijd niet de beschikking heeft over een verblijfsdocument met daarop de in artikel 4, eerste lid, van de Wav, bedoelde aantekening. </antwoord>
      <antwoord nummer="6">Van een ongerechtvaardigde situatie, waarin betrokkene ernstig gedupeerd zou worden, is naar onze mening geen sprake. Dit laat onverlet dat het op zich niet wenselijk is dat personen die vrij tot de arbeidsmarkt waren toegelaten, gedurende de periode dat zij in afwachting zijn van de beslissing op de aanvraag om voortgezet verblijf, hun toegang tot de arbeidsmarkt mogelijk tijdelijk beperkt zien doordat zij geen document kunnen overleggen waaruit hun positie op de arbeidsmarkt blijkt. </antwoord>
      <antwoord nummer="7">Wij zijn bereid om te bezien of het mogelijk is om de aantekening die middels een sticker in het paspoort van de vreemdeling wordt geplaatst en waaruit blijkt dat hij verlenging van de geldigheidsduur van zijn vergunning tot verblijf heeft aangevraagd, in die zin aan te passen dat hieruit tevens blijkt dat het de vreemdeling is toegestaan vrij arbeid te verrichten. Hiermee kan een vreemdeling bij een bestaande of nieuwe werkgever aantonen dat deze werkgever voor de arbeid die vreemdeling verricht, c.q. zal gaan verrichten, niet in het bezit hoeft te zijn van een tewerkstellings- vergunning. </antwoord>
      <noten afkomstig="antwoord"/>
   </antwoorden>
</kvr>
