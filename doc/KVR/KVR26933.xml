<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="14">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over de gevolgen van de Wet maatschappelijke ondersteuning (Wmo). (Ingezonden 30 november 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26933
</item>
         <item attribuut="Inhoud">Vragen over aanbesteding van thuiszorg als gevolg van de Wet maatschappelijke ondersteuning (WMO)naar aanleiding van onder andere een bericht in het AD Rotterdams Dagblad van 24 november 2006. Daarin wordt gemeld dat Thuiszorg Rotterdam buiten de gunning valt, waardoor 2000 personeelsleden op straat dreigen te komen staan. Meer in het algemeen wordt gevraagd om een overzicht van de uitvoeringskosten van de Wmo in het oude en het nieuwe stelsel en van de uit te keren budgetten.</item>
         <item attribuut="Rubriek">Gezondheidszorg (Maatschappelijke gezondheidszorg)</item>
         <item attribuut="Trefwoorden">Thuiszorg</item>
         <item attribuut="Vindplaats">Kamervragen met antwoord 2006-2007, nr. 477, Tweede Kamer</item>
         <item attribuut="Vraagnr_bij_indiening">2060703920</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2006-12-11</item>
         <item attribuut="Datum_indiening">2006-11-30</item>
         <item attribuut="Document-id">KVR26933</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1029" allpagenumbers="1029 1030 1031" vetnummer="2060703920" code="0607tkkvr477" lopendefooter="Tweede Kamer, vergaderjaar 2006–2007, Aanhangsel" filenaam="KVR26933" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="477" onderwerp="" indiendatum="2006-11-30">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-12-11">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="14">
      <vraag nummer="1" voetnoot="1">Wat is uw reactie op het feit dat Thuiszorg Rotterdam buiten de gunning valt, en dat daarmee 2000 mensen op straat dreigen te komen staan? <voetnoot nummer="1"/>
      </vraag>
      <vraag nummer="2">Deelt u de mening dat de gemeente Rotterdam er alles aan moet doen dat het personeel van de Thuiszorg Rotterdam onder hun eigen arbeidsvoorwaarden wordt overgenomen door de thuiszorginstellingen aan wie het werk wel is gegund? </vraag>
      <vraag nummer="3">Erkent u dat vanwege het afgesproken tarief het onmogelijk is voor deze thuiszorginstellingen om aan deze arbeidsvoorwaarden te voldoen, zeker aangezien het personeelsbestand van Thuiszorg Rotterdam behoorlijk vergrijsd is? </vraag>
      <vraag nummer="4">Deelt u de mening dat met het afgesproken tarief voor 80 procent gewerkt zal moeten worden met alphahulpen? Zo ja, denkt u dat er zoveel alphahulpen te vinden zijn? Is dit in overeenstemming te brengen met de bestaande verhouding van 20 procent alphahulp? </vraag>
      <vraag nummer="5">Deelt u de mening dat op den duur de tarieven weer worden verhoogd, en de opschudding en onrust bij de gebruikers voor niets is geweest, of dat er vooral gewerkt gaat worden met minder professionele krachten dan de indicaties aangeven en dus ten koste van de kwaliteit? </vraag>
      <vraag nummer="6" voetnoot="2">Wat is uw reactie op de stelling van het CNV dat als in een gemeente een thuiszorgorganisatie plaatsmaakt voor een schoonmaakbedrijf, de wet overgang van ondernemingen van toepassing is en het schoonmaakbedrijf verplicht is de werknemers van de verliezende thuiszorgorganisaties over te nemen met behoud van salaris en andere arbeidsvoorwaarden? Zo ja, geldt dit ook voor andere instellingen? Hoe gaat u er op toezien dat dit ook wordt uitgevoerd? <voetnoot nummer="2"/>
      </vraag>
      <vraag nummer="7">Klopt het dat de CAO schoonmaak een bepaling kent die bij contractwisseling het verwervende schoonmaakbedrijf verplicht het merendeel van het personeel dat voorheen het contract uitvoerde, over te nemen en dus ook het personeel van de thuiszorgorganisatie, en daarbij de CAO schoonmaak en de omvang van het dienstverband moet garanderen? </vraag>
      <vraag nummer="8">Klopt het dat, nu de Europese richtlijn inzake het behoud van rechten van werknemers bij overgang van onderneming in het Nederlandse arbeidsrecht is gecodificeerd, het verwervende schoonmaakbedrijf (of de thuiszorginstelling) de huishoudelijke zorgverleners van de thuiszorgorganisaties dient «over te nemen» met behoud van arbeid en arbeidsvoorwaarden (uit de CAO-thuiszorg dus)? </vraag>
      <vraag nummer="9" voetnoot="3">Wat is uw reactie op het ongedaan maken van de aanbesteding huishoudelijke zorg door 8 gemeenten in Noordwest Friesland vanwege de dreigende juridische procedures? <voetnoot nummer="3"/>
      </vraag>
      <vraag nummer="10">In welke gevallen kan een aanbesteding ongedaan worden gemaakt, zeker als er nog geen definitieve gunning is gegeven? </vraag>
      <vraag nummer="11">Wat is uw reactie op het feit dat de gemeenten de Vereniging van Nederlandse Gemeenten (VNG) hebben teruggestuurd naar de onderhandelingstafel omdat naar de mening van de meerderheid van de gemeenten het over te dragen budget onvoldoende is? </vraag>
      <vraag nummer="12" voetnoot="4 5">Deelt u de mening van de ouderenorganisaties dat mensen met een verblijfsindicatie bij hun huidige aanbieder van huishoudelijke hulp kunnen blijven <voetnoot nummer="4"/>, daar u immers zelf heeft aangegeven dat deze mensen geen last moeten ondervinden van de tijdelijke regeling? <voetnoot nummer="5"/>
      </vraag>
      <vraag nummer="13">Kunt u een overzicht geven van de uitvoeringskosten van de Wmo in het oude en in het nieuwe stelsel en van de uit te keren budgetten? Hoeveel bedragen de aanloopkosten (adviesbureaus, trainingen, studiedagen)? Zijn die hierin meegenomen? </vraag>
      <vraag nummer="14">Kunt u deze vragen beantwoorden voor de begrotingsbehandeling VWS? </vraag>
      <noten afkomstig="vraag">
         <noot nummer="1">AD/Rotterdams Dagblad, 24 november 2006 en eerder</noot>
         <noot nummer="2" datum="2006-11-15" bron="Algemeen Dagblad">Algemeen Dagblad, 15 november 2006</noot>
         <noot nummer="3" datum="2006-11-8" bron="Site Abvakabo FNV">Site Abvakabo FNV, 8 november 2006</noot>
         <noot nummer="4" datum="2006-11-7" bron="CSO persbericht">CSO persbericht, 7 november 2006</noot>
         <noot nummer="5">Brief staatssecretaris van VWS, 30 oktober 2006 (30 131, nr. 122)</noot>
      </noten>
   </vragen>
   <antwoorden aantal="14">
      <antwoord nummer="1">Bij de aanbesteding van de hulp bij het huishouden door gemeenten hebben in veel gemeenten meer aanbieders gereageerd dan dat er werk voorhanden is. Dat betekent onvermijdelijk dat niet alle aanbieders in aanmerking kunnen komen voor een opdracht bij de gemeenten. De aanbestedingsprocedures verlopen objectief en transparant. Bestaande lokale aanbieders kunnen de kans lopen de opdracht niet te verwerven. In sommige gevallen kan de positie van het personeel in het geding komen. Ik heb de colleges van B&amp;W dringend verzocht om samen met brancheorganisaties en vakbonden de mogelijkheden te bekijken om personeel te behouden. Dit kan door nieuwe aanbieders te wijzen op de mogelijkheid hun personeel primair te werven bij de aanbieders die hun personeel moeten ontslaan vanwege een gemiste gunning. Ik zal daarnaast met de sociale partners in gesprek gaan, omdat zij primair verantwoordelijk zijn voor het arbeidsmarktbeleid. In dat gesprek zal ik erop aandringen dat zij hun verantwoordelijkheid in deze oppakken en tot onderlinge afspraken komen, die er toe moeten leiden dat zoveel mogelijk mensen voor de zorg behouden blijven. Dit alles in lijn met en ter uitvoering van de door uw Kamer aangenomen motie Verbeet. </antwoord>
      <antwoord nummer="2">Ik denk dat ook de gemeente er bij gebaat kan zijn als de huidige medewerkers van Thuiszorg Rotterdam door de nieuwe aanbieders in Rotterdam overgenomen kunnen worden. Dit is echter vooral de verantwoordelijkheid van Thuiszorg Rotterdam en de gecontracteerde aanbieders in Rotterdam, in het algemeen en in het bijzonder als het gaat om de individuele arbeidsvoorwaarden. </antwoord>
      <antwoord nummer="3">De gemeente Rotterdam heeft op basis van een bestek aanbesteed. In de bestekken die door gemeenten zijn opgesteld, vormen de prijs en de kwaliteit van de dienstverlening twee belangrijke criteria. Niet de gemeente maar de instelling bepaalt de prijs en het kwaliteitsniveau waarmee wordt ingeschreven op de vraag van de gemeente. Ik ga er vanuit dat instellingen een weloverwogen aanbod doen in de richting van gemeenten, en zich er degelijk van vergewissen dat zij het aanbod, met inachtneming van het gestelde in de CAO, gestand kunnen doen. Ik heb geen reden om te veronderstellen dat in Rotterdam op een andere dan deze manier gehandeld zou zijn. </antwoord>
      <antwoord nummer="4">Tussen de gecontracteerde aanbieders en de gemeente Rotterdam zullen over en weer afspraken gemaakt (moeten) worden. Het is niet aan mij om in die afspraken te treden. Vanuit de Wmo geredeneerd gaat het erom dat Rotterdam eraan gehouden is zodanige afspraken te maken dat zij kan voldoen aan haar compensatieplicht, binnen de grenzen die de kwaliteitswet stelt. </antwoord>
      <antwoord nummer="5">Ik deel de mening dat de tarieven op den duur verhoogd zullen worden op voorhand niet. Het zijn de aanbieders die in aanbiedingen aan gemeenten laten weten dat zij de hulp van het huishouden op meer doelmatige manier kunnen organiseren dan dat nu het geval is. Het kan niet zo zijn dat aanbieders ondersteuning aanbieden die niet spoort met datgene wat de indicatie vereist. In de Wmo is de compensatieplicht opgenomen. Dat houdt in dat een gemeente ervoor moet zorgen dat de indicatie (ook in kwalitatieve zin) gerespecteerd moet worden. De compensatie dient voorts plaats te vinden binnen de kaders die de kwaliteitswet daarvoor stelt. </antwoord>
      <antwoord nummer="6">Zoals ik bij de beantwoording van de Kamervragen van de leden Verbeet en Van Miltenburg heb aangegeven, deel ik niet de mening van het CNV dat de CAO Schoonmaakbedrijven van toepassing is bij hulp in het huishouden onder de Wmo. Overigens kan het zich zeker voordoen dat in een bepaalde situatie sprake is van een overgang van onderneming, als bedoeld in de Wet Overgang van Ondernemingen (WOO, tot wijziging van art. 7:662-666 Burgerlijk Wetboek). Dat zal per concreet geval moeten worden bezien. In zijn algemeenheid kan niet worden gesteld dat bij iedere aanbestedingsprocedures altijd sprake zal zijn van een overgang van onderneming in de zin van de wet. Kort gezegd is sprake van overgang van een onderneming in de zin van de WOO indien een economische eenheid krachtens overeenkomst wordt overgedragen waarbij die economische eenheid haar identiteit behoudt. Om te beoordelen of er sprake is van overgang van onderneming moeten onder andere de volgende aspecten in aanmerking worden genomen: de aard van de onderneming, de vraag in hoeverre en de mate waarin materiële en immateriële activa, personeel en klanten worden overgenomen, de mate waarin de activiteiten voor en na de overdracht overeenkomen en de duur van een eventuele onderbreking van die activiteiten. Indien in een bepaalde situatie daadwerkelijk sprake is van een overgang van onderneming, schrijft de wet voor dat alle rechten en verplichtingen van de werknemers van de vervreemdende onderneming van rechtswege overgaan op de verkrijgende ondernemer en kunnen werknemers aanspraak maken op een arbeidsovereenkomst bij de nieuwe werkgever. Aangenomen mag worden dat de partijen die hebben ingeschreven zich hiervan vergewist hebben. Als een partij dit heeft nagelaten hoeft dat echter geen consequenties te hebben voor het aanbesteden en het gunnen in aanbestedingen. Een rechter zou in dat geval kunnen bepalen dat een schoonmaakbedrijf dat een contract is gegund, werknemers van het vervreemdende bedrijf in dienst moet nemen en/of andere arbeidsvoorwaarden moet toepassen dan waar hij vanuit was gegaan. Dat zijn echter risico’s voor het schoonmaakbedrijf die inherent zijn aan het ondernemen. In het geval dat de aanbestedende dienst onjuiste of onvolledige informatie heeft verschaft ligt dit eventueel anders. </antwoord>
      <antwoord nummer="7">Zie het antwoord op vraag 6. </antwoord>
      <antwoord nummer="8">Zie het antwoord op vraag 6. </antwoord>
      <antwoord nummer="9">Kennelijk zijn deze gemeenten van mening dat bij een nieuwe aanbesteding de zorgvuldigheid nog beter in acht kan worden genomen. Als dat zo is, vind ik het verstandig dat deze gemeenten deze beslissing genomen hebben. </antwoord>
      <antwoord nummer="10">In zijn algemeenheid bestaat geen rechtsplicht voor een aanbestedende dienst om daadwerkelijk tot gunning over te gaan. De aanbestedende dienst mag dus in elke fase van de aanbestedingsprocedure besluiten de procedure stop te zetten. Wel bestaat, naarmate dit stopzetten pas in een latere fase gebeurt, een groter risico dat (potentiële) inschrijvers zullen proberen hun kosten in verband met de voorbereiding van hun inschrijving en mogelijk zelfs gederfde winst te verhalen op de aanbestedende dienst. De kans dat inschrijvers erin slagen gederfde winst te vorderen is niet groot. Zij zullen dan immers moeten aantonen dat zij de opdracht gekregen zouden hebben als de aanbestedende dienst tot gunning zou zijn overgegaan en dat ze al zo dicht bij het sluiten van de overeenkomst zaten dat het stopzetten niet meer zonder schadevergoeding mag. Zeker dit laatste wordt slechts zelden aangenomen door de rechter, mede gezien het beginsel van contractsvrijheid (d.w.z. je kunt niet verplicht worden te contracteren). Het ligt anders, indien men wil overgaan tot heraanbesteding, nadat men een aanbestedingsprocedure heeft stopgezet. In dit geval is heraanbesteding slechts toelaatbaar, wanneer het geschiedt op bevel van de rechter, of als de specificaties van de opdracht wezenlijk worden gewijzigd. Dit kan bijvoorbeeld nodig zijn, indien bij de eerste aanbestedingsprocedure fouten zijn gemaakt met de selectiecriteria of de gunningscriteria. Wordt overgegaan tot heraanbesteding zonder de specificaties te wijzigen, of met enkel wijzigingen van ondergeschikte aard, dan kan dit onrechtmatig zijn jegens degene die de stopgezette aanbestedingsprocedure zou hebben gewonnen. Indien die inschrijver kan aantonen dat hij gewonnen zou hebben als de eerste aanbestedingsprocedure zou zijn doorgezet en dat de heraanbestedingsprocedure geen of geen wezenlijke wijzigingen in de specificaties van de opdracht heeft gebracht ten opzichte van de eerste aanbestedingsprocedure, dan kan hij schadevergoeding (kosten en gederfde winst) vorderen van de aanbestedende dienst. </antwoord>
      <antwoord nummer="11">De leden van de Vereniging van Nederlandse Gemeenten hebben de VNG opgeroepen om met het nieuwe kabinet de onderhandelingen over het financieel arrangement te heropenen. Het nieuwe kabinet zal moeten besluiten of zij daar wel of niet toe bereid is. Ik ben van mening dat ik met de VNG een goed financieel arrangement heb afgesproken en dat daarmee de randvoorwaarden zijn gecreëerd om de Wmo zorgvuldig uit te voeren. Daar komt bij dat ik de Tweede Kamer heb toegezegd de breed in uw Kamer gesteunde motie Mosterd (TK 2006–2007, 30 131, nr. 118) uit te voeren waarin: «– een heldere analyse te maken van de gestegen kosten en te achterhalen welke oorzaken daaraan ten grondslag liggen; – zo nodig maatregelen te nemen om het gemeenten mogelijk te maken de hun door de Wmo opgedragen taken met betrekking tot de huishoudelijke zorg adequaat uit te voeren; – te bepalen dat, indien de uitgaven voor gemeenten in 2007 om de hun opgedragen taken conform de Wmo te kunnen uitvoeren een afwijzing laten zien van meer dan 10% van de historische uitgaven voor de huishoudelijke zorg in het ijkjaar 2005, de regering de gemeentelijke budgetten voor het jaar 2007 voor het meerdere zal aanpassen; – de Kamer hierover voor 1 maart 2007 te informeren, en gaat over tot de orde van de dag». Ik heb de Tweede Kamer toegezegd deze motie uit te voeren en ben daar inmiddels mee aangevangen door het opstarten van het hiertoe noodzakelijke onderzoek. </antwoord>
      <antwoord nummer="12">In de brief aan de Kamer heb ik inderdaad aangegeven dat mensen zo min mogelijk last moeten hebben van een tijdelijke overgangssituatie. Daarom is voor alle mensen met een verblijfsindicatie de indicatie ambtshalve verlengd. Ik kan echter geen 100% garantie geven dat altijd dezelfde aanbieder of hulpverlener aan huis komt. Ik zal er wel bij de gemeenten op aandringen om mensen met een lopende indicatie door dezelfde aanbieder van zorg te laten voorzien. Als dat niet mogelijk is dan zal ik erop aandringen in dat geval een passend pgb te verstrekken. </antwoord>
      <antwoord nummer="13">In het financieel arrangement dat ik met de VNG ben overeengekomen, is voor de uitvoering van de Wmo een bedrag opgenomen van € 67 miljoen. Dit bedrag is mede gebaseerd op de uitvoeringskosten die in het huidig stelsel gemaakt worden. Deze gaan «schoon aan de haak» over. Daarboven is een additioneel budget toegevoegd. Ik heb met de VNG afgesproken om de uitvoeringskosten, die in het kader van de Wmo gemaakt worden, te monitoren. Als de resultaten van deze monitor bekend zijn zullen de uitvoeringskosten definitief vastgesteld worden. Voor de aanloop of implementatie van de Wmo heb ik aan de gemeenten een bedrag van in totaal € 75 miljoen ter beschikking gesteld. Gemeenten kunnen zelf beslissen hoe zij deze middelen inzetten naar gelang de lokale omstandigheden. </antwoord>
      <antwoord nummer="14">Ja. </antwoord>
      <noten afkomstig="antwoord"/>
   </antwoorden>
</kvr>
