<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Leers en Van den Akker (beiden CDA) over de bestemmingsheffing voor collectieve reclame. (Ingezonden 18 augustus 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7696
</item>
         <item attribuut="Inhoud">Betreft een oordeel van de Haagse rechtbank dat de bestemmingsheffing voor collectieve reclame van het Hoofdbedrijfschap Ambachten staatssteun is, die pas ingevoerd mag worden na aanmelding bij de Europese Commissie. Deze vragen dienen ter aanvulling op de eerdere vragen terzake van het lid Rosenmöller en van het lid Bakker (zie Aanhangsels 1687 en 1688).</item>
         <item attribuut="Rubriek">Bedrijfsleven en industrie (Overig) Belastingen (Overig) Communicatie, media en informatievoorziening (Reclame) Staats- en bestuursrecht (Wetgeving)</item>
         <item attribuut="Trefwoorden">Bedrijfschappen Bestemmingsheffingen Overheidssteun Productschappen Reclame Wet- en regelgeving</item>
         <item attribuut="Vindplaats">Kamervragen met antwoord 1997-1998, nr. 1689, Tweede Kamer</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="CDA">Leers</persoon>
            <persoon partij="CDA">Van den Akker</persoon>
         </item>
         <item attribuut="Datum_reaktie">1998-08-25</item>
         <item attribuut="Datum_indiening">1998-08-18</item>
         <item attribuut="Document-id">KVR7696</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3471" allpagenumbers="3471 3472" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7696" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1689" onderwerp="" indiendatum="1998-08-18">
         <vrager partij="CDA" oorsprong="parlement">Leers</vrager>
         <vrager partij="CDA" oorsprong="parlement">Van den Akker</vrager>
         <vraagt-aan/>
      </vraagdata>
      <antwoorddata antwoorddatum="1998-08-25">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Heeft het Hoofdbedrijfschap Ambachten in 1996 bij Economische Zaken aangedrongen de heffing in Brussel te melden? Zo ja, waarom is dit niet gebeurd? </vraag>
      <vraag nummer="2">Wat is uw opvatting over de stelling van de secretaris van het Hoofdbedrijfschap Ambachten en de advocaat van de optiekbedrijven dat het ministerie de fout niet wilde herstellen omdat daarmee erkend zou worden dat eerder een fout was gemaakt? </vraag>
      <vraag nummer="3">Waarom is het ministerie van mening dat de fout van de niet-aanmelding bij het schap ligt omdat het ter beoordeling van de schappen zou zijn te bepalen wat een steunmaatregel is? </vraag>
      <vraag nummer="4">Wordt deze opvatting door de Europese Commissie gedeeld? </vraag>
      <vraag nummer="5">Waarom heeft het kabinet in 1992 aan de Kamer geschreven dat aanmelding van bestemmingsheffingen in Brussel verplicht is, maar er vervolgens niet op toegezien dat dit ook daadwerkelijk gebeurde? </vraag>
      <vraag nummer="6">Deelt u het oordeel van de advocaat van de optiekbedrijven, dat als gevolg van het vonnis van de Haagse rechtbank de bestemmingsheffingen van alle 36 bedrijfs- en produktschappen in feite ongeldig zijn, ongedaan moeten worden gemaakt en kunnen worden teruggevorderd? </vraag>
      <vraag nummer="7">Welke maatregelen is het ministerie voornemens te treffen en kan de Kamer zo spoedig mogelijk hiervan in kennis worden gesteld? </vraag>
      <noten afkomstig="vraag"/>
   </vragen>
   <toelichting>deze vragen dienen ter aanvulling op de eerdere vragen terzake van het lid Rosenmöller en van het lid Bakker, ingezonden 18 augustus jl. </toelichting>
   <antwoorden aantal="5">
      <antwoord nummer="1 en 2">Het HBA heeft sinds 1988, ieder jaar opnieuw, een verordening met een bestemmingsheffing vastgesteld waarmee een collectieve promotiecampagne wordt bekostigd voor de optiekbranche. De jaarlijkse kosten van deze promotiecampagne beliepen maximaal ruim één miljoen gulden. De heffing bedroeg in de meeste jaren maximaal 850 gulden per vestiging; volgens de huidige regeling is deze heffing maximaal 450 gulden per vestiging. Naar aanleiding van de stelling van de advocaat van enkele grote optiekbedrijven dat het hier zou gaan om een steunmaatregel, heeft de SER namens het HBA medio 1995 aan het Ministerie van Economische Zaken gevraagd om de bestemmingsheffingoptiek voor het jaar 1995 «pro forma» aan te melden bij de Commissie. Op dit verzoek is niet ingegaan, omdat het HBA zelf van mening was dat de bestemmingsheffing geen steunmaatregel is en omdat artikel 93 EG-Verdrag geen «pro forma»-meldingen kent. Eind 1995 heeft het HBA aan het Ministerie van Economische Zaken gevraagd om de verordening met de bestemmingsheffingoptiek voor het jaar 1996 aan de Europese Commissie aan te melden. Dit verzoek werd nu gedaan voordat de desbetreffende heffingsverordening ten uitvoer was gelegd. Ook bij dit verzoek gaf het HBA echter aan dat het de regeling zelf niet beschouwde als een steunmaatregel. Mede op grond van informele contacten met de Europese Commissie, die in de regeling ook geen steun zag, is toen het standpunt ingenomen dat het niet gaat om steun en is geen gehoor gegeven aan het verzoek om de verordening bij de Europese Commissie te melden. Daarbij heeft ook een rol gespeeld dat het ministerie in zijn verkeer met de Europese Commissie een consistente gedragslijn wil hanteren: maatregelen die naar ons beste weten geen steun zijn worden niet gemeld. Het niet willen erkennen of herstellen van fouten was en is niet aan de orde. </antwoord>
      <antwoord nummer="3 en 4" voetnoot="1">Ik ben – zoals nader uiteengezet in het antwoord op vraag 3 van het lid Rosenmöller <voetnoot nummer="1"/>– niet van mening dat sprake is van een fout en dus ook niet dat de verantwoordelijkheid daarvoor bij het HBA ligt. Als niettemin de indruk mocht zijn gewekt dat ik van mening zou zijn dat er in dezen een fout is gemaakt door het HBA, dan wil ik dat hierbij rechtzetten. De verantwoordelijkheid voor de niet-aanmelding van deze bestemmingsheffing begin 1996 ligt bij de Minister van Economische Zaken. Het HBA heeft wel, door bij het ter melding aanbieden van de verordening aan te geven dat naar zijn oordeel geen sprake is van steun, mede bijgedragen aan het overeenkomstige oordeel van de Minister van EZ en aan het als gevolg daarvan niet gemeld worden van de verordening. Of de verordening had moeten worden gemeld zal pas duidelijk worden nadat de lopende procedures bij de Europese Commissie en bij de rechter tot een einde gekomen zijn. Ook als de uitkomst daarvan uiteindelijk is dat de verordening had moeten worden gemeld, neemt dat niet weg dat de Minister van Economische Zaken in de omstandigheden van begin 1996 in redelijkheid tot het besluit kon komen om niet te melden. Bezien vanuit de Europese Commissie is de interne verdeling van verantwoordelijkheden binnen een lidstaat in dit verband niet van belang. Zij houdt de lid-staat Het Koninkrijk der Nederlanden verantwoordelijk voor de naleving van EG-verplichtingen en spreekt de Nederlandse regering daarop aan. </antwoord>
      <antwoord nummer="5" voetnoot="2">In antwoord op vraag 3 van het lid Rosenmöller heb ik al aangegeven, dat de SER de taak heeft verordeningen te toetsen aan het recht, waaronder het EG-recht. Het (naar aanleiding van vraag 3 van het Lid Bakker) <voetnoot nummer="2"/>in de bijlage bijgevoegde overzicht geeft mij geen aanleiding tot de mening dat bestemmingsheffingen ten onrechte niet worden gemeld. </antwoord>
      <antwoord nummer="6">Nee. Ik verwijs naar het antwoord op vraag 2 van het lid Rosenmöller. </antwoord>
      <antwoord nummer="7">Zolang de discussie over het steunkarakter en de meldingsplicht ten aanzien van de bestemmingsheffingoptiek nog niet tot een conclusie heeft geleid, acht ik het verstandig met betrekking tot nieuwe bestemmingsheffingen van product- en bedrijfschappen die mogelijk steunmaatregelen bevatten welke de «de-minimis»-grens te boven gaan tijdig met de Europese Commissie contact op te nemen over de noodzaak om deze al dan niet aan te melden. Indien de Commissie daarbij aangeeft melding gewenst te achten, zal uiteraard worden gemeld. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1687" documentjaargang="1997-1998">Aanhangsel Handelingen, nr. 1687, vergaderjaar 1997–1998.</noot>
         <noot nummer="2" documenttype="Kamervragen" documentnummer="1688" documentjaargang="1997-1998">Aanhangsel Handelingen, nr. 1688, vergaderjaar 1997–1998.</noot>
      </noten>
   </antwoorden>
</kvr>
