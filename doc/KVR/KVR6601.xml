<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rouvoet en Stellingwerf (beiden RPF) over het uitzendtijdstip van films, dramaseries en reality-tv. (Ingezonden 3 februari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6601
</item>
         <item attribuut="Rubriek">Communicatie, media en informatievoorziening (Radio en televisie) Welzijn (Jeugdigen)</item>
         <item attribuut="Trefwoorden">Jeugdigen Televisie</item>
         <item attribuut="Vindplaats">Kamervragen met antwoord 1997-1998, nr. 793, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="RPF">Rouvoet</persoon>
            <persoon partij="RPF">Stellingwerf</persoon>
         </item>
         <item attribuut="Datum_reaktie">1998-03-02</item>
         <item attribuut="Datum_indiening">1998-02-03</item>
         <item attribuut="Document-id">KVR6601</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1623" allpagenumbers="1623 1624" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6601" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="793" onderwerp="" indiendatum="1998-02-3">
         <vrager partij="RPF" oorsprong="parlement">Rouvoet</vrager>
         <vrager partij="RPF" oorsprong="parlement">Stellingwerf</vrager>
         <vraagt-aan/>
      </vraagdata>
      <antwoorddata antwoorddatum="1998-03-2">
         <antwoorder functie="staatssecretaris" ministerie="Onderwijs, Cultuur en Wetenschappen">Nuis</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u inmiddels met de omroepen gesproken over de uitkomsten van het onderzoek dat het Commissariaat voor de Media heeft verricht naar de mate waarin zowel de publieke als de commerciële omroepen rekening houden met het uitzendtijdstip van films, dramaseries en reality-tv? <voetnoot nummer="1"/>
      </vraag>
      <vraag nummer="2">Zo niet, op welke manier wordt de hand gehouden aan artikel 53 van de Mediawet waarin bepaald is dat omroepen films die door de Nederlandse Filmkeuring (NFK) zijn gekeurd voor 12 jaar en ouder pas na 20.00 uur en films die gekeurd zijn voor 16 jaar en ouder pas na 22.00 uur mogen uitzenden? </vraag>
      <vraag nummer="3">Op welke manier kan het toezicht op de commerciële omroepen worden verbeterd, gezien het feit dat deze omroepen zich in de periode tussen 1 juni en 4 juli jl. 21 keer niet hebben gehouden aan het in artikel 53 van de Mediawet bepaalde? </vraag>
      <vraag nummer="4">Hoe kan voorkomen worden dat commerciële omroepen bij films die niet door de NKF geclassificeerd zijn, minder strenge leeftijdsgrenzen hanteren? </vraag>
      <vraag nummer="5" voetnoot="2">Herinnert u zich de beantwoording van vragen van het lid Van Dijke (RPF) <voetnoot nummer="2"/>, waarbij u aangaf bezorgd te zijn over «de grote hoeveelheid geweld op televisie» en toezegde op korte termijn in overleg te treden met publieke en commerciële omroepen over dit onderwerp? </vraag>
      <vraag nummer="6">Is er tijdens dat overleg gesproken over het uitzendtijdstip van de door Filmkeuring geclassificeerde films? Zo ja, hoe komt het dat in het bijzonder de commerciële omroepen zich zo vaak niet hebben gehouden aan de uitzendtijdstippen? </vraag>
      <vraag nummer="7">Ziet u, gezien de uitkomst van het onderzoek van het Commissariaat voor de Media, aanleiding opnieuw met de omroepen over dit onderwerp te spreken? </vraag>
      <noten afkomstig="vraag">
         <noot nummer="1" datum="1998-11-3" bron="Zie onder meer: Staatscourant">Zie onder meer: Staatscourant, 3 november 1998</noot>
         <noot nummer="2" documenttype="Kamervragen" documentnummer="910" documentjaargang="1995-1996">Aanhangsel Handelingen, nr. 910, vergaderjaar 1995–1996.</noot>
      </noten>
   </vragen>
   <antwoorden aantal="5">
      <antwoord nummer="1 en 2">Een speciaal overleg met de (commerciële) omroepen over de uitkomsten van het onderzoek van het Commissariaat voor de Media heeft niet plaatsgevonden. Wel is deze materie aan de orde in het overleg dat door de ministeries van VWS, OCenW en Justitie gevoerd wordt met de gezamenlijke branches over de vormgeving van een nieuw systeem van (geconditioneerde) zelfregulering. Het toezicht op de Mediawet valt onder de verantwoordelijkheid van het Commissariaat voor de Media. Met het Commissariaat vindt regelmatig overleg plaats over de verbetering van de praktijk bij met name commerciële omroepen door een aangescherpt wettelijk kader waarbinnen zelfregulering zal worden geplaatst. De rol van het Commissariaat in de beoogde nieuwe situatie is daarbij uiteraard uitvoerig aan de orde geweest. De situatie is thans als volgt. Het Commissariaat houdt toezicht op het tijdstip van uitzending van door de Nederlandse Filmkeuring gekeurde films. Aan de hand van deze keuringsresultaten dienen de omroeporganisaties de films na 20.00 of 22.00 uur uit te zenden. Het laatstgenoemde tijdstip heeft betrekking op films die zijn goedgekeurd voor personen boven de 16 jaar en is met ingang van 1 februari 1998 verschoven van 21.00 naar 22.00 uur. Het Commissariaat ziet op de naleving van dit voorschrift nauwlettend toe. Voor programma-onderdelen die niet door de filmkeuring zijn gekeurd, ligt de verantwoordelijkheid voor de bescherming van jeugdigen tegen schadelijke beelden bij de omroeporganisaties. Het onderzoek van het Commissariaat heeft zich vooral gericht op deze categorie programma’s. Het Commissariaat bezit echter geen sanctiebevoegdheid ten aanzien van deze categorie. </antwoord>
      <antwoord nummer="3 en 4">Zoals in de beleidsnotitie «Niet voor alle leeftijden: audiovisuele media en de bescherming van jeugdigen» is aangekondigd, is het de bedoeling om te komen tot een geharmoniseerd systeem van bescherming van jeugdigen tegen schadelijke beelden op film, video, cd-rom en televisie, dat uitgaat van een gedegen vorm van zelfregulering. In dat kader kan de filmkeuring dan worden afgeschaft. Voor wat betreft de omroeporganisaties wordt hierbij gedacht aan een systeem van geconditioneerde zelfregulering. Dit houdt in dat de omroeporganisaties gestimuleerd worden om zich bij de zelfregulering aan te sluiten, zonder dat sprake is van een wettelijke aansluitplicht. De wettelijke regeling luidt dan dat het Commissariaat toezicht houdt, doch dat omroepen kunnen overstappen naar een eigen systeem van toezicht, indien zij zelf tot een afdoende regulering komen. In de (deel)reglementen van de Stichting Classificatie Audiovisuele Media (SCAM) – het thans beoogde landelijk steunpunt voor de audiovisuele branches – zal een afdoende regeling voor de omroeporganisaties moeten worden opgenomen. De omroeporganisaties zullen zich bij de SCAM aansluiten en zich verplichten tot uitvoering van de (deel)reglementen. De verantwoordelijkheid voor classificatie van de programma’s en het tijdstip van uitzending ligt dan bij de omroeporganisaties in het kader van de zelfregulering. De SCAM voorziet in criteria voor de classificatie, een meldpunt voor klachten en procedures voor de behandeling daarvan, inclusief de mogelijkheid van het opleggen van sancties. De stichting waarin de zelfregulering vorm krijgt (naar verwachting is dat de SCAM), zal in dit systeem door de minister van OCenW erkend worden. Voordat tot erkenning kan worden overgegaan, zal aangetoond moeten worden dat de desbetreffende omroeporganisaties in voldoende mate zijn aangesloten en dat de zelfregulering (de reglementen en deelreglementen) voldoende waarborgen biedt. Dit mede gelet op de verplichtingen voortvloeiend uit de Europese richtlijn. Indien mocht blijken dat de stichting niet aan deze criteria voldoet zal niet tot erkenning worden overgegaan of zal de erkenning worden ingetrokken. Voor de omroeporganisaties gaat van deze aanpak een sterke prikkel uit om in eigen verantwoordelijkheid te zorgen voor een goede zelfregulering. Indien de omroepen – tegen de verwachting in – hierin niet slagen, zal het Commissariaat toch (tijdelijk) in het toezicht moeten voorzien. Voordeel van deze aanpak is dat naar verwachting partijen zelfregulering zullen verkiezen boven Commissariaatstoezicht. Hierdoor wordt enerzijds het Commissariaat niet belast met de taak van keurmeester en wordt anderzijds voorkomen dat door het opleggen van een wettelijke aansluitplicht het zelfreguleringorgaan het karakter van een zelfstandig bestuursorgaan zou krijgen, maar zonder wettelijke basis. Tevens is deze benadering een stimulans voor sectorbrede zelfregulering. Overigens blijft ook in deze opzet het Commissariaat belast met het toezicht op programma-onderdelen die ernstige schade bij jeugdigen kunnen veroorzaken (conform het eerste lid van art. 22 Televisie-richtlijn). Aldus kan worden bereikt dat onder het stelsel van (geconditioneerde) zelfregulering situaties zoals die in het onderzoek van het Commissariaat geconstateerd zijn, niet meer voor zullen komen. </antwoord>
      <antwoord nummer="5">Ja. </antwoord>
      <antwoord nummer="6">Ja. Het onderzoek van het Commissariaat gaat evenwel juist over andere programma-onderdelen dan door de Nederlandse Filmkeuring gekeurde films. In het overleg is overigens over het totale aanbod van gewelddadige programma-onderdelen gesproken. </antwoord>
      <antwoord nummer="7">In het kader van de afstemming van de Mediawet en de zelfregulering zal in het overleg met de omroeporganisaties dit onderwerp zeker opnieuw aan de orde komen. </antwoord>
      <noten afkomstig="antwoord"/>
   </antwoorden>
</kvr>
