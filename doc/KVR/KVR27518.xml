<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Blok en Van Miltenburg (beiden VVD) aan de minister van Sociale Zaken en Werkgelegenheid en de staatssecretaris van Volksgezondheid, Welzijn en Sport over het heffen van een AWBZ-bijdrage. (Ingezonden 23 januari 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27518
</item>
         <item attribuut="Inhoud">De Centrale Raad van Beroep heeft aangegeven dat het heffen van een AWBZ bijdrage in strijd is met de Europese code als de zorg die een AWBZ-verzekerde nodig heeft een gevolg is van een arbeidsongeval of beroepsziekte. Geldt deze uitspraak nu ook voor de eigen bijdrage voor huishoudelijk hulp en voor alle zorg voortvloeiend uit arbeidsongevallen of beroepszieken.</item>
         <item attribuut="Rubriek">Gezondheidszorg (Zorgverzekeringen) Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG))</item>
         <item attribuut="Trefwoorden">Arbeidsongeschiktheid AWBZ Eigen bijdrage</item>
         <item attribuut="Vindplaats">Kamervragen met antwoord 2006-2007, nr. 990, Tweede Kamer</item>
         <item attribuut="Vraagnr_bij_indiening">2060705940</item>
         <item attribuut="Afkomstig_van">Sociale Zaken en Werkgelegenheid (SZW) Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Blok</persoon>
            <persoon partij="VVD">Van Miltenburg</persoon>
         </item>
         <item attribuut="Datum_reaktie">2007-03-15</item>
         <item attribuut="Datum_indiening">2007-01-23</item>
         <item attribuut="Document-id">KVR27518</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2109" allpagenumbers="2109 2110" vetnummer="2060705940" code="0607tkkvr990" lopendefooter="Tweede Kamer, vergaderjaar 2006–2007, Aanhangsel" filenaam="KVR27518" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="990" onderwerp="" indiendatum="2007-01-23">
         <vrager partij="VVD" oorsprong="parlement">Blok</vrager>
         <vrager partij="VVD" oorsprong="parlement">Van Miltenburg</vrager>
         <vraagt-aan>de minister van Sociale Zaken en Werkgelegenheid en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="15 maart 2007), zie ook Aanhangsel Handelingen nr. 754, vergaderjaar 2006–2007">
         <antwoorder functie="minister" ministerie="Sociale Zaken en Werkgelegenheid">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Bent u op de hoogte van het oordeel van de Centrale Raad van Beroep <voetnoot nummer="1"/>waaruit blijkt dat het heffen van een AWBZ-bijdrage in strijd is met de Europese code als de zorg die een AWBZ-verzekerde nodig heeft een gevolg is van een arbeidsongeval of beroepsziekte? </vraag>
      <vraag nummer="2">Hoe beoordeelt u deze uitspraak? Acht u het wenselijk dat er een onderscheid zal ontstaan tussen arbeidsgerelateerde en niet-arbeidsgerelateerde aandoeningen binnen de AWBZ? </vraag>
      <vraag nummer="3">Is het waar dat een werknemer die, als gevolg van een arbeidsongeval of beroepsziekte, is aangewezen op huishoudelijke hulp en een AWBZ eigen bijdrage moet betalen, nu met succes een bezwaar kan aantekenen tegen die eigen bijdrage? </vraag>
      <vraag nummer="4">Welke gevolgen heeft de uitspraak voor gemeenten die in het kader van de WMO een eigen bijdrage opleggen voor huishoudelijke hulp? </vraag>
      <vraag nummer="5">Onderschrijft u het oordeel van de Centrale Raad van Beroep, dat aan de Europese code een visie ten grondslag ligt dat beroepsrisico’s in het algemeen niet door de werknemer behoren te worden gedragen? </vraag>
      <vraag nummer="6">Betekent dit dat de uitspraak van de Centrale Raad van Bestuur niet beperkt is tot medische zorg, maar tot alle zorg voortvloeiend uit arbeidsongevallen of beroepsziekten? </vraag>
      <vraag nummer="7">Wat zijn volgens u de mogelijke consequenties van deze uitspraak op het gebied van de Nederlandse arbeidsongeschiktheidsregelingen? </vraag>
      <vraag nummer="8">Kunt u inzicht verschaffen in de financiële consequenties als de uitspraak van de Centrale Raad van Beroep in brede zin wordt overgenomen? </vraag>
      <vraag nummer="9">Welke maatregelen denkt u te nemen (bijvoorbeeld herstelwetgeving) om eventuele negatieve consequenties van de uitspraak van de Centrale Raad van Beroep te voorkomen? </vraag>
      <noten afkomstig="vraag">
         <noot nummer="1">8 september 2006 (02/6144 AWBZ)</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De uitspraak leidt ertoe dat verzekerden die ten gevolge van een arbeidsongeval of beroepsziekte, als bedoeld in Deel VI van de Code, in een AWBZ-instelling verblijven geen eigen bijdrage verschuldigd zijn. Aan de uitspraak heeft de Staatssecretaris van VWS inmiddels uitvoering gegeven door aan het College voor zorgverzekeringen te vragen de zorgkantoren te instrueren om in de situatie dat de verzekerde terecht aangeeft dat de uitspraak op hem van toepassing is, geen eigen bijdrage te heffen. Voor het overige wordt verwezen naar het antwoord op vraag 9. </antwoord>
      <antwoord nummer="3 en 4" voetnoot="1">In artikel 34 van de Europese Code inzake sociale zekerheid is geregeld waaruit de geneeskundige zorg bestaat <voetnoot nummer="1"/>. Huishoudelijke hulp valt hier niet onder. De betrokkene kan niet met succes op basis van de uitspraak bezwaar aantekenen tegen de eigen bijdrage. De uitspraak heeft dan ook geen gevolgen voor gemeenten die in het kader van de WMO eigen bijdragen opleggen voor huishoudelijke hulp. </antwoord>
      <antwoord nummer="5">Deze kwestie zal worden betrokken bij het antwoord op de vraag welke maatregelen naar aanleiding van de uitspraak van de Centrale Raad van Beroep dienen te worden genomen. Voor een antwoord op deze vraag wordt derhalve verwezen naar het antwoord op vraag 9. </antwoord>
      <antwoord nummer="6">De rechtsvraag die de Centrale Raad van Beroep in zijn uitspraak van 8 september 2006 heeft beantwoord betreft de eigen bijdrage voor geneeskundige zorg bij verblijf, die genoten wordt ten gevolge van een arbeidsongeval of beroepsziekte. Genoemde uitspraak van de Centrale Raad van Beroep strekt zich uit tot de vormen van geneeskundige zorg, die zijn opgesomd in artikel 34 van de Europese Code inzake sociale zekerheid. </antwoord>
      <antwoord nummer="7">Er zijn geen consequenties van deze uitspraak op het gebied van de Nederlandse arbeidsongeschiktheidsregelingen. De uitspraak van de CRvB gaat over de situatie dat er een eigen bijdrage wordt opgelegd bij ziektekosten (AWBZ zorg) die verband houden met een arbeidsongeval. De CRvB acht dit in strijd met Deel VI (uitkeringen en verstrekkingen bij arbeidsongevallen en beroepsziekten) van de Europese Code. </antwoord>
      <antwoord nummer="8">In Nederland wordt geen onderscheid gemaakt naar de oorzaak waardoor zorg genoten wordt. Er wordt dan ook niet bijgehouden wie er zorg geniet ten gevolge van een arbeidsongeval of een beroepsziekte. Daarom wordt ook niet geregistreerd welk bedrag er aan eigen bijdragen wordt betaald voor zorg ten gevolge van een arbeidsongeval of beroepsziekte. In de ons omringende landen maakt men een dergelijk onderscheid wel. Daar kent men wel het risque professionnel. Op basis van ervaringen in die landen, kan slechts een ruwe schatting gemaakt worden van het met de eigen bijdragen bij zorg ten gevolge van een arbeidsongeval of beroepsziekte gemoeide bedrag. Bij de berekening van de gemiddelde kosten die Nederland aan de andere Europese Unielidstaten moet betalen, worden de kosten van zorg bij arbeidsongevallen en beroepsziekten geschat op circa 3% van de totale zorgkosten. Wat dit betekent voor de eigen bijdragen, is niet bekend. </antwoord>
      <antwoord nummer="9">Er zijn verschillende mogelijkheden om tegemoet te komen aan de consequenties van de uitspraak. Op dit moment onderzoekt het kabinet deze mogelijkheden. Eén van de mogelijkheden is opzegging van Deel VI van de Code. Echter op 17 maart 2007 verloopt de termijn waarbinnen opzegging mogelijk is. De volgende mogelijkheid doet zich pas weer in 2012 voor. Om dit kabinet in staat te stellen alle opties te onderzoeken, heeft het vorige kabinet Deel VI van de Code op 22 februari 2007 opgezegd, uitsluitend om de opzegtermijn niet te laten verlopen. De opzegging wordt echter pas op 17 maart 2008 van kracht. De tussenliggende periode stelt het nieuwe kabinet – in samenwerking met het parlement – in staat om een zorgvuldige afweging te maken tussen de verschillende mogelijkheden. Vanzelfsprekend zal de Tweede Kamer daar nader over worden geïnformeerd. Indien het kabinet van mening is dat Deel VI van de Code opzegging behoeft, dan is uitdrukkelijke goedkeuring van het parlement daartoe noodzakelijk. Indien blijkt dat passende alternatieven voor opzegging voorhanden zijn, zal het kabinet de opzegging voor 17 maart 2008 ongedaan maken. </antwoord>
      <noten afkomstig="antwoord">
         <noot nummer="1">Artikel 34 van de Europese Code inzake sociale zekerheid noemt de volgende vormen van geneeskundige zorg: a. hulp van huisartsen en specialisten aan personen die al dan niet in een ziekenhuis zijn opgenomen, met inbegrip van huisbezoeken; b. tandheelkundige zorg; c. verpleging thuis, in een ziekenhuis of in een andere geneeskundige inrichting; d. kosten van opneming in een ziekenhuis, herstellingsoord, sanatorium of andere geneeskundige inrichtingen; e. tandheelkundige, farmaceutische en andere medische of chirurgische verstrekkingen, met inbegrip van prothesen en het onderhoud daarvan, alsmede brillen; f. de diensten verleend door een beoefenaar van een ander beroep, hetwelk wettelijk erkend is als verwant aan het beroep van medicus, onder toezicht van een medicus of van een tandarts</noot>
      </noten>
   </antwoorden>
</kvr>
