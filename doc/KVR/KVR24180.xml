<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verhagen en Smilde (beiden CDA) aan de minister van Volksgezondheid, Welzijn en Sport over beantwoording van publieksvragen over het nieuwe zorgstelsel. (Ingezonden 28 oktober 2005); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24180
</item>
         <item attribuut="Inhoud">Vragen naar aanleiding van het feit dat Postbus 51 geen antwoord heeft op diverse vragen van burgers over de nieuwe zorgverzekering, of verwijst naar www.denieuwezorgverzekering.nl, terwijl daar het antwoord niet altijd te vinden is.</item>
         <item attribuut="Rubriek">Communicatie, media en informatievoorziening (Overig) Gezondheidszorg (Zorgverzekeringen)</item>
         <item attribuut="Trefwoorden">Voorlichting Ziektekostenverzekeringen</item>
         <item attribuut="Vindplaats">Kamervragen met antwoord 2005-2006, nr. 239, Tweede Kamer</item>
         <item attribuut="Vraagnr_bij_indiening">2050602250</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Verhagen</persoon>
            <persoon partij="CDA">Smilde</persoon>
         </item>
         <item attribuut="Datum_reaktie">2005-10-31</item>
         <item attribuut="Datum_indiening">2005-10-28</item>
         <item attribuut="Document-id">KVR24180</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="509" allpagenumbers="509 510 511" vetnummer="2050602250" code="0506tkkvr239" lopendefooter="Tweede Kamer, vergaderjaar 2005–2006, Aanhangsel" filenaam="KVR24180" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="239" onderwerp="" indiendatum="2005-10-28">
         <vrager partij="CDA" oorsprong="parlement">Verhagen</vrager>
         <vrager partij="CDA" oorsprong="parlement">Smilde</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-10-31">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van het feit dat Postbus 51 geen antwoord heeft op diverse vragen over de nieuwe zorgverzekering? <voetnoot nummer="1"/>
      </vraag>
      <vraag nummer="2" voetnoot="2">Klopt het dat Postbus 51 voor antwoorden verwijst naar www.denieuwezorgverzekering.nl, terwijl daar het antwoord niet altijd te vinden is? <voetnoot nummer="2"/>
      </vraag>
      <vraag nummer="3" voetnoot="1 2">Kunnen en mogen medewerkers van Postbus 51 vragen, waarop zij het antwoord niet weten, doorspelen aan medewerkers die wel antwoord kunnen geven? Zo ja, waarom is dat bij de voorbeelden onder <voetnoot nummer="1"/>en <voetnoot nummer="2"/>niet gebeurd? Zo neen, waarom niet? </vraag>
      <vraag nummer="4">Deelt u de opvatting dat het niet bijdraagt aan het vertrouwen van burgers in het nieuwe zorgstelsel als zij van de overheid geen antwoord krijgen op hun vragen? </vraag>
      <vraag nummer="5">Deelt u de opvatting dat burgers bij de overheid snel antwoord moet kunnen vinden op inhoudelijke vragen over de nieuwe zorgverzekering, zoals in de onderstaande voorbeelden vermeld? </vraag>
      <vraag nummer="6">Hoever bent u met de invoering van de «vliegende brigade» en één centraal telefoonnummer voor zorgvragen, een zogeheten Zorgtelefoon; niet zijnde Postbus 51, waar tijdens de Algemene Politieke Beschouwingen om is gevraagd? </vraag>
      <vraag nummer="7">Wilt u deze vragen vóór maandag 31 oktober 2005 beantwoorden? </vraag>
      <noten afkomstig="vraag">
         <noot nummer="1">Voorbeelden: Kan een Nederlander die woonachtig is in Nederland en als tandarts werkzaam in Duitsland zich in de basisverzekering verzekeren? Moeten studenten met vermogen in box 3 inkomensafhankelijke bijdrage betalen en heeft vermogen invloed op de hoogte van de zorgtoeslag? Mijn kind is in het buitenland en kan het formulier zorgtoeslag niet voor 1 november invullen; wat nu?</noot>
         <noot nummer="2" titel="Over een lijfrente die u zelf heeft gesloten wordt ook de inkomensafhankelijke bijdrage voor de zorgverzekering geheven. In beginsel draagt de betrokkene die bijdrage zelf">Voorbeeld: Hoeveel inkomensafhankelijke bijdrage moet over lijfrente worden betaald? Verwijzing naar website waar slechts staat «Over een lijfrente die u zelf heeft gesloten wordt ook de inkomensafhankelijke bijdrage voor de zorgverzekering geheven. In beginsel draagt de betrokkene die bijdrage zelf»</noot>
      </noten>
   </vragen>
   <antwoorden aantal="7">
      <antwoord nummer="1">Ja, daarbij gaat het met name om de publieksvragen Buitenland. Het CVZ heeft inmiddels noodzakelijke aanvullende informatie aangeleverd die nu in de Kennisbank van Postbus 51 wordt opgenomen. Overigens is van meet af aan onderkend dat er vragen zouden zijn waar Postbus 51 in eerste instantie het antwoord op schuldig zou moeten blijven. Dat is bij een veranderingsoperatie als deze niet te vermijden. De beantwoording van vragen bij Postbus 51 vindt plaats vanuit een kennisbank over de Zorgverzekeringswet en de Wet op de zorgtoeslag. Na initiële vulling in juni van dit jaar wordt deze kennisbank voortdurend uitgebreid op geleide van de gestelde burgervragen en besluitvorming (zoals bij Prinsjesdag). De kennisbank wint allengs aan betekenis en beantwoordingskracht doordat nieuwe burgervragen van dag op dag van passende antwoorden worden voorzien en in het systeem worden ondergebracht. Niet alleen blijft het systeem daardoor up to date, het aantal vragen waarvoor geen antwoord beschikbaar is neemt ook gaandeweg af. De kennisbank is in de vorm van veelgestelde vragen rechtstreeks voor burgers beschikbaar op de VWS-website www.denieuwezorgverzekering.nl. Momenteel is, nadat het systeem de afgelopen vier maanden aanzienlijk aan bereik en diepgang heeft gewonnen, de fase bereikt dat er nauwelijks nog geheel nieuwe vragen meer worden gesteld. Dat wil zeggen dat gestelde vragen, voorzover nog niet aanwezig in het beantwoordingssysteem, verbijzonderingen zijn van reeds bestaande vragen. Bij diepgaande vragen, waarop geen antwoord in de kennisbank is voorzien, wordt de vragensteller verzocht de vraag via de mail te stellen. De vraag wordt dan doorgeleid naar het expertisecentrum dat is ingericht op het departement van VWS. Aldaar vindt beantwoording plaats door een team van specialisten. Mijn indruk is dat deze mailprocedure door burgers in overwegende mate zo wordt ervaren dat de aanvankelijke extra inspanning die wordt gevraagd om de vraag ook per mail te stellen, ruimschoots wordt goedgemaakt door het persoonlijke antwoord dat vervolgens kan worden gegeven. Om de werklast van het expertisecentrum en van Postbus 51 zo klein mogelijk te houden en de benutting van Postbus 51 zo groot mogelijk, worden ook deze mailvragen voortdurend benut om de kennisbank van Postbus 51 uit te breiden en aan te passen. Dat neemt niet weg dat inadequate beantwoording nooit volledig kan worden uitgesloten. Zoals toegelicht ligt in het daadwerkelijke gebruik van het systeem een voortdurend proces van kwaliteitsverbetering besloten. Zoals ik de Kamer heb toegezegd zal ik er actief op blijven toezien dat de kwaliteit van de beantwoording op peil blijft en waar nodig zo snel mogelijk wordt verbeterd. Ik geef graag nog, aannemende dat daarop prijs wordt gesteld, de antwoorden op de genoemde voorbeeldvragen. • Kan een Nederlander die woonachtig is in Nederland en als tandarts werkzaam in Duitsland zich in de basisverzekering verzekeren? Nee, de tandarts werkt in Duitsland en is daardoor niet verzekeringsplichtig op grond van de Zvw. • Moeten studenten met vermogen in box 3 inkomensafhankelijke bijdrage betalen? Nee, het bijdrage-inkomen bestaat uit belastbaar loon, resultaat uit overige werkzaamheden, winst uit onderneming en bepaalde periodieke uitkeringen. • Heeft vermogen invloed op de hoogte van de zorgtoeslag? Ja, het verzamelinkomen, dus ook box 3 inkomen, is uitgangspunt voor het toetsingsinkomen. • Mijn kind is in het buitenland en kan het formulier zorgtoeslag niet voor 1 november invullen wat nu? Om de zorgtoeslag toch in december betaald te kunnen krijgen kan één van de ouders het formulier namens het kind ondertekenen en opsturen. • Hoeveel inkomensafhankelijke bijdrage moet over lijfrente worden betaald? Over lijfrente moet 4,4% inkomensafhankelijke bijdrage worden betaald. </antwoord>
      <antwoord nummer="2">De opzet van de werkwijze van Postbus 51 is niet gebaseerd op het verwijzen naar de website www.denieuwezorgverzekering.nl. Wel zullen medewerkers van Postbus 51 in sommige gevallen de tip geven om vanuit het oogpunt van «rustig nalezen» ook nog eens de website te bezoeken. In het antwoord op vraag 1 is toegelicht dat de call agents van Postbus 51 beschikken over een kennisbank die dagelijks wordt geactualiseerd. De manier waarop de vragen worden geformuleerd kan vanzelfsprekend afwijken van de manier waarop de informatie in de kennisbank is verwoord. Daardoor kan het voorkomen dat een call-agent het juiste antwoord niet direct paraat heeft, ook al is het in de kennisbank aanwezig. In dergelijke gevallen treedt de bij het antwoord op vraag 1 geschetste mailprocedure in werking. </antwoord>
      <antwoord nummer="3">Alle call-agents van Postbus 51 hebben toegang tot dezelfde kennisbank die in het antwoord op vraag 1 is beschreven. De (toegang tot de) kennis binnen de Postbus 51 organisatie is dus in beginsel homogeen over de medewerkers verdeeld, als gevolg waarvan onderlinge doorverwijzing geen meerwaarde heeft. De tweedelijns ondersteuning wordt – zoals beschreven bij het antwoord op vraag 1 – verzorgd door het ministerie van VWS. Daarop zijn twee uitzonderingen. Vragen over de Zorgtoeslag die niet door Postbus 51 kunnen worden beantwoord, worden doorgeleid naar de Belastingdienst. Mij bereiken geen signalen dat dit als verwarrend of onbevredigend wordt ervaren. Complexe vragen over buitenlandsituaties worden doorgeleid naar College voor Zorgverzekeringen. Er wordt momenteel naar gestreefd het aantal doorverwijzingen naar het CVZ te beperken door het optimaliseren van genoemde kennisbank. Tevens is recent de voorlichtingscapaciteit bij CVZ uitgebreid. Ook deze doorverwijzing leidt als zodanig in de praktijk niet tot problemen. Wel heeft het CVZ in de afgelopen periode te kampen gehad met een grotere stroom – vaak complexe – vragen dan voorzien. Daarom is de voorlichtingscapaciteit bij CVZ recent uitgebreid. </antwoord>
      <antwoord nummer="4">Ik deel die opvatting als het zo is dat veel burgers op veel vragen geen goed antwoord krijgen. Dat is naar mijn overtuiging niet de praktijk. Op verreweg de meeste vragen krijgen burgers bevredigende antwoorden. </antwoord>
      <antwoord nummer="5">Die opvatting deel ik. Het begrip snel verdient daarbij in die zin relativering dat de beantwoording van ingewikkelder vragen – waarvan de complexiteit overigens niet zelden terug te leiden is op het huidige stelsel – enige doorlooptijd met zich brengt teneinde niet alleen aan de eisen van een tijdige beantwoording, maar ook aan die van zorgvuldigheid te kunnen voldoen. </antwoord>
      <antwoord nummer="6" voetnoot="1 2">Tijdens het debat naar aanleiding van het algemeen overleg op 28 september 2005 over de voortgang Zorgverzekeringswet <voetnoot nummer="1"/>heb ik uw Kamer geïnformeerd hoe ik invulling heb gegeven aan de wens van de CDA-fractie om een vliegende brigade in te richten. De vliegende brigade is een team ambtenaren dat stad en land afreist om voorlichting te geven en knelpunten te bespreken, betrokkenen bij de les te houden en de centrale regie in de informatieverstrekking te waarborgen. Daarmee wordt bewerkstelligd dat in het land levende vragen niet nodeloos op beantwoording behoeven te wachten en dat vanuit VWS adequaat wordt gereageerd op knelpunten die zich bij de invoering voordoen. In dat kader passen ook de regelmatige bezoeken die ambtenaren van VWS brengen aan de call centra van Postbus 51 om de vraagbeantwoording in de praktijk te begeleiden. Maar primair gaat het om het voorlichten van organisaties van het maatschappelijk middenveld, zoals ouderenbonden, patiënten- en consumentenorganisaties, organisaties voor verslavingszorg en opvang en werkgevers- en werknemersorganisaties. Kern van de aanpak is dat de medewerkers van deze maatschappelijke organisaties vervolgens zélf voorlichting aan burgers in de regio verzorgen. Deze olievlekaanpak, die ik met financiële en voorlichtingsmiddelen ondersteun, maakt een op maat gesneden doelgroepgerichte werkwijze mogelijk en bevordert een maximaal bereik. Ik wil de honderden medewerkers en vrijwilligers die hiermee momenteel hard aan het werk zijn, alsmede de medewerkers van de Belastingdienst/toeslagen dan ook nadrukkelijk tot de systematiek van de vliegende brigades rekenen. Ook de zorgverzekeraars geven in grote getale voorlichting over de Zorgverzekeringswet en de Wet op de zorgtoeslag overal in het land. De vliegende brigades worden gevoed door de uitkomsten van de monitoring van burgervragen die bij Postbus 51, Belastingdienst en zorgverzekeraars binnenkomen. De resultaten worden uitgewisseld tussen VWS, Belastingdienst en zorgverzekeraars. Tijdens genoemd debat heb ik aangegeven dat ik het niet wenselijk acht om een nieuw centraal telefoonnummer te creëren. In mijn brief over de voorlichtingscampagne van 13 juni 2005 aan de Eerste Kamer <voetnoot nummer="2"/>heb ik toegelicht dat de beide wijd en zijd bekende vraagbaken van de overheid, Postbus 51 en de Belastingtelefoon zouden worden ingezet voor de voorlichtingscampagne. Inmiddels wordt de Belastingtelefoon, die volledig is ingebed in de organisatie van de Belastingdienst en ook regulier voorlichting geeft over belastingmaatregelen van de overheid, tussen de 40.000 en 60.000 keer per dag gebeld en in totaal tot nu toe 1,3 miljoen maal. Dit betreft vragen over de zorgtoeslag maar ook over de huurtoeslag en kinderopvangtoeslag die hierin meelopen. Voor de voorlichting over de zorgverzekering hebben, anders dan bij de belastingen en toeslagen, naast de overheid met Postbus 51 ook private verzekeraars een belangrijke rol en verantwoordelijkheid. Deze rol en verantwoordelijkheid moet de overheid niet overnemen. Het betreft hier immers ook voorlichting aan de eigen verzekerden. Burgers weten op grote schaal deze vraagbaken te vinden. Tegen deze achtergrond bezien zou het (nu alsnog) in het leven roepen van één Zorgtelefoon naar mijn stellige overtuiging desastreus zijn en vooral verwarring geven, zonder tot materiële verbetering te leiden. </antwoord>
      <antwoord nummer="7">Ja. </antwoord>
      <noten afkomstig="antwoord">
         <noot nummer="1">Handelingen 2005–2006, nr. 7, pag. 389-397</noot>
         <noot nummer="2">EK 2004–2005, 29 762/29 763 L</noot>
      </noten>
   </antwoorden>
</kvr>
