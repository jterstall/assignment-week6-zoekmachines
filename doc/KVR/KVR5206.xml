<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Linden, Biesheuvel en Bijleveld-Schouten (allen CDA) over muziekkorpsen en sociale premies. (Ingezonden 24 december 1996); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5206
</item>
         <item attribuut="Inhoud">Betreft het al of niet bestaan van een dienstbetrekking tussen amateurverenigingen en dirigenten en instructeurs, en gevolgen daarvan voor de toepassing van de ZW, WAO en WW.</item>
         <item attribuut="Rubriek">Sociale zekerheid (Sociale verzekeringspremies)</item>
         <item attribuut="Trefwoorden">Sociale verzekeringspremies</item>
         <item attribuut="Vindplaats">Kamervragen met antwoord 1996-1997, nr. 1446, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Van der Linden</persoon>
            <persoon partij="CDA">Biesheuvel</persoon>
            <persoon partij="CDA">Bijleveld-Schouten</persoon>
         </item>
         <item attribuut="Datum_reaktie">1997-06-24</item>
         <item attribuut="Datum_indiening">1996-12-24</item>
         <item attribuut="Document-id">KVR5206</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2953" allpagenumbers="2953 2954 2955" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1446" onderwerp="" indiendatum="1996-12-24">
         <vrager partij="CDA" oorsprong="parlement">Van der Linden</vrager>
         <vrager partij="CDA" oorsprong="parlement">Biesheuvel</vrager>
         <vrager partij="CDA" oorsprong="parlement">Bijleveld-Schouten</vrager>
         <vraagt-aan/>
      </vraagdata>
      <antwoorddata antwoorddatum="24 juni 1997), zie ook Aanhangsel Handelingen nr. 536, vergaderjaar 1996–1997">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder>de staatssecretarissen van Financiën en van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u het bericht, dat muziekkorpsen sociale premies moeten gaan betalen? <voetnoot nummer="1"/>
      </vraag>
      <vraag nummer="2">Slaat de bedrijfsvereniging Cadans de Limburgse muziekkorpsen aan voor sociale premies, omdat er tussen het bestuur van het korps en de instructeurs een gezagsverhouding zou bestaan en er derhalve sprake zou zijn van een dienstbetrekking? </vraag>
      <vraag nummer="3">Is het thans landelijk gebruikelijk dat muziekkorpsen op deze wijze worden aangeslagen of dat bedrijfsverenigingen hiertoe over een eigen bevoegdheid beschikken? </vraag>
      <vraag nummer="4">Heeft de belastingkamer van het gerechtshof in Den Bosch een aantal jaren geleden bepaald, dat een dirigent van een amateurkoor niet in dienstbetrekking is? </vraag>
      <vraag nummer="5">Zo ja, hoe verklaart u dit verschil in optreden tussen de belastingdienst en de bedrijfsvereniging? </vraag>
      <vraag nummer="6">Wat is in het licht van uw reactie op de vragen 4 en 5 uw oordeel over deze gang van zaken? </vraag>
      <vraag nummer="7">Welke gevolgen heeft in uw visie dit optreden van de bedrijfsvereniging voor het desbetreffende muziekkorps in het bijzonder en de amateurverenigingen in het algemeen? </vraag>
      <vraag nummer="8">Erkent u, dat amateurverenigingen in hun activiteiten het cement vormen van de lokale gemeenschap en is uw beleid daar nog steeds op gericht? </vraag>
      <vraag nummer="9">Zo ja, hoe verhoudt de onderhavige problematiek zich daar toe? </vraag>
      <vraag nummer="10">Welke stappen gaat u op welke termijn ondernemen om aan deze gang van zaken een eind te maken? </vraag>
      <noten afkomstig="vraag">
         <noot nummer="1" datum="1996-12-18" bron="Dagblad de Limburger, dd.">Dagblad de Limburger, dd., 18 december 1996</noot>
      </noten>
   </vragen>
   <antwoorden aantal="10">
      <antwoord nummer="1">Ja. Uit dagblad «De Limburger» van 18 december 1996 is mij het bericht bekend dat schutterij «St. Nicolaas» te Heythuysen werd aangeslagen in de sociale premies voor de instructeurs van haar trompetterkorps. </antwoord>
      <antwoord nummer="2">Bij de ZW, de WAO en de WW is uitgangspunt dat degenen met een dienstbetrekking naar burgerlijk recht verzekerd zijn. Hierbij spelen de aanwezigheid van een loonbetalingsverplichting van de werkgever, de verplichting tot persoonlijke arbeidsverrichting door de werknemer, de aanwezigheid van een gezagsverhouding, alsook de jurisprudentie die zich over deze wezenskenmerken van de arbeidsovereenkomst heeft gevormd een doorslaggevende rol. Ook aan de arbeidsverhouding van bepaalde personen die in sociaal-economisch opzicht met werknemers vergelijkbaar zijn, is verzekering ingevolge die wetten verbonden. Men zie hiervoor de artikelen 4 van de genoemde wetten en het KB van 24 december 1986 (Stb. 1986, 655). In deze gevallen wordt gesproken van «fictieve dienstbetrekkingen». In het concrete geval van schutterij «St. Nicolaas» te Heythuysen stelde de voormalige Bedrijfsvereniging voor de Gezondheid, Geestelijke en Maatschappelijke Belangen aanvankelijk vast dat de instructeurs van haar trompetterkorps volgens de wetten verzekerd waren omdat sprake was van een dienstbetrekking naar burgerlijk recht. Bij een herbeoordeling in het kader van een door die schutterij gevoerde bezwaarschriftprocedure stelde de bedrijfsvereniging echter bij nader inzien vast dat van een dienstbetrekking naar burgerlijk recht geen sprake was. Ook de bepalingen over de fictieve dienstbetrekking konden niet tot verzekering van de betreffende instructeurs leiden. </antwoord>
      <antwoord nummer="3">Voor de toepassing van de ZW, WAO, en de WW wordt iedere arbeidsverhouding langs de meetlat van de bepalingen over de verzekering gelegd. Er is dan ook geen sprake van een specifiek op muziekkorpsen gerichte landelijke actie. In dit verband is het van belang te weten dat verzekering ingevolge die wetten van rechtswege ontstaat. Er is dus geen sprake van een eigen bevoegdheid van – thans– het Landelijk instituut sociale verzekeringen en de uitvoeringsinstellingen, maar van een taak om in uiterste instantie vast te stellen of van verzekering sprake is. Deze vaststelling door het uitvoeringsorgaan gebeurt uiteraard in ieder geval als iemand om uitkering vraagt. Daarnaast vindt deze vaststelling plaats als het uitvoeringsorgaan een looncontrole bij de werkgever uitvoert. </antwoord>
      <antwoord nummer="4">Het Gerechtshof te ’s-Hertogenbosch heeft in zijn uitspraak van 29 augustus 1990, nr. 4968/88B (V-N 1991, blz. 652) beslist dat, gezien de feiten en omstandigheden van het voorgelegde geval, de dirigent van de koorafdeling en de dirigent van de harmonie-afdeling van een bij het Koninklijk Nederlands Zangersverbond aangesloten vereniging niet in privaatrechtelijke dienstbetrekking stonden tot die vereniging. Volgens het Hof kon namelijk het bestuur van de vereniging de dirigenten geen bindende aanwijzingen geven met betrekking tot hun eigenlijke taak, te weten het geven van leiding bij repetities en uitvoeringen. Er is dan geen sprake van een gezagsverhouding en daarom ook niet van een privaatrechtelijke dienstbetrekking in de zin van artikel 2 van de Wet op de loonbelasting 1964. </antwoord>
      <antwoord nummer="5">Hier zij er op gewezen dat het uitvoeringsorgaan in het concrete geval van schutterij «St. Nicolaas» zijn aanvankelijke beslissing heeft herzien. Doch los hiervan kan het feit dat de Belastingkamer in het ene geval tot een bepaalde conclusie komt en een uitvoeringsorgaan voor de werknemersverzekeringen in een ander concreet geval een andere conclusie trekt uiteraard diverse oorzaken hebben. In de eerste plaats kunnen er verschillen bestaan tussen de complexen van feiten en omstandigheden. In de tweede plaats kan ook de weging van die complexen door de belastingdienst en de uitvoeringsorganen voor de werknemersverzekeringen verschillen vertonen. In dit verband moet bedacht worden dat de positie van de Belastingdienst in het kader van de belastingheffing en -inning een geheel andere is dan die van het uitvoeringsorgaan voor de werknemersverzekeringen in het kader van de premieheffing en -inning. De loonbelasting is immers regelmatig een voorheffing op de inkomstenbelasting zodat in een aantal gevallen via die weg over de buiten dienstbetrekking genoten inkomsten alsnog belasting kan worden vastgesteld. Bij de werknemersverzekeringen geldt echter dat als geen verzekering bestaat, definitief geen premies kunnen worden vastgesteld. </antwoord>
      <antwoord nummer="6">Ik heb hierboven, in mijn antwoord op vraag 3, al aangegeven dat voor de toepassing van de ZW, WAO, en de WW iedere arbeidsverhouding langs de meetlat van de bepalingen over de verzekering wordt gelegd. Beslissingen hierover worden uiteindelijk door het uitvoeringsorgaan voor de werknemersverzekeringen genomen. Wie het met zo’n beslissing niet eens is kan bij dat uitvoeringsorgaan een bezwaarschriftprocedure beginnen en zo nodig daarna de beroepsrechter vragen om een oordeel over de manier waarop de betreffende werknemersverzekering ten aanzien van hem of haar is toegepast. Tegen deze achtergrond is het niet aan mij, een oordeel te geven over de manier waarop de voormalige bedrijfsvereniging waar het bij deze vragen om gaat (thans: Cadans uitvoeringsinstelling BV) de werknemersverzekeringen heeft toegepast. </antwoord>
      <antwoord nummer="7">Nu het uitvoeringsorgaan voor de werknemersverzekeringen ten aanzien van schutterij «St. Nicolaas» vaststelde dat van een dienstbetrekking naar burgerlijk recht geen sprake was, terwijl ook de bepalingen over de fictieve dienstbetrekking niet konden leiden tot verzekering van de betreffende instructeurs, is er voor betrokkenen ook geen premie verschuldigd. Ten aanzien van amateurverenigingen in het algemeen geldt dat, ten aanzien van de vraag of aan een arbeidsverhouding met die vereniging verzekering voor de werknemersverzekeringen verbonden is, het uitvoeringsorgaan de bepalingen over verzekering zal moeten toetsen en daarbij het hele complex van relevante feiten en omstandigheden zal moeten meewegen. Dit kan dus betekenen dat in een concreet geval wel verzekering voor de werknemersverzekeringen bestaat. Verzekering brengt premieplicht met zich. Om nu tegemoet te komen aan de problemen die dit in de vrijwilligerswereld met zich zou kunnen brengen is, op grond van artikel 6, tiende lid, van de Coördinatiewet sociale verzekering een regeling tot stand gebracht, op grond waarvan onder bepaalde voorwaarden maximaal f 1 200 per jaar buiten de premieheffing blijft. Het gaat hierbij om mensen die niet bij wijze van beroep werken voor doorgaans één privaatrechtelijk lichaam. Men zie hiervoor het Besluit van de Staatssecretaris van Sociale Zaken en Werkgelegenheid van 28 augustus 1984, nr. 84/2981 (Stcrt. 1984, 172), zoals laatstelijk gewijzigd bij Besluit van de Staatssecretaris van Sociale Zaken en Werkgelegenheid van 21 december 1995, nr. AVF/95/5639 (Stcrt. 1995, 250). Ook in de sfeer van de loonbelasting geldt een soortgelijke regeling. </antwoord>
      <antwoord nummer="8">Ja. </antwoord>
      <antwoord nummer="9">Hoezeer het werk en de functie van het verenigingsleven ook belangrijk zijn, dit wil nog niet zeggen dat amateurverenigingen in alle gevallen gevrijwaard moeten blijven van de (werkgevers)lasten die verzekering voor de werknemersverzekeringen nu eenmaal met zich brengt. Het positieve belang van de sociale- verzekeringspositie van individuen vraagt dat verzekering bestaat waar van een dienstbetrekking of daarmee gelijkgestelde arbeidsverhouding sprake is. </antwoord>
      <antwoord nummer="10">Ik ben niet voornemens tot wijziging van de bestaande situatie te komen. </antwoord>
      <noten afkomstig="antwoord"/>
   </antwoorden>
</kvr>
