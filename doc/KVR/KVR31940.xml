<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid Samsom (PvdA) aan de minister van Economische Zaken
over de voortgang van de creatie van de «vette» netbeheerder door
geïntegreerde energiebedrijven. (Ingezonden 28 april 2008); Antwoord</item>
         <item attribuut="Bestand">19Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR31940</item>
         <item attribuut="Inhoud">Vragen naar aanleiding van het uitstel van de introductie van de
'vette' netbeheerder door energiebedrijf DELTA. Indiener vraagt van de
minister de toezegging dat de Wet Onafhankelijk Netbeheer wordt nageleefd
conform de wet en dat afwijkingen terstond aan de Kamer worden
gemeld.</item>
         <item attribuut="Rubriek">Energie, water en grondstoffen (Energiebedrijven)</item>
         <item attribuut="Trefwoorden">Energiebedrijven</item>
         <item attribuut="Vindplaats">Kamervragen met antwoord 2007-2008, nr. 2314, Tweede Kamer</item>
         <item attribuut="Vraagnr_bij_indiening">2070819260</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Samsom</persoon>
         </item>
         <item attribuut="Datum_reaktie">2008-05-13</item>
         <item attribuut="Datum_indiening">2008-04-28</item>
         <item attribuut="Document-id">KVR31940</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4739" allpagenumbers="4739 4740 4741" vetnummer="2070819260" code="0708tkkvr2314" lopendefooter="Tweede Kamer, vergaderjaar 2007–2008, Aanhangsel" filenaam="KVR31940" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2314" onderwerp="" indiendatum="2008-04-28">
         <vrager partij="PvdA" oorsprong="parlement">Samsom</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2008-05-13">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u bekend met het verslag van de Statencommissie van de provincie Zeeland, openbare vergadering van de Commissie Bestuurlijke en Financiële Zaken,, 19 maart 2008? </vraag>
      <vraag nummer="2">Is het waar dat DELTA de creatie van de «vette netbeheerder» niet zal realiseren per 1 juli 2008, maar deze operatie met minimaal een jaar uitstelt? </vraag>
      <vraag nummer="3">Bent u van deze beslissing op de hoogte gesteld? Zo neen, wilt u bij DELTA informeren wat de stand van zaken betreffende de creatie van de «vette netbeheerder» is? Zo ja, waarom heeft u de Tweede Kamer niet van deze wijziging op de hoogte gesteld? </vraag>
      <vraag nummer="4">Kunt u de Tweede Kamer binnen twee weken per brief inlichten over de voortgang van de creatie van de «vette netbeheerder», in de gehele energiesector, die per 1 juli 2008 gereed moet zijn? </vraag>
      <vraag nummer="5">Kunt u de Tweede kamer daarnaast informeren over de overdracht van het economische eigendom aan de netbeheerder, de overdracht van de middenspanningsnetten aan TenneT en de voortgang met de op te stellen splitsingsplannen? </vraag>
      <vraag nummer="6">Kunt u de Tweede Kamer toezeggen dat de voortgang van de naleving van de Wet Onafhankelijk Netbeheer (of «splitsing» van energiebedrijven) nageleefd wordt conform de wet en dat u afwijkingen van deze afspraken en verplichtingen onverwijld aan de Tweede Kamer zult melden? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">Delta heeft mijn Ministerie geïnformeerd dat zij de implementatie zorgvuldig voorbereidt om de creatie van de vette netbeheerder per 1 juli 2008 te realiseren. </antwoord>
      <antwoord nummer="4" voetnoot="1 2 3">De netbeheerders dienen uiterlijk per 1 juli 2008 aan de wettelijke vereisten m.b.t. overdracht van de economisch eigendom en «vette» netbeheerder te voldoen. Concreet houdt dat het volgende in: • Vanaf 1 juli dient de netbeheerder te beschikken over de economische eigendom van de elektriciteits- en gasnetwerken. <voetnoot nummer="1"/>• De netbeheerder is verplicht de werkzaamheden ter uitvoering van de wettelijke taken in eigen beheer of tezamen met andere netbeheerders te verrichten. Een beperkt aantal specifieke benoemde werkzaamheden mogen daarbij worden uitbesteed. <voetnoot nummer="2"/>• De netbeheerder mag alleen wettelijke taken uitvoeren hetgeen de transparantie van de bedrijfsvoering ten goede komt. <voetnoot nummer="3"/>NMa/DTe is belast met het toezicht op de naleving van de betreffende wettelijke vereisten. Het toezicht zal per 1 juli 2008 formeel en actief starten. In de voorbereiding hierop heeft er op verschillende momenten overleg plaats gevonden tussen de netbeheerders en NMa/DTe. Tevens zijn er contacten geweest tussen EZ, NMa/DTe en de individuele bedrijven. Doel van deze overleggen is om, waar mogelijk, op voorhand onduidelijkheden weg te nemen om de implementatie te faciliteren. In dit verband heeft NMa/DTe eind 2007 de individuele netbeheerders gevraagd schriftelijk inzicht te geven in de stand van zaken ten aanzien van de realisatie van de vette netbeheerder. Vervolgens is op 8 januari 2008 een bijeenkomst voor netbeheerders gehouden waarin specifiek is ingegaan op de overdracht van het economisch eigendom en de activiteiten van de netbeheerder. Een tweede bijeenkomst met de netbeheerders in het kader van de Wet Onafhankelijk Netbeheer (hierna: Won) is gepland begin juni. Inmiddels zijn de netbeheerders door NMa/DTe per brief geïnformeerd over de openstaande vragen inzake de activiteiten welke in eigen beheer dienen te worden verricht. Daarnaast is begin april door de Raad van Bestuur van de NMa «Richtsnoeren inzake toezicht op artikel 16Aa van de Elektriciteitswet 1998 en artikel 7a van de Gaswet» vastgesteld en verspreid onder de netbeheerders (publicatie Staatscourant 10 april 2008). In deze richtsnoeren geeft NMa/DTe aan hoe zij artikel 16Aa van de Elektriciteitswet 1998 en artikel 7a van de Gaswet zal interpreteren bij het toezicht op de naleving ervan. Deze richtsnoeren vormen een actualisering van de zogenaamde «kruisjeslijst», die eveneens inzicht gaf in de in eigen beheer uit te voeren werkzaamheden en die al langer bekend was bij de netbeheerders. Uit contacten van mijn departement blijkt dat de energiebedrijven zich bewust zijn van de implicaties van de Won en de herstructurering van hun organisatie zorgvuldig voorbereiden. Daarbij heeft NMa/DTe in haar communicatie met netbeheerders telkens de wettelijke termijn van 1 juli 2008 benadrukt. NMa/DTe heeft geen bericht ontvangen dat de energiebedrijven per 1 juli 2008 niet kunnen voldoen aan de wettelijke eisen. Ik vertrouw er derhalve op dat de energiebedrijven en hun publieke aandeelhouders tijdig voldoen aan de eisen van de wet. </antwoord>
      <antwoord nummer="5" voetnoot="4 5 6">Voor de stand van zaken met betrekking tot de overdracht van de economische eigendom aan de netbeheerder verwijs ik u naar het antwoord op vraag 4. De Won verplicht de energiebedrijven tot het opstellen en indienen van een splitsingsplan. Doel hiervan is het verkrijgen van inzicht in het herstructureringsproces als gevolg van de Won. Zo moet onder meer worden aangegeven hoe aan het groepsverbod zal worden voldaan en aan de eisen die de wet aan de vette netbeheerder stelt. De plannen moeten uiterlijk op 1 juli 2009 zijn opgesteld en ingediend bij de NMa/DTe. Er komt een ministeriële regeling die nadere regels geeft omtrent de inrichting van een splitsingsplan en bepaalt welke categorieën van gegevens daarin moeten worden opgenomen. Die regeling is in concept gereed en zal binnenkort bij beide Kamers – conform de Won – worden voorgehangen. Na de ontvlechting ontstaat een commercieel energiebedrijf en een netwerkbedrijf. In de netwerkgroep mogen geen activiteiten worden ondernomen die strijdig kunnen zijn met het belang van het netbeheer. Zo zijn slechts infrastructurele of aanverwante activiteiten toegestaan. <voetnoot nummer="4"/>Voor de goede orde wijs ik erop dat een visie netwerkbedrijf in ontwikkeling is. Dit kader geeft aan welke nevenactiviteiten in het netwerkbedrijf na splitsing zijn toegestaan. De notitie is ter consultatie aangeboden aan de sector en zal op korte termijn worden afgerond. Overdracht 110-150 kV-netten aan TenneT Door een wijziging van artikel 10 lid 1 Elektriciteitswet 1998 als gevolg van de Won zijn vanaf 1 januari 2008 de hoogspanningsnetten met een spanningsniveau van 110 kV en hoger tot het landelijk hoogspanningsnet gaan behoren. Op 24 december 2007 heb ik het verzoek tot instemming met de aanwijzing van TenneT TSO B.V. als netbeheerder van het landelijk hoogspanningsnet ontvangen. In deze brief heeft TenneT TSO B.V. zichzelf met ingang van 1 januari 2008 aangewezen als beheerder van het landelijk hoogspanningsnet, onder verwijzing naar artikel IV, lid 1 van de Won, met uitzondering van de netten die onderwerp zijn van overeenkomsten als bedoeld in artikel V van de Won. Het betreft de cross border lease-overeenkomsten (hierna: CBL-overeenkomsten). Deze aanwijzing behoeft op grond van artikel IV lid 2 van de Won instemming van de Minister van Economische Zaken. De Minister onthoudt de instemming of kan voorschriften aan de instemming verbinden indien niet is voldaan aan artikel 16 van de Elektriciteitswet 1998, zo volgt uit artikel IV lid 3 van de Won. Het verzoek tot instemming heb ik momenteel in behandeling. Een concept instemmingsbesluit is inmiddels ter consultatie conform artikel 4:8 Awb aan de belanghebbenden voorgelegd. Met de aanwijzing is TenneT formeel netbeheerder geworden van alle 110 en 150 kV-netten. TenneT is daarmee verantwoordelijk voor de juiste uitvoering van de wettelijke taken. Zoals ook gemeld in mijn brief van 30 november 2007 zal er door partijen in de loop van 2008 verder gewerkt worden aan de praktische invulling van het beheer. <voetnoot nummer="5"/>Deze feitelijke overdracht van werkzaamheden zal nog enige tijd in beslag nemen. Momenteel maakt TenneT hierover nadere afspraken met de betrokken regionale netbeheerders. TenneT heeft aangegeven inmiddels met Essent overeenstemming bereikt te hebben over de Beheerovereenkomst en de Dienstverleningsovereenkomst. TenneT verwacht tevens binnenkort de Beheersovereenkomst en Dienstverleningsovereenkomst met Delta te sluiten. Over de financiële vergoeding met betrekking tot de beheersoverdracht heeft TenneT nog geen overeenstemming bereikt met de neteigenaren. De hoogte van de vergoeding is primair een zaak tussen TenneT en de neteigenaren. Zoals aangegeven in mijn brief van 30 november 2007 en mijn brief van 10 oktober 2007 over de voortgang van de overdracht van het beheer van de 110 en 150 kV-netten naar TenneT <voetnoot nummer="6"/>is dit een separaat traject van de overdracht van het beheer. Gelet op de omvangrijke financiële belangen alsmede de complexe materie zullen deze onderhandelingen nog enige tijd in beslag nemen. Deze zullen mede afhangen van de uitkomst van de lopende arbitrage tussen TenneT en Delta inzake de hoogte van de financiële vergoeding voor het beheer van de 220 en 380 kV-netten. Een uitspraak daarin wordt verwacht op 1 juli. Voor wat betreft de netten die belast zijn met de CBL-overeenkomsten geldt dat deze slechts overgedragen dienen te worden voor zover de CBL-overeenkomsten zich daar niet tegen verzetten. De relevante partijen bezien momenteel de mogelijkheden om deze netten over te dragen. Een zorgvuldige behandeling is hier van belang. Deze zal nog enige tijd in beslag nemen. Concluderend, TenneT is in onderhandeling met de regionale netbeheerders over de praktische invulling van de overdracht van het beheer. Daarnaast blijft een belangrijk punt van geschil de hoogte van de financiële vergoeding. Ik ben in het kader van het instemmingsbesluit in overleg met de bedrijven en bezie in overleg met TenneT en de energiebedrijven de mogelijkheden om het proces te bevorderen. Na de zomer zal ik u over de voortgang informeren. </antwoord>
      <antwoord nummer="6">Indien de NMa/DTe afwijkingen constateert of wanneer uit mijn contacten blijkt dat partijen de wet niet naleven zal ik u hiervan op de hoogte stellen. </antwoord>
      <noten afkomstig="antwoord">
         <noot nummer="1">Zie artikel 10a, tweede lid Elektriciteitswet 1998 en artikel 3b, tweede lid, Gaswet</noot>
         <noot nummer="2">Zie artikel 16Aa Elektriciteitswet 1998 en artikel 7a Gaswet</noot>
         <noot nummer="3">Zie artikel 17, eerste lid van de Elektriciteitswet 1998 en artikel 10b, eerste lid van de Gaswet</noot>
         <noot nummer="4">Artikel 17, derde lid, onder a, Elektriciteitswet 1998 en artikel 10b, derde lid, onder a, Gaswet</noot>
         <noot nummer="5">Kamerstukken II, 2007–2008, 30212, nr. 68</noot>
         <noot nummer="6">Kamerstukken II 2007–2008, 30 212, nr. 67</noot>
      </noten>
   </antwoorden>
</kvr>
