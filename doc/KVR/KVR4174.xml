<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over sponsoring van dotteroperaties. (Ingezonden 5 december 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4174
</item>
         <item attribuut="Inhoud">Betreft het gebruik van sponsors door het Academisch Ziekenhuis Dijkzigt in Rotterdam voor levering van stents.</item>
         <item attribuut="Rubriek">Gezondheidszorg (Medische hulpmiddelen)</item>
         <item attribuut="Trefwoorden">Medische hulpmiddelen Sponsoring</item>
         <item attribuut="Vindplaats">Kamervragen met antwoord 1996-1997, nr. 495, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-01-09</item>
         <item attribuut="Datum_indiening">1996-12-05</item>
         <item attribuut="Document-id">KVR4174</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1017" allpagenumbers="1017 1018" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="495" onderwerp="" indiendatum="1996-12-5">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-01-9">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Maakt het Academisch Ziekenhuis Dijkzigt in Rotterdam sinds augustus gebruik van sponsors voor de levering van stents die worden gebruikt bij dotteroperaties? </vraag>
      <vraag nummer="2">Vindt u deze sponsoring van medisch materiaal door de industrie aanvaardbaar? Zo neen, werkt u deze ontwikkeling niet in de hand door onvoldoende budget beschikbaar te stellen voor dotteroperaties? </vraag>
      <vraag nummer="3">Klopt het dat een deel van de capaciteit van de veertien Nederlandse dottercentra niet wordt gebruikt vanwege onvoldoende geld? Hoe lang zijn de wachttijden voor dottering? </vraag>
      <vraag nummer="4">Bestaat het risico, dat mensen vanwege gebrek aan geld vroegtijdig sterven terwijl ze op de wachtlijst voor een dotter-operatie staan? </vraag>
      <vraag nummer="5">Staan de werking en de kwaliteit van deze stents vast? </vraag>
      <vraag nummer="6">Is het gevaar aanwezig, dat uit kostenbesparing soms ook wordt overgegaan tot het gebruik van inferieur materiaal? </vraag>
      <vraag nummer="7">Bent u bereid de budgetten voor dotterbehandelingen uit te breiden? </vraag>
      <noten afkomstig="vraag">
         <noot nummer="1" datum="1996-12-5" bron="Algemeen Dagblad">Algemeen Dagblad, 5 december 1996</noot>
      </noten>
   </vragen>
   <antwoorden aantal="6">
      <antwoord nummer="1">Prof. dr. J. T. R. C. Roelant, hoofd van de afdeling cardiologie van het Academisch Ziekenhuis Rotterdam, heeft desgevraagd medegedeeld dat gebruik wordt gemaakt van stents die door de industrie om niet zijn geleverd. </antwoord>
      <antwoord nummer="2">Daar waar wetenschap, onderwijs en technologie samenkomen, ontmoeten zij de industrie. Bijgevolg is het in academische ziekenhuizen niet ongebruikelijk dat de industrie technische ondersteuning levert. In dit geval betreft het stents ter waarde van ongeveer drie duizend gulden per stuk, hetgeen slechts een gering deel van de totale kosten van de ingreep is. Het AZR is in de te leveren zorg financieel niet afhankelijk van deze sponsoring. Ik ben overigens van oordeel dat de budgetten van de (academische) ziekenhuizen verantwoord zijn. </antwoord>
      <antwoord nummer="3 en 7">Jaarlijks maken verzekeraars en ziekenhuizen op grond van het beschikbare macrokader voor de volksgezondheid – zoals opgenomen in het Jaaroverzicht voor de Zorg – afspraken over de productie bepaalt in welke mate de capaciteit voor deze functies in de afzonderlijke ziekenhuizen kan worden benut. Het macrokader is derhalve een beperkende factor in de productie. Volgens gegevens van de landelijke Werkgroep OHO’s en PTCA’s (LWOP) was de mediane wachttijd voor dotterbehandelingen in de periode januari tot en met november j.l. ongeveer 1,5 maand. Evenwel wordt een aantal patiënten geconfronteerd met forse wachttijden. Ongeveer 80 patiënten die in aanmerking komen voor een dotterbehandeling moeten – volgens gegevens van de LWOP op de peildatum 18 november 1996 – langer dan 3 maanden op de behandeling wachten. Hierbij moet worden opgemerkt dat het om stabiele patiënten gaat. Voor patiënten die urgent of met spoed moeten worden behandeld, gelden volstrekt andere wachttijden. Ik ben van mening dat met de thans beschikbare financiële middelen meer productie kan worden geleverd hetgeen kan leiden tot reductie van de wachtlijstproblemen. Onaanvaardbare wachttijden – en daarmee problematische wachtlijsten – kunnen ontstaan door tal van factoren, zowel aan de aanbod- als aan de vraagzijde. Die factoren dienen niet ieder op zichzelf te worden bezien maar veeleer in onderlinge samenhang. In mijn nota «wachttijden in de curatieve zorg» aan de Tweede Kamer doe ik voorstellen voor een structurele aanpak van de knelpunten. In afwachting van de effecten van een structurele oplossing van het wachtlijstprobleem heb ik inmiddels middelen vrijgemaakt om in 1997 via een incidentele extrabudgettaire financiering de wachtlijsten te bekorten, waaronder die voor dotterbehandeling. </antwoord>
      <antwoord nummer="4">Reeds eerder heb ik u in de beantwoording van eenzelfde vraag laten weten dat ik op grond van beschikbaar onderzoeksmateriaal niet de conclusie kan trekken dat dit het geval is. Sindsdien hebben zich geen nieuwe ontwikkelingen voorgedaan. </antwoord>
      <antwoord nummer="5">De ingebrachte stents worden regulier toegepast en zijn geregistreerd en goedgekeurd. </antwoord>
      <antwoord nummer="6">Voor zover mij bekend is, neen. </antwoord>
      <noten afkomstig="antwoord"/>
   </antwoorden>
</kvr>
