<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Laan en Dittrich (beiden D66) aan de minister van Justitie over het mogelijk tekortschieten van de verzekeringsbranche bij het afhandelen van letselschadezaken. (Ingezonden 2 december 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19205
</item>
         <item attribuut="Inhoud">Vragen naar aanleiding van het rapport 'Letselschaderegeling; onderhandelen met het mes op tafel' van Stichting de Ombudsman, vragen over de rol van mediation en arbitrage, de mogelijkheid van snellere afhandeling van letselschadezaken door (gespecialiseerde) rechters, en een proefproject voor de collectieve regeling van personenschade. Deze vragen dienen ter aanvulling op eerdere vragen terzake van het lid Algra (CDA), ingezonden 28 november 2003.</item>
         <item attribuut="Rubriek">Bedrijfsleven en industrie (Bank- en verzekeringswezen) Bedrijfsleven en industrie (Juridische dienstverlening) Burgerlijk recht en burgerlijk procesrecht (Verbintenissenrecht) Burgerlijk recht en burgerlijk procesrecht (Verzekeringsrecht)</item>
         <item attribuut="Trefwoorden">Aansprakelijkheid Arbitrage Mediation Procesrecht Schadevergoeding Schadeverzekeringen Verzekeringsmaatschappijen</item>
         <item attribuut="Vindplaats">Kamervragen met antwoord 2003-2004, nr. 584, Tweede Kamer</item>
         <item attribuut="Vraagnr_bij_indiening">2030404030</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Van der Laan</persoon>
            <persoon partij="D66">Dittrich</persoon>
         </item>
         <item attribuut="Datum_reaktie">2004-01-08</item>
         <item attribuut="Datum_indiening">2003-12-02</item>
         <item attribuut="Document-id">KVR19205</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1247" allpagenumbers="1247 1248" vetnummer="2030404030" code="0304tkkvr584" lopendefooter="Tweede Kamer, vergaderjaar 2003–2004, Aanhangsel" filenaam="KVR19205" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="584" onderwerp="" indiendatum="2003-12-2">
         <vrager partij="D66" oorsprong="parlement">Van der Laan</vrager>
         <vrager partij="D66" oorsprong="parlement">Dittrich</vrager>
         <vraagt-aan>en Dittrich (beiden D66) aan de minister van Justitie</vraagt-aan>
      </vraagdata>
      <antwoorddata antwoorddatum="2004-01-8">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich de vragen van de leden Dittrich (D66) en Santi (PvdA) over het doelbewust traineren van uitbetaling van schade-uitkeringen door verzekeringsmaatschappijen? <voetnoot nummer="1"/>Wat is er sindsdien verbeterd in de afhandeling van letselschade door verzekeraars? Is de gemiddelde afhandelingstermijn bekort? </vraag>
      <vraag nummer="2">Hebt u kennisgenomen van het recent verschenen rapport Letselschaderegeling; onderhandelen met het mes op tafel van Stichting De Ombudsman? Wat is uw reactie op de in dit rapport geformuleerde conclusies over de moeizame en trage afhandeling van letselschade? Hoe reageert u op de aanbevelingen uit het rapport? </vraag>
      <vraag nummer="3">Welke rol zouden mediation en arbitrage moeten spelen bij het vlottrekken van schaderegelingen? Bent u bereid te bevorderen dat mediation en arbitrage in deze zaken een grotere rol krijgen? </vraag>
      <vraag nummer="4">Bent u bereid Slachtofferhulp Nederland en het Nederlands Mediation Instituut een structurele taak te geven bij de coaching van letselschadeslachtoffers? Zo neen, waarom niet? </vraag>
      <vraag nummer="5">Op welke wijze kan worden bevorderd dat letselschadezaken door de rechter sneller worden afgehandeld? Op welke wijze kan de rechterlijke deskundigheid op het gebied van letselschade worden bevorderd? Kan de Raad voor de Rechtspraak bevorderen dat letselschadezaken bij uitsluiting worden behandeld door gespecialiseerde rechters? Zo ja, bent u bereid de Raad te vragen dit te doen? </vraag>
      <vraag nummer="6">Bent u bereid de oprichting van een proefproject voor de collectieve regeling van personenschade te faciliteren, waarover voorstellen door de letselschadeadvocaat R.A. Sleeuw aan het ministerie van Justitie zijn gezonden? Zo neen, waarom niet? </vraag>
      <vraag nummer="7">Bent u bereid de Raad voor de Rechtspraak te verzoeken jaarlijks een overzicht te geven van het aantal bij de zittende magistratuur aanhangige letselzaken, de duur ervan en de reden van de aanhouding, opdat de ontwikkelingen in dezen kunnen worden gemonitord? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="134" documentjaargang="2001-2002">Aanhangsel Handelingen, nr. 134, vergaderjaar 2001–2002.</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Algra (CDA), ingezonden 28 november 2003. </toelichting>
   <antwoorden aantal="7">
      <antwoord nummer="1">Ja. Zoals blijkt uit de beantwoording van de kamervragen 2 en 3 van het lid Algra (CDA) van 28 november 2003 (Aanhangsel Handelingen nr. 583, vergaderjaar 2003–2004), zijn zowel op het terrein van wetgeving als door de verzekeraars de nodige stappen ondernomen om de afhandeling van letselschade zo soepel en zo snel mogelijk te laten verlopen. Of de gemiddelde afhandelingstermijn nu al is bekort, is moeilijk in te schatten. Ook het rapport van de Stichting de Ombudsman «Letselschaderegeling, onderhandelen met het mes op tafel» biedt hierin geen inzicht omdat dat is gebaseerd op klachten die reeds in 2001 bestonden. Er mag echter van worden uitgegaan dat het scala aan genomen maatregelen zijn vruchten af zal werpen. </antwoord>
      <antwoord nummer="2">Ja. Zoals uit mijn antwoord op vraag 2 van het lid Algra (CDA) van 28 november 2003 (Aanhangsel Handelingen nr. 583, vergaderjaar 2003–2004) moge blijken, ben ik mij bewust van de soms moeizame en trage afhandeling van letselschadezaken. Om die reden staat ook al enige tijd het beleid met betrekking tot de wijze waarop we met schade, inclusief letselschade, en de afwikkeling daarvan in de samenleving omgaan hoog op de agenda. Om de huidige afwikkeling van schade in de toekomst sneller, minder duur, minder conflictueus en minder belastend te maken, zijn reeds de nodige stappen ondernomen. Het merendeel van de genomen maatregelen komt overeen met de aanbevelingen uit het rapport. </antwoord>
      <antwoord nummer="3">Ik acht het denkbaar dat mediation en arbitrage in bepaalde gevallen zouden kunnen bijdragen aan een effectievere afhandeling van schaderegelingen, met name daar waar letselschadeslachtoffers en verzekeraars er onderling niet uitkomen en/of een langdurige gerechtelijke procedure dreigt. De toepassing van mediation en arbitrage is in de eerste plaats een zaak van partijen zelf. Zij kunnen ervoor kiezen hun conflict langs een dergelijke alternatieve weg af te handelen, zij het dat beide partijen het daarover wel met elkaar eens moeten zijn. In het door het Centrum van Aansprakelijkheidsrecht van de Universiteit Tilburg opgezette project om procedurele normen tot stand te brengen die het schaderegelingsproces ondersteunen, is ook de vraag aan de orde in hoeverre mediation een rol zou kunnen spelen in de afhandeling van letselschadezaken. Voor zover mogelijk zal ik de uit dit project voortvloeiende bevindingen meenemen in mijn reeds eerder aangekondigde bredere standpunt over de bevordering van alternatieve vormen van geschiloplossing. </antwoord>
      <antwoord nummer="4">Zowel emotionele als juridische begeleiding van slachtoffers is van groot belang. Het Nederlands Mediation Instituut (NMI) is echter een onafhankelijke stichting die zich ten doel stelt de toepassing van mediation – een vorm van geschiloplossing voor beide partijen – in Nederland te stimuleren en de kwaliteit van mediation te bevorderen. Gelet op deze doelstelling acht ik het NMI niet de juiste instantie om in aangewezen gevallen in de coaching van slechts één partij, te weten het letselschadeslachtoffer, te voorzien. Slachtofferhulp Nederland begeleidt daarentegen al letselslachtoffers en verwijst zonodig door naar bijvoorbeeld letselschadeadvocaten. Daarnaast kunnen letselschadeslachtoffers voor de oriëntatie op de mogelijke oplossing van hun juridisch probleem in de toekomst gebruik maken van de diensten van het juridisch loket. Het loket biedt minder draagkrachtige rechtzoekenden een probleemanalyse met een aanduiding van mogelijke oplossingsrichtingen. Gezien de reeds bestaande begeleiding van Slachtofferhulp Nederland in combinatie met het toekomstige juridische loket en het streven om het aansprakelijkheidsrecht zo in te richten dat het voor betrokkenen maximale duidelijkheid biedt, lijkt het geven van een structurele coachingstaak mij niet nodig. </antwoord>
      <antwoord nummer="5">Slechts 1 tot 5% van de letselschadezaken komt uiteindelijk bij de rechter terecht. Het probleem van de letselschadezaken lijkt dan ook niet zo zeer in de duur van de gerechtelijke procedure of in het ontbreken van kennis bij de rechterlijke macht op dit terrein te liggen maar juist in het contact met de verzekeraar in het preprocessuele traject. Uiteraard is de duur van de gerechtelijke procedure van belang. Ter versterking van de procespositie van claimanten zijn echter reeds de nodige stappen ondernomen. Ik moge verwijzen naar de in het antwoord op vraag 2 van het lid Algra (CDA) van 28 november 2003 (Aanhangsel Handelingen nr. 583, vergaderjaar 2003–2004), genoemde wet ter herziening van het procesrecht voor burgerlijke zaken, in het bijzonder de wijze van procederen in eerste aanleg, die op 1 januari 2002 in werking is getreden, alsmede naar wetsvoorstel 19 529 tot vaststelling van titel 7.17 (verzekering) en titel 7.18 (lijfrente) van het nieuwe Burgerlijk Wetboek dat bij de Eerste Kamer ligt. Gezien het zeer lage percentage letselschadezaken dat bij de rechter terechtkomt, acht ik het zinvoller om het preprocessuele proces te stroomlijnen en sneller te laten verlopen. Zoals ook reeds aangegeven in het antwoord op vraag 2 van het lid Algra neemt Justitie daarom deel en hecht zij ook veel belang aan het door het Centrum van Aansprakelijkheidsrecht van de Universiteit Tilburg opgezette project om procedurele normen tot stand te brengen die het schaderegelingsproces ondersteunen. Juist in het preprocessuele proces kan door het ontwikkelen van preprocessuele normen een mentaliteitsverandering in de letselschadepraktijk worden bewerkstelligd. </antwoord>
      <antwoord nummer="6">Het proefproject van de heer Sleeuw behelst het bieden van een structuur die vereist zou zijn ter uitvoering van de normen die zouden voortvloeien uit het Tilburgse project inzake het stroomlijnen van het preprocessuele project. Volgens de heer Sleeuw zou nu reeds een nieuw instituut moeten worden opgericht dat letselschadeclaims af zou moeten wikkelen. Evenals de heer Sleeuw hecht ik zeer aan de uitkomsten van het Tilburgse project. Het lijkt mij echter niet verstandig reeds vooruitlopend op de uitkomsten van dit project, een nieuw pilotproject ter implementatie daarvan te starten. De bedoeling van het Tilburgse project is immers ook dat de bij het schaderegelingsproces betrokken partijen er gezamenlijk uitkomen. </antwoord>
      <antwoord nummer="7">Om dezelfde reden als genoemd in het antwoord op vraag 5 acht ik dit weinig zinvol. Mijns inziens valt meer resultaat te behalen indien het preprocessuele proces inzake de afhandeling van letselschadezaken wordt gestroomlijnd en bekort. </antwoord>
      <noten afkomstig="antwoord"/>
   </antwoorden>
</kvr>
