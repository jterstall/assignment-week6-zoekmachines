<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M.M. van der Burg (PvdA) over de problemen bij de kinderrechtspraak, met name de positie en functie van kinderrechter. (Ingezonden 11 december 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6288
</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Rechterlijke organisatie (Arrondissementsrechtbanken) Welzijn (Jeugdigen)</item>
         <item attribuut="Trefwoorden">Arrondissementsrechtbanken Kinderbescherming</item>
         <item attribuut="Vindplaats">Kamervragen met antwoord 1997-1998, nr. 527, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">M.M. van der Burg</persoon>
         </item>
         <item attribuut="Datum_reaktie">1998-01-13</item>
         <item attribuut="Datum_indiening">1997-12-11</item>
         <item attribuut="Document-id">KVR6288</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1077" allpagenumbers="1077 1078" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6288" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="527" onderwerp="" indiendatum="1997-12-11">
         <vrager partij="PvdA" oorsprong="parlement">M.M. van der Burg</vrager>
         <vraagt-aan/>
      </vraagdata>
      <antwoorddata antwoorddatum="1998-01-13">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Hebt u kennis genomen van de berichten over de meningen ten aanzien van de positie en de (invulling van de) functie van kinderrechter op het congres «De kinderrechter 75 jaar: reden tot vreugde?» <voetnoot nummer="1"/>
      </vraag>
      <vraag nummer="2">Deelt u de zorg van vele sprekers en betrokkenen dat de functie van kinderrechter «eerder terminaal dan vitaal te noemen is» en dat hierdoor bovendien het jeugdstrafrecht en de jeugdbescherming van elkaar afdrijft, en het dus de hoogste tijd is om ernst te maken met de negatieve ontwikkeling van dit specialisme, zowel in civiele als strafzaken? </vraag>
      <vraag nummer="3">Wilt u een reactie vragen aan de NVVR op de gesignaleerde problemen met betrekking tot de positie en de (invulling van de) functie van kinderrechter en die reactie aan de Kamer doen toekomen? </vraag>
      <vraag nummer="4">Bent u het eens met de zienswijze dat kinderrechters in het belang van het kind specifieke kennis moeten hebben op het gebied van hulpverlening etc. en bovendien meer sociaal/kindvaardig moeten zijn, aangezien het (kinder)rechtspreken minder juridisch is bepaald dan bij andere rechterlijke functies? </vraag>
      <vraag nummer="5">Voldoen de kinderechters vaak niet aan de specifieke opleidingseisen, zoals kennis van het kinderrecht, de speciale procedures, pedagogiek en kinderpsychologie, en dat er vaak geen vervolgcursussen worden gevolgd? Kunt u met cijfers inzicht geven in hoeverre hiervan al dan niet sprake is? </vraag>
      <vraag nummer="6">Kunt u cijfermatig inzicht geven in de mate waarin en de frequentie waarmee de huidige kinderrechters specifieke cursussen? </vraag>
      <vraag nummer="7">Is het waar dat het merendeel van de rechters dit «erbij doen», zoals mr. BAC stelt op basis van zijn nog niet gepubliceerde promotie-onderzoek? Kunt u dit met cijfers toelichten? </vraag>
      <vraag nummer="8">Wordt het tijd om nascholing van kinderrechters verplicht te stellen, overeenkomstig het systeem bij de advocatuur? Acht u dit een zaak van de rechtelijke organisaties zelf of zou een vorm van een wettelijke verplichting van «(na)scholen» te overwegen zijn? </vraag>
      <vraag nummer="9">Acht u het noodzakelijk of wenselijk om, in navolging van jeugd- en zedenpolitie, dit specialisme weer een vaste plek te geven vanwege die speciale deskundigheid of om op zijn minst de (gebruikelijke) roulatie te koppelen aan een langere minimum duur, bijvoorbeeld van 4 jaar? </vraag>
      <vraag nummer="10">Besteedt of kan de Commissie-Leemhuis in haar advies aandacht besteden aan de geschetste problematiek ten aanzien van de functie en positie van kinderrechters? </vraag>
      <noten afkomstig="vraag">
         <noot nummer="1" datum="1997-12-15" bron="o.a. TROUW">o.a. TROUW, 15 december 1997</noot>
      </noten>
   </vragen>
   <antwoorden aantal="8">
      <antwoord nummer="1">Ik heb kennis genomen van berichten over de kinderrechter in Trouw, Algemeen Dagblad, de Haagsche Courant en de Telegraaf, gepubliceerd van 15 tot en met 18 november 1997. </antwoord>
      <antwoord nummer="2 en 3">Door de invoering van de nieuwe regelgeving met betrekking tot de ondertoezichtstelling en door de wijziging in het jeugdstrafrecht zijn de taken van de kinderrechter ingrijpend gewijzigd. In het verleden had de kinderrechter bij zowel jeugdstrafzaken als kinderbeschermingsmaatregelen een actieve en initiërende rol. Sinds de wetswijziging zijn de taken van de kinderrechter van louter rechtsprekende aard. Bijkomend gevolg is dat kinderrechtzaken in een aantal rechtbanken niet meer bij één of enkele rechters zijn geconcentreerd, maar zijn verdeeld over de strafkamers en de familiekamers. De uitvoerende taken die de kinderrechter op civielrechtelijk terrein had, worden sinds de wetswijziging door de gezinsvoogdij-instellingen verricht. De verschillende actoren moeten met deze nieuwe taakverdeling leren omgaan, hetgeen enige tijd kost. Aan de Tweede Kamer der Staten-Generaal is toegezegd dat vijf jaar na in werking treden van de Wet op de ondertoezichtstelling een evaluatie zal plaatsvinden. In de tussentijd worden eventuele knelpunten die op de rechtbanken blijken te bestaan, besproken in een daartoe apart in het leven geroepen overleg dat op verzoek van betrokkenen bijeenkomt, dan wel in het periodieke overleg dat vanuit mijn ministerie gevoerd wordt met de Studiekring Familie- en Jeugdrechtspraak van de Nederlandse Vereniging voor Rechtspraak. Ook het periodiek overleg met de rechtbankpresidenten stelt mij in staat om structurele problemen die mij ter ore komen, aan de orde te stellen. Uiteraard dienen daarbij de staatkundige verhoudingen tussen minister en zittende magistratuur in het oog te worden gehouden. Overigens is de NVvR niet de aangewezen organisatie om de door u aangestipte problematiek aan voor te leggen. </antwoord>
      <antwoord nummer="4">Door de nieuwe wettelijke taakverdeling tussen de kinderrechters en de gezinsvoogdij-instellingen is het werk van kinderrechters in lijn gebracht met het domein van de rechtspraak. Dit neemt niet weg dat van kinderrechters specifieke kennis op het terrein van de kinderbescherming mag worden verwacht. De Directeur-generaal Wetgeving, Rechtshandhaving en Rechtspleging van mijn ministerie heeft dit ook in haar inleiding ter opening van het congres «De kinderrechter 75 jaar: reden tot vreugde?» namens mij naar voren gebracht. </antwoord>
      <antwoord nummer="5 en 6">Voor het werk van een rechter op de verschillende juridische vakgebieden gelden formeel geen specifieke opleidingseisen. Op welke wijze een rechter zich schoolt voor de uitoefening van zijn specialisatie wordt in principe aan hem of haar overgelaten. Er zijn geen cijfers beschikbaar waaruit blijkt of door kinderrechters (vervolg)cursussen op dat terrein worden gevolgd. Ik wijs er op dat de Stichting Studiecentrum Rechtspleging (verder SSR) een breed scala van cursussen aanbiedt. Hieronder zijn cursussen gericht op het werk dat een kinderrechter verricht. In de jaren 1990, 1992, 1994 en 1996 bood de SSR de cursus «Introductie kinderrechters» aan. In 1996 hebben zich hiervoor 12 cursisten aangemeld. Dit aantal was zo laag dat besloten is deze cursus in het vervolg niet meer te geven en te zoeken naar een andere vorm. In 1997 vond een cursus jeugdstrafrecht plaats waaraan 13 rechters, 6 officieren van justitie en 4 raio’s hebben deelgenomen. </antwoord>
      <antwoord nummer="7">Het streven rechters breed inzetbaar te laten zijn, acht ik juist. Hierbij moet worden bedacht dat veel elementen van het rechterswerk voor alle vakgebieden gelijk zijn en dat per vakgebied de detailkennis eigen gemaakt moet worden. Rechters kunnen in staat worden geacht om zich in redelijk korte tijd de specifieke deskundigheid eigen te maken. Mr Bac beschrijft in het artikel, waarin hij de aangehaalde uitspraak doet, alleen de kinderrechtspraak in strafzaken. Het gaat daarin dus niet over het functioneren van de kinderrechter op het terrein van het civiele jeugdbeschermingsrecht. Mr Bac heeft gelijk als hij constateert dat meestal rechters die kinderstrafzaken behandelen, niet volledig gericht zijn op het kinderstrafrecht maar ook strafzaken tegen volwassenen behandelen. </antwoord>
      <antwoord nummer="8">Ik acht het een zaak van de rechterlijke organisatie zelf om er op toe te zien en te bevorderen dat de roulerende rechters de cursussen volgen die nodig zijn voor het goed uitoefenen van de functie. De SSR werkt aan een cursusaanbod, waarbij er van uitgegaan wordt dat een rechter die door roulatie een nieuw vakgebied krijgt, een cursus volgt die dat vakgebied bestrijkt. Ik ga ervan uit dat er voldoende garanties bestaan voor een toereikende bijscholing van rechters. </antwoord>
      <antwoord nummer="9">Vooropgesteld zij dat het aanwijzen van rechters in een specialistische functie en het wijzigen van het roulatiesysteem zaken zijn van de rechterlijke macht. In de periodieke gesprekken die ik voer met de verschillende ambtenaren uit de rechterlijke macht zal ik het belang van een goede uitvoering van de rechtspraak in het jeugdrecht aan de orde stellen. </antwoord>
      <antwoord nummer="10">De Commissie-Leemhuis werkt thans aan de afronding van haar rapport. Voor zover mij bekend, zal het eindrapport geen beschouwing bevatten over de plaats van de kinderrechter. </antwoord>
      <noten afkomstig="antwoord"/>
   </antwoorden>
</kvr>
