<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over wachttijden voor plastische chirurgie. (Ingezonden 20 oktober 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8243
</item>
         <item attribuut="Rubriek">Gezondheidszorg (Geneeskunde)</item>
         <item attribuut="Trefwoorden">Chirurgie</item>
         <item attribuut="Vindplaats">Kamervragen met antwoord 1998-1999, nr. 384, Tweede Kamer</item>
         <item attribuut="Vraagnr_bij_indiening">2989901820</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">1998-11-23</item>
         <item attribuut="Datum_indiening">1998-10-20</item>
         <item attribuut="Document-id">KVR8243</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="783" allpagenumbers="783 784" vetnummer="2989901820" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8243" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="384" onderwerp="" indiendatum="1998-10-20">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="23 november 1998), zie ook Aanhangsel Handelingen nr. 312, vergaderjaar 1998–1999">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het u bekend dat in de sector van de cure voor Plastische Chirurgie samen met Orthopaedie en Oogheelkunde de langste wachttijden bestaan en dat het alleen al voor 1997 voor deze drie specialismen gaat om 45.771 patiënten? </vraag>
      <vraag nummer="2">Is het u bekend dat plastische chirurgie zich voor 90% bezig houdt met het functioneel herstel van lichamelijke klachten, zoals operaties bij verwondingen, aangeboren afwijkingen, verminkingen door operaties, huidkanker en aandoeningen van de handen en slechts met een relatief klein aantal cosmetische ingrepen? </vraag>
      <vraag nummer="3">Realiseert u zich dat als gevolg van de lange toegangstijd tot het eerste consult en een late diagnose kostbare tijd verloren gaat, resulterend in langdurige arbeidsongeschiktheid zoals bijvoorbeeld bij aandoeningen aan de hand en daarmee hogere sociale lasten? In hoeverre wordt hierdoor de tweedeling in de gezondheidszorg bevorderd? </vraag>
      <vraag nummer="4">Hoe beoordeelt u deze situatie? </vraag>
      <vraag nummer="5">Wat is uw oordeel over de opvatting van de Nederlandse Vereniging voor Plastische Chirurgie dat de wachtlijstproblematiek door een aantal (voorgenomen) en recentere beleidsmaatregelen (budgettering van de zorgverzekeraars en lokale initiatieven waarbij productieafspraken worden gemaakt) zelfs wordt versterkt? </vraag>
      <vraag nummer="6">Kunt u de curesector in het algemeen en de in vraag 1 bedoelde specialismen tegemoet komen in het tot een oplossing brengen van de wachttijden? Zo neen, waarom niet? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Kant, ingezonden 16 oktober 1998. </toelichting>
   <antwoorden aantal="5">
      <antwoord nummer="1">Ja, uit een peiling van het Nationaal Ziekenhuisinstituut (evaluatie wachtlijstfonds 1997, u aangeboden bij brief van 9 november 1998) blijkt dat de gemiddelde wachttijd – per 1 maart 1998 bij algemene ziekenhuizen – voor een klinische opname voor plastische chirurgie en voor dagopname het langst is in vergelijking met andere specialismen. Van de ruim 85 000 op opname wachtende patiënten heeft inderdaad ruim de helft betrekking op de genoemde drie specialismen. </antwoord>
      <antwoord nummer="2">Ten onrechte bestaat bij sommigen het beeld dat plastisch chirurgen zich vooral zouden toeleggen op cosmetische ingrepen zonder een medische indicatie. Het is mij bekend dat de plastische chirurgie in de reguliere ziekenhuizen zich in ieder geval grotendeels richt op functionele verzekerde zorg. Hoe de verhouding precies ligt tussen de functionele verzekerde zorg en de cosmetische zorg is mij thans niet bekend. </antwoord>
      <antwoord nummer="3">Wanneer er pas na een lange wachttijd een diagnose gesteld kan worden, kan er kostbare tijd verloren gaan. Dat kan gevolgen hebben voor de gezondheid van de patiënt. Dit geldt echter voor alle patiënten die zich voor het eerst aandienen op de polikliniek van een ziekenhuis en staat los van dreigende tweedeling. </antwoord>
      <antwoord nummer="4 en 5">Wat betreft het terugdringen van wachtlijsten hebben de ziekenhuizen de primaire verantwoordelijkheid. Zij hebben die verantwoordelijkheid ook genomen. Dit is uitgemond in het Plan van Aanpak Wachtlijsten. In de op 5 november jl. getekende verklaring van overeenstemming over de meerjarenafspraken hebben de ziekenhuizen dit nog eens bevestigd en hebben zij aangegeven zich alle moeite te getroosten de problematiek echt aan te pakken. In de meerjarenafspraken zijn ook de financiële middelen die het kabinet voor de komende jaren structureel beschikbaar heeft gesteld voor het terugdringen van wachtlijsten, toebedeeld. Uit het eerdergenoemde evaluatieonderzoek van het Nationale Ziekenhuis Instituut blijkt dat ook de inzet van incidentele wachtlijstgelden in 1997 wel degelijk al een positief effect heeft gehad op het aantal wachtenden en de gemiddelde wachttijd. lk ben het dan ook niet eens met de mening van de Nederlandse Vereniging voor Plastische Chirurgie dat de wachtlijstproblematiek door een aantal beleidsmaatregelen (budgettering van de zorgverzekeraars en lokale initiatieven) wordt versterkt. Signalen hierover ontvang ik ook niet van verzekeraars en ziekenhuizen. De terugdringen van de lange wachttijden blijft de komende jaren mijn uitdrukkelijke aandacht houden. Ook in het Platform Wachttijden, waarin het Plan van Aanpak verder wordt uitgewerkt, zal de inzet van de wachtlijstmiddelen nauwgezet worden gevolgd. </antwoord>
      <antwoord nummer="6">Ja, zoals gezegd zijn in de afgelopen periode al verschillende maatregelen genomen die eraan bijdragen dat de wachttijden tot aanvaardbare lengte kunnen worden teruggedrongen. Zowel in 1997 als in 1998 heb ik extra geld beschikbaar gesteld ten behoeve van het wegwerken van de grootste knelpunten op het gebied van wachtlijsten. In februari 1998 heb ik in mijn notitie wachtlijsten en tweedeling gericht aan de Tweede Kamer mijn aanpak van de wachtlijstproblematiek uiteengezet. Om aanspraak te maken op geld van de 75 miljoen die ik in 1998 beschikbaar heb gesteld hebben ziekenhuizen de mogelijkheid om in het lokaal overleg afspraken te maken over uitbreiding van het aantal oogartsen en orthopeden. Daarnaast kunnen er additioneel specifieke extra produktie-afspraken worden gemaakt voor alle overige specialismen waaronder de plastische chirurgie. De veldpartijen hebben vervolgens in maart 1998 gezamenlijk hun plan «Structurele aanpak van wachttijden in de zorgsector; een bijdrage tot tijdigheid van adequate zorg in relatie tot patiënt en werk» gepresenteerd. Dit plan is opgesteld naar aanleiding van de rondetafelconferentie die in januari 1998 tussen de vaste Commissie voor Volksgezondheid, Welzijn en Sport en de veldpartijen heeft plaatsgevonden. Voor de uitwerking van genoemd plan van aanpak is in het regeerakkoord 130 mln beschikbaar gesteld voor de verdere aanpak van de wachtlijsten waarvan 98 mln voor de cure sector. In de op 5 november jl. getekende verklaring van overeenstemming over de meerjarenafspraken hebben de ziekenhuizen dit nog eens bevestigd en hebben zij aangegeven zich alle moeite te getroosten de problematiek echt aan te pakken. lk ben van oordeel dat langs deze weg het mogelijk moet zijn om een einde te maken aan de te lange wachttijden voor genoemde specialismen. </antwoord>
      <noten afkomstig="antwoord"/>
   </antwoorden>
</kvr>
