<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Voûte-Droste (VVD) over de Europese aanbestedingsregels. (Ingezonden 7 februari 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4503
</item>
         <item attribuut="Rubriek">Handel en economie (Mededinging) Handel en economie (Overig)</item>
         <item attribuut="Trefwoorden">Aanbestedingen</item>
         <item attribuut="Vindplaats">Kamervragen met antwoord 1996-1997, nr. 817, Tweede Kamer</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="VVD">Voûte-Droste</persoon>
         </item>
         <item attribuut="Datum_reaktie">1997-03-10</item>
         <item attribuut="Datum_indiening">1997-02-07</item>
         <item attribuut="Document-id">KVR4503</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1669" allpagenumbers="1669 1670" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="817" onderwerp="" indiendatum="1997-02-7">
         <vrager partij="VVD" oorsprong="parlement">Voûte-Droste</vrager>
         <vraagt-aan/>
      </vraagdata>
      <antwoorddata antwoorddatum="1997-03-10">
         <antwoorder functie="minister" ministerie="Economische Zaken">Wijers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Heeft de FENIT bezwaren tegen de Europese aanbestedingsregels? </vraag>
      <vraag nummer="2">Wat is uw mening over de hoge kosten die aanbestedingsregels met zich meebrengen en het gebrek aan onderhandelingsruimte? </vraag>
      <vraag nummer="3">Wat is uw mening over het belang van gedetailleerde verklaringen en bewijzen en over het verschijnsel dat extra offertekosten bij openbare aanbestedingen minimaal 100.000 gulden bedragen? </vraag>
      <vraag nummer="4">Wat is uw mening over de bewering van de FENIT, dat aanvullende offertekosten bij overheidsbestedingen ten minste 25 procent hoger zijn dan bij opdrachten van het bedrijfsleven? </vraag>
      <vraag nummer="5">Deelt u de visie, dat kleinere bedrijven om die reden niet meer inschrijven, terwijl IT-bedrijven een belangrijke bron van innovatie zijn? </vraag>
      <vraag nummer="6">Hoe zouden in uw visie de Europese aanbestedingsregels verbeterd kunnen worden, opdat meer rekening gehouden wordt met het midden- en kleinbedrijf? Welke maatregelen gaat u treffen om de regels te verbeteren? FENIT = Federatie van ondernemingen in de informatietechnologie </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja, FENIT heeft in het kader van een vorig jaar door de overheid uitgevoerde evaluatie van de opgedane ervaringen met de Europese aanbestedingsrichtlijnen een aantal knelpunten naar voren gebracht. De resultaten van deze evaluatie zijn begin dit jaar aan de Europese Commissie aangeboden. </antwoord>
      <antwoord nummer="2 t/m 5">Bij technologisch complexe projecten met sterke innovatieve ontwikkelingen kunnen de beperkte mogelijkheden tot onderhandelen inderdaad problematisch zijn. Dit is ook de reden waarom Nederland dit in de evaluatie uitdrukkelijk onder de aandacht van de Europese Commissie heeft gebracht. In de binnenkort uit te brengen reactie van Nederland op het Europese Groenboek zal daar nogmaals aan gerefereerd worden. Bij de Commissie bestaat overigens grote terughoudendheid om op dit punt wijzigingen in de richtlijnen aan te brengen. In een onlangs met FENIT-vertegenwoordigers gevoerd overleg is de problematiek van de relatief hoge offertekosten en gedetailleerde verklaringen aan de orde geweest. Een belangrijk deel van deze problematiek komt voort uit de behoefte van aanbestedende diensten om, waar mogelijk, onzekerheden weg te nemen. Bezwaar van FENIT is dat de gevraagde gegevens en verklaringen onnodige kosten en lasten met zich mee brengen die volgens deze organisatie veelal niet in verhouding staan met de met de aanbesteding gemoeide bedragen. Met FENIT is afgesproken dat dit nader geconcretiseerd zal worden. Met u ben ik van mening dat een overwogen gebruik moet worden gemaakt van de mogelijkheid om extra gegevens of verklaringen te vragen. Ik onderschrijf eveneens de innovatieve betekenis van kleinere bedrijven in de IT-sector. </antwoord>
      <antwoord nummer="6">Op basis van de door FENIT te verstrekken informatie zal nader overleg worden gevoerd. In vervolg daarop zullen in het Interdepartementaal Overlegorgaan Europese Aanbestedingsvoorschriften (IOEA) mogelijke oplossingen worden besproken en zal worden bezien hoe aanbestedende diensten worden geadviseerd hoe met deze problematiek om te gaan. Een belangrijk hulpmiddel zijn de Biza-modelcontracten en de uitgebreide toelichting hoe aanbestedende diensten met die modelcontracten om kunnen gaan. Hierbij zij overigens opgemerkt dat aanbestedende diensten – binnen de randvoorwaarden van de Europese richtlijnen – zelf verantwoordelijk zijn voor de in aanbestedingsprocedures te stellen (nadere) eisen. </antwoord>
      <noten afkomstig="antwoord"/>
   </antwoorden>
</kvr>
