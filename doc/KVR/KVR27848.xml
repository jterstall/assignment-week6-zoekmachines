<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Toorenburg en Sterk (beiden CDA) aan de ministers van Justitie en voor Wonen, Wijken en Integratie over de betrokkenheid van de Moslim Broederschap bij de bouw van twee moskeeën in Nederland. (Ingezonden 28 maart 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27848
</item>
         <item attribuut="Inhoud">Vragen naar aanleiding van bericht in Telegraaf (24 maart 2007): de Moslim Broederschap zou betrokken zijn bij de bouw van twee moskeeën in Nederland. Indieners vinden het onacceptabel dat een dergelijke 'extremistische' organisatie die internationaal bekend staat als steunverlener aan terrorisme, voet aan de grond krijgt in Nederland.</item>
         <item attribuut="Rubriek">Criminaliteit en openbare orde (Veiligheid) Cultuur en taal (Overig)</item>
         <item attribuut="Trefwoorden">Godsdiensten Terrorisme</item>
         <item attribuut="Vindplaats">Kamervragen met antwoord 2006-2007, nr. 1290, Tweede Kamer</item>
         <item attribuut="Vraagnr_bij_indiening">2060710770</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van Toorenburg</persoon>
            <persoon partij="CDA">Sterk</persoon>
         </item>
         <item attribuut="Datum_reaktie">2007-04-17</item>
         <item attribuut="Datum_indiening">2007-03-28</item>
         <item attribuut="Document-id">KVR27848</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2743" allpagenumbers="2743 2744" vetnummer="2060710770" code="0607tkkvr1290" lopendefooter="Tweede Kamer, vergaderjaar 2006–2007, Aanhangsel" filenaam="KVR27848" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1290" onderwerp="" indiendatum="2007-03-28">
         <vrager partij="CDA" oorsprong="parlement">Van Toorenburg</vrager>
         <vrager partij="CDA" oorsprong="parlement">Sterk</vrager>
         <vraagt-aan>de ministers van Justitie en voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="2007-04-17">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister voor Wonen, Wijken en Integratie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het bericht dat de Moslim Broederschap betrokken zou zijn bij de bouw van de Essalaam moskee en de Westermoskee in Nederland? <voetnoot nummer="1"/>
      </vraag>
      <vraag nummer="2">Kunt u bevestigen of dit bericht klopt? </vraag>
      <vraag nummer="3">Deelt u de mening dat het onacceptabel is dat een dergelijke extremistische organsiatie, die internationaal gezien bekend staat als een organisatie die steun geeft aan terrorisme, voet aan de grond krijgt in Nederland? Wat gaat u doen om dit te voorkomen? </vraag>
      <vraag nummer="4">Deelt u de mening dat het van groot belang is dat moskeeën gericht zijn op de Nederlandse samenleving en dat sterke invloeden uit andere landen dus onwenselijk zijn? </vraag>
      <vraag nummer="5">Welke maatregelen neemt u om dit soort invloeden tegen te gaan? </vraag>
      <noten afkomstig="vraag">
         <noot nummer="1" datum="2007-03-24" bron="Telegraaf">Telegraaf, 24 maart 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Wij hebben geen informatie waaruit blijkt dat personen die gelieerd zijn aan de Moslim Broederschap, financiële middelen beschikbaar stellen aan de nog te bouwen Essalam- en Westermoskee om hiermee invloed te verwerven. Evenmin beschikken wij over aanwijzingen dat de in de Telegraaf omschreven entiteit European Trust zich met financieringsactiviteiten voor genoemde moskeeën bezighoudt. </antwoord>
      <antwoord nummer="3">De Moslim Broederschap is in 1928 in Egypte opgericht en uitgegroeid tot een mondiale beweging. Zij is actief in meer dan zeventig landen, maar kent slechts in Egypte een daadwerkelijke organisatie. De Moslim Broederschap heeft in de twintigste eeuw periodes gekend waarin zij de wapens heeft opgenomen tegen seculiere Arabische regimes, zoals in Egypte en Syrië. Nadat de Egyptische Moslim Broederschap in de jaren zeventig van de vorige eeuw de gewapende strijd staakte, hebben extremistische leden van de Egyptische Moslim Broederschap zich afgescheiden en zich georganiseerd in terroristische organisaties zoals de Egyptische Islamitische Jihad. Ook de Palestijnse Hamas is in de jaren tachtig uit de Moslim Broederschap ontstaan. De Egyptische Moslim Broederschap heeft zich in de loop der tijd toegelegd op de politieke strijd. </antwoord>
      <antwoord nummer="4">Het kabinet acht het inderdaad belangrijk dat moskeeën in Nederland gericht zijn op de Nederlandse samenleving. Het staat haaks op het integratiestreven wanneer invloeden uit andere landen erop gericht zijn anti-westerse opvattingen of onverdraagzaam isolationisme van moskeeën in Nederland te bevorderen. </antwoord>
      <antwoord nummer="5">De overheid is uiterst alert op ontwikkelingen waarbij mogelijkerwijs sprake is van ongewenste beïnvloeding van stichtingen in Nederland vanuit het buitenland. Wanneer daar aanleiding voor is, worden conform de bestaande wettelijke bevoegdheden en mogelijkheden maatregelen getroffen. Zo wordt ter bestrijding van ongewenste beïnvloeding die zich concretiseert in ongebruikelijke buitenlandse geldstromen het toezichts- en handhavingsinstrumentarium op het gebied van het waarborgen van de integriteit van het financiële stelsel en het voorkomen van het witwassen van geld ingezet. Ook is een beter gebruik van de mogelijkheden van de Wet bevordering integriteitsbeoordelingen door het openbaar bestuur (de Wet Bibob) voorzien. Op basis van deze wettelijke regeling kunnen gemeenten bouw-, gebruiks- en exploitatievergunningen weigeren als aanvragers in verband kunnen worden gebracht met criminele activiteiten dan wel geen afdoende verklaring kunnen geven voor de herkomst van de geldstromen uit hun bedrijf. Daarnaast zal strafrechtelijk worden opgetreden indien sprake is van een vermoeden van strafbaar handelen. Dat kan samenhangen met de wijze van financiering van de bedrijfsvoering, maar ook bijvoorbeeld spelen in een bepaald geval wanneer een verdenking is gerezen van rekruteringsactiviteiten (artikel 205 Sr) of het aanzetten tot haat (artikel 137d Sr). Ten slotte kan worden gewezen op de mogelijkheid die het BW biedt om de rechtspersonen waarvan de werkzaamheid in strijd is met de openbare orde, verboden te verklaren en te ontbinden. Vanuit het integratiebeleid worden maatregelen genomen om alle moslims in Nederland zoveel mogelijk bij de Nederlandse samenleving te betrekken en ongewenste invloed vanuit het buitenland te verminderen. Te denken valt aan het ondersteunen van de opleiding van imams in Nederland; de verplichte inburgeringscursussen voor geestelijk bedienaren afkomstig uit het buitenland; en de samenwerking met islamitische organisaties om activiteiten te ondernemen die de integratie van moslims in Nederland bevorderen. </antwoord>
      <noten afkomstig="antwoord"/>
   </antwoorden>
</kvr>
