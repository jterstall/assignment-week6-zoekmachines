<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dankers (CDA) over «Duits rijbewijstoerisme». (Ingezonden 4 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4448
</item>
         <item attribuut="Inhoud">Vragen ter aanvulling op eerdere kamervragen over dit onderwerp (Aanhangsel Handelingen 1996-1997, nr. 655), onder meer in verband met de gemeentelijke basisadministratie in Nederland.</item>
         <item attribuut="Rubriek">Staats- en bestuursrecht (Internationale rechtsorde) Verkeer, vervoer en waterstaat (Verkeersveiligheid)</item>
         <item attribuut="Trefwoorden">Duitsland GBA Rijbewijzen Verkeersveiligheid</item>
         <item attribuut="Vindplaats">Kamervragen met antwoord 1996-1997, nr. 763, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Dankers</persoon>
         </item>
         <item attribuut="Datum_reaktie">1997-03-03</item>
         <item attribuut="Datum_indiening">1997-02-04</item>
         <item attribuut="Document-id">KVR4448</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1561" allpagenumbers="1561 1562" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="763" onderwerp="" indiendatum="1997-02-4">
         <vrager partij="CDA" oorsprong="parlement">Dankers</vrager>
         <vraagt-aan/>
      </vraagdata>
      <antwoorddata antwoorddatum="1997-03-3">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de staatssecretaris van Binnenlandse Zaken</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Betroffen eerder genomen maatregelen tegen Duits rijbewijstoerisme de eis van 185 dagen wonen in Nederland? Wordt dit kennelijk omzeild door «zogenaamde vestiging» in Nederland? Deelt u de mening, dat de Gemeentelijke basisadministratie deze zaken beter moet controleren? </vraag>
      <vraag nummer="2">In hoeverre is serviceverlening van de gemeentelijke basisadministratie naar het publiek te combineren met een strenge controle van het bevolkingsregister? </vraag>
      <vraag nummer="3">Is het koppelen van Nederlandse en Duitse bestanden een oplossing? Kan dit pas op termijn gerealiseerd worden? Welke tijdelijke maatregelen bent u bereid te treffen ten einde dit «toerisme» zo snel mogelijk te stoppen? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op de eerdere vragen ter zake van de leden H.G.J. Kamp, Verbugt en Van ’t Riet, ingezonden 3 februari 1997. </toelichting>
   <antwoorden aantal="3">
      <antwoord nummer="1" voetnoot="1">De eerder genomen maatregelen tegen het Duitse rijbewijstoerisme waren de volgende: – Invoeren van de verplichting dat de aanvrager van een rijbewijs op de datum van de aanvraag in Nederland moet wonen; – Invoeren van de regel dat die datum van aanvraag moet liggen in een termijn van 365 dagen waarin de aanvrager 185 dagen in Nederland gewoond moet hebben; – De invoering in de rijbewijswetgeving van een zodanig begrip «woonachtig», dat in beginsel uitgegaan kan worden van een inschrijving in de GBA, maar dat in twijfelgevallen nader bewijs gevraagd kan worden; – Het zenden van een brief aan alle gemeenten waarin gewezen wordt op de problemen rond het Duitse rijbewijstoerisme en waarin de gemeenten verzocht worden goed te letten op eventuele schijnbewoningen; – Het zenden van een brief aan de Bundesminister für Verkehr waarin onder meer gewezen wordt op de noodzaak dat Nederlandse autoriteiten moeten kunnen beschikken over alle Duitse gegevens van ontzeggingen, wil Nederland hier effectief kunnen optreden; – Onderzocht is in hoeverre te bewijzen viel dat door Nederlandse rijscholen die zich met Duits rijbewijstoerisme bezig houden, terzake strafbare feiten zijn gepleegd. In een aantal gevallen trachten betrokkenen de getroffen wettelijke maatregelen inderdaad te omzeilen. De Staatssecretaris van Binnenlandse Zaken Kohnstamm en ik zijn in het algemeen de mening toegedaan, dat inschrijving van personen in de GBA, ongeacht of dit Nederlanders, Duitsers, andere onderdanen van de EU dan wel vreemdelingen van buiten de EU betreft, op basis van juiste gegevens omtrent het verblijf en adres van de betrokken persoon moet plaatsvinden. Dit is niet alleen in het belang van het tegengaan van Duits rijbewijstoerisme, maar ook een algemeen belang van de GBA, waarop als de belangrijkste bron van persoonsgegevens ten behoeve van de Nederlandse overheid vertrouwd moet kunnen worden. Met het oog daarop wordt door middel van kwaliteitsbevorderende maatregelen door het Ministerie van Binnenlandse Zaken in overleg met de houders van de basisadministraties, de gemeentebesturen, voortdurend gewerkt aan een verhoging van de betrouwbaarheid van de in de GBA opgenomen gegevens. Een effectieve controle is pas mogelijk wanneer op eenvoudige wijze per aanvraag van een rijbewijs onderkend kan worden, of hier wel of niet sprake is van een aanvrager met een ontzegging in Duitsland. Daarvoor is medewerking van de Duitse autoriteiten vereist. Kortheidshalve verwijs ik voor dit aspect verder naar mijn antwoord onlangs gegeven op de vragen van de leden H. G. J. Kamp, Verbugt en Van ’t Riet. <voetnoot nummer="1"/>
      </antwoord>
      <antwoord nummer="2">In het algemeen zal het bij gemeenten zo zijn, dat een gedegen dagelijkse bijhouding van de GBA geen vermindering van serviceverlening naar buiten toe zal betekenen. Dat geldt dan evenzo ten aanzien van de afgifte van rijbewijzen. Denkbaar is wel, dat de door de rijbewijsafgevende autoriteiten in specifieke gevallen nodig geachte aanvullende onderzoeken tot vertraging in het afgifteproces zouden kunnen leiden. De GBA staat daar echter buiten. </antwoord>
      <antwoord nummer="3">Voor een effectieve controle die op een eenvoudige wijze uitgevoerd kan worden is een koppeling van Nederlandse en Duitse rijbewijsbestanden noodzakelijk. Dit kan niet op stel en sprong gerealiseerd worden. Tenminste is wijziging van de Duitse wetgeving op het gebied van de bescherming van persoonsgegevens vereist. Het gaat hier in de eerste plaats om een Duits belang. Het is dus zaak voor de Duitsers spoed te betrachten bij het treffen van de noodzakelijke maatregelen, opdat ik hen op effectieve wijze behulpzaam kan zijn bij het bestrijden van het Duitse rijbewijstoerisme. Naast de maatregelen die in algemene zin in het kader van de kwaliteitsbevordering van de GBA reeds worden getroffen, ben ik bereid de rijbewijsafgevende autoriteiten er nogmaals op te wijzen dat zij bij twijfel aan het feit of de aanvrager daadwerkelijk (en dus niet alleen op papier) 185 dagen in Nederland woonachtig is geweest, daarnaar een gericht onderzoek instellen. </antwoord>
      <noten afkomstig="antwoord">
         <noot nummer="1">Zie Aanhangsel Handelingen nr. 655, vergaderjaar 1996–1997</noot>
      </noten>
   </antwoorden>
</kvr>
