<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Heemst en Verbeet (beiden PvdA) aan de ministers van Justitie en van Binnenlandse Zaken en Koninkrijksrelaties en de staatssecretaris van Volksgezondheid, Welzijn en Sport over de strafrechtelijke vervolging van gewelddadige hooligans bij een voetbalwedstrijd. (Ingezonden 9 juli 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21059
</item>
         <item attribuut="Inhoud">Vragen over de stand van zaken van de strafrechtelijke vervolging van de hooligans die zich op 15 april 2004 bij de wedstrijd Jong Ajax - Jong Feyenoord gewelddadig hebben misdragen tegen de Feyenoord-spelers.</item>
         <item attribuut="Rubriek">Strafrecht en strafprocesrecht (Vervolging) Vrijetijdsbesteding (Sport)</item>
         <item attribuut="Trefwoorden">Sport Strafvervolging Vandalisme</item>
         <item attribuut="Vindplaats">Kamervragen met antwoord 2003-2004, nr. 2227, Tweede Kamer</item>
         <item attribuut="Vraagnr_bij_indiening">2030417670</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Van Heemst</persoon>
            <persoon partij="PvdA">Verbeet</persoon>
         </item>
         <item attribuut="Datum_reaktie">2004-09-06</item>
         <item attribuut="Datum_indiening">2004-07-09</item>
         <item attribuut="Document-id">KVR21059</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4707" allpagenumbers="4707 4708 4709" vetnummer="2030417670" code="0304tkkvr2227" lopendefooter="Tweede Kamer, vergaderjaar 2003–2004, Aanhangsel" filenaam="KVR21059" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2227" onderwerp="" indiendatum="2004-07-9">
         <vrager partij="PvdA" oorsprong="parlement">Van Heemst</vrager>
         <vrager partij="PvdA" oorsprong="parlement">Verbeet</vrager>
         <vraagt-aan>de ministers van Justitie en van Binnenlandse Zaken en Koninkrijksrelaties en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="6 september 2004), zie ook Aanhangsel Handelingen nr. 1958, vergaderjaar 2003–2004">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties en de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="15">
      <vraag nummer="1">Wat is de stand van zaken bij de strafrechtelijke vervolging van de hooligans die zich op 15 april jl. na afloop van de wedstrijd van Jong Feyenoord tegen Jong Ajax gewelddadig hebben misdragen tegen de Feyenoord-spelers? </vraag>
      <vraag nummer="2">Hoe groot was deze groep (vermoedelijk)? </vraag>
      <vraag nummer="3">Van hoeveel ervan is de identiteit vastgesteld? </vraag>
      <vraag nummer="4">Wat wordt ondernomen om de identiteit van alle mogelijke daders alsnog te achterhalen? </vraag>
      <vraag nummer="5">a. Waren de mogelijke daders bekend bij Ajax-officials? Zo neen, hoe is dat te verklaren aangezien de mogelijke daders toch tot de harde kern van Ajax-supporters behoren? Zo ja, hebben deze officials bruikbare getuigenverklaringen willen afleggen? b. Welke mogelijke strafbare feiten zijn in deze zaken aan de orde? </vraag>
      <vraag nummer="6">Van hoeveel betrokkenen is wel de identiteit vastgesteld maar ontbreekt voldoende bewijs om een strafzaak te beginnen? </vraag>
      <vraag nummer="7">In welke mate is het wel beschikbare bewijs toereikend om via de clubs een stadionverbod op te leggen? </vraag>
      <vraag nummer="8">a. Waarom wil Justitie de namen van de betrokken supporters uit privacy oogpunt niet aan de betrokkenen doorgeven? b. Wat gaat u doen om er aan bij te dragen dat dit wel gaat gebeuren zodat voor de aanvang van het nieuwe voetbalseizoen een dergelijk verbod effectief is? </vraag>
      <vraag nummer="9">Hoe beoordeelt u de bescheiden strafrechtelijke uitkomst van dit omvangrijke incident? </vraag>
      <vraag nummer="10">Wat gaat u nog ondernemen om een beter resultaat te bevorderen? </vraag>
      <vraag nummer="11">Wat is bekend over mogelijke sluimerende wraakacties in de richting van de betrokken Ajax-hooligans? </vraag>
      <vraag nummer="12">Hoe ernstig moeten signalen van mogelijke wraakacties worden genomen? </vraag>
      <vraag nummer="13">Worden aanwijzingen dat wraakacties zijn overwogen of voorbereid intensief gevolgd teneinde geweld en erger tegen te gaan en te voorkomen? </vraag>
      <vraag nummer="14">Welke maatregelen hebben Feyenoord en Ajax genomen om een herhaling van dit soort gewelddadigheden uit te sluiten? </vraag>
      <vraag nummer="15">Acht u deze maatregelen adequaat? Zo neen, wat zou er nog meer moeten gebeuren? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1 t/m 6">Naar aanleiding van de gebeurtenissen na afloop van de wedstrijd Jong Ajax en Jong Feyenoord op het sportpark De Toekomst op 15 april 2004 is de recherche een onderzoek gestart. Als basis voor dit onderzoek heeft gediend het beeldmateriaal dat van de gebeurtenissen beschikbaar was. Op deze beelden zijn geen strafbare feiten te zien. Er is een kluwen van mensen zichtbaar waarbinnen – naar blijkt uit de verklaringen van getuigen en aangevers – geweld is gebruikt. Dit geweldgebruik is echter niet te herleiden tot identificeerbare verdachten. Wel zijn er personen zichtbaar die meelopen en rennen rond de eerder genoemde kluwen van mensen. Van deze personen kon niet worden vastgesteld dat zij een significante bijdrage hebben geleverd aan het door anderen gepleegde geweld, zodat zij niet als verdachten terzake van openlijke geweldpleging konden worden aangemerkt. Ook is aan de gebeurtenissen aandacht besteed in de televisieprogramma’s Ter Plaatse (RTV Noord-Holland) en Opsporing Verzocht. Naar aanleiding van deze uitzendingen zijn zes tips binnen gekomen. Voorts is er nog een tip binnengekomen via de anonieme meldlijn Meld Misdaad Anoniem (M.). Vijf personen hebben aangifte gedaan van openlijk geweld. Alle op het beschikbare beeldmateriaal herkenbare personen zijn gehoord. Deze verhoren hebben geen concrete aanwijzingen opgeleverd in de richting van verdachten. Uit dit onderzoek is duidelijk geworden dat slechts een kleine groep personen daadwerkelijk geweld heeft gebruikt. Ook hebben Ajax-officials volledig meegewerkt aan het onderzoek. Er zijn diverse medewerkers van Ajax als getuige gehoord. Zij kunnen, voorzover zij verklaren over zelf waargenomen strafbare feiten, geen namen noemen van verdachten van die feiten. Dit heeft onder andere te maken met het feit dat de kleine groep daadwerkelijke daders, zie ook het antwoord op vraag 9, voor het merendeel het gezicht bedekt had. Er zijn vier personen buiten heterdaad aangehouden. Een vijfde verdachte heeft zich vrijwillig gemeld. Van de vijf verdachten, die overigens niet behoren tot de bij de politie bekende harde kern van Ajax supporters, zijn er drie na verhoor heengezonden. Tegen deze personen bestond onvoldoende bewijs. Twee verdachten hebben bekend geweld te hebben gebruikt tegen spelers van Jong Feyenoord. Zij zijn gedagvaard voor de zitting bij de politierechter op 16 juli 2004. Conform het uitgangspunt in de Aanwijzing bestrijding van voetbalvandalisme en -geweld van het College van procureurs-generaal, heeft het Openbaar Ministerie een taakstraf geëist en een voorwaardelijke gevangenisstraf met een strafrechtelijk stadionverbod als bijzondere voorwaarde. De twee verdachten zijn op 16 juli 2004 door de politierechter overeenkomstig de eis van de officier van justitie veroordeeld, ter zake van openlijke geweldpleging (artikel 141 wetboek van strafrecht) tot 120 uur taakstraf en een voorwaardelijke gevangenisstraf van veertien dagen met een proeftijd van twee jaren. Aan deze voorwaardelijke gevangenisstraf is een bijzondere voorwaarde verbonden, houdende een strafrechtelijk stadionverbod voor de duur van de proeftijd. Ook is een meldingsplicht opgelegd: de verdachten moeten zich tijdens elke wedstrijd van het eerste elftal van Ajax in de rust melden bij een politiebureau in hun woonplaats. Tegen dit vonnis hebben beide verdachten hoger beroep ingesteld. Als gevolg hiervan is het strafrechtelijk stadionverbod met meldingsplicht nog niet ingegaan. Er zal overleg plaatsvinden met het ressortsparket of het hoger beroep met voorrang kan worden behandeld. Het strafrechtelijk onderzoek is afgerond. Op basis van de uitkomsten van dit onderzoek zullen geen verdere aanhoudingen plaatsvinden. </antwoord>
      <antwoord nummer="7 en 8">Op grond van de Aanwijzing bestrijding van voetbalvandalisme en -geweld beslist de voetbalofficier van justitie of al dan niet informatie aan de KNVB wordt verstrekt. Het uitgangspunt in de Aanwijzing is dat het Openbaar Ministerie informatie verstrekt in geval er sprake is van voetbalvandalisme. De KNVB kan zo in staat worden gesteld om personen gedurende een bepaalde periode van het bezoek aan stadions uit te sluiten. Indien de officier van justitie van mening is dat er onvoldoende bewijs is tegen een verdachte of indien de verdachte door de rechter wordt vrijgesproken of ontslagen van rechtsvervolging, zullen op grond van de Aanwijzing geen gegevens worden verstrekt aan de KNVB of zullen reeds verstrekte gegevens niet langer mogen worden gebruikt door de KNVB. Zoals ik hiervoor heb vermeld, worden twee personen verdacht van openlijke geweldpleging. De persoonsgegevens van deze personen zijn doorgegeven aan de KNVB en de KNVB heeft aan deze personen een civielrechtelijk stadionverbod opgelegd. Ten aanzien van andere bij het incident betrokken personen (tegen wie het Openbaar Ministerie geen of onvoldoende bewijs heeft voor betrokkenheid bij strafbare feiten) vindt momenteel tussen de politie, de gemeente Amsterdam, Ajax en het Openbaar Ministerie overleg plaats. In dat kader wordt onderzocht in hoeverre op basis van aan de politie toekomende bevoegdheden in de Wet Politieregisters door de politie gegevens over deze personen kunnen worden verstrekt aan Ajax. </antwoord>
      <antwoord nummer="9">Het geweld na afloop van de wedstrijd Jong Ajax-Jong Feyenoord lijkt geen groots opgezette actie, maar wel gepland en uitgevoerd door een kleine kern Ajax-supporters. Het was een onverwachte, korte, gewelddadige aanval. Deze groep, waarvan de meesten het gezicht bedekt hadden met capuchons, kon toeslaan door de onoverzichtelijke situatie die ontstond toen een grote groep supporters het veld opliep. Door deze omstandigheden is het niet mogelijk gebleken, ondanks alle mogelijke inspanningen van de kant van de recherche zoals hiervoor beschreven, het geweldgebruik te herleiden tot identificeerbare verdachten. Dit laatste is nu juist voor een strafrechtelijke aanpak onontbeerlijk; ons strafrecht vereist op individuele basis een verdenking en bewijs. Het onderstreept dat strafrecht weliswaar een noodzakelijk, maar geenszins een toereikend instrument is bij het voorkomen en aanpakken van ongeregeldheden op en rond de voetbalvelden. Dat is ook het uitgangspunt bij het beleidskader bestrijding voetbalvandalisme. </antwoord>
      <antwoord nummer="10">Hoewel de wedstrijd Jong Ajax-Jong Feyenoord niet valt onder de werking van het beleidskader bestrijding voetbalvandalisme, heeft de minister van Binnenlandse Zaken en Koninkrijksrelaties het auditteam voetbalvandalisme verzocht de desbetreffende ongeregeldheden te onderzoeken. Doel van het onderzoek was inzicht te krijgen in de relevante gebeurtenissen rondom de ongeregeldheden en daaruit lessen te trekken voor de toekomst. Het auditteam heeft het rapport in juni jl. aangeboden aan de betrokken clubs en de minister van Binnenlandse Zaken en Koninkrijksrelaties. Aan een aantal aanbevelingen van het auditteam is inmiddels voldaan (zie vragen 14 en 15). </antwoord>
      <antwoord nummer="11, 12 en 13">De verhoudingen tussen de supporters van Ajax en Feyenoord zijn door het incident verder op scherp gesteld. Wraakacties van de kant van Feyenoordsupporters zijn zeker niet uit te sluiten. Op dit moment zijn hiervoor geen concrete aanwijzingen. Wel zijn Feyenoord-supporters op 24 april jl., een dag voorafgaande aan de wedstrijd NEC-Ajax, in Nijmegen «onderschept» en teruggestuurd naar Rotterdam. Men zou van plan zijn geweest om de Ajax supporters die dag op te wachten. Op een later moment heeft Jong Ajax nogmaals tegen Jong Feyenoord gespeeld. Deze wedstrijd heeft plaatsgevonden in Zeist, zonder supporters. Er hebben zich geen problemen voorgedaan, noch waren er indicaties dat er problemen zouden rijzen. Gezien de ontwikkelingen zijn de politie in Rotterdam en Amsterdam extra alert op signalen die wijzen op een mogelijke reactie van de Feyenoord supporters. </antwoord>
      <antwoord nummer="14 en 15">Kort na de ongeregeldheden hebben Feyenoord en Ajax nieuwe werkafspraken gemaakt. Er is onder meer afgesproken dat wedstrijden tussen Jong Ajax en Jong Feyenoord voortaan in de Arena en de Kuip worden gespeeld. Sportpark De Toekomst, een open terrein, voldoet immers niet aan de eisen die zijn gesteld in het van toepassing zijnde Handboek Veiligheid voor wedstrijden in het kader van Betaald Voetbal van de KNVB. Het feit dat Ajax en Feyenoord dergelijke werkafspraken hebben gemaakt, is toe te juichen. Deze werkafspraken komen ook overeen met een aantal aanbevelingen in het onderzoeksrapport van het auditteam voetbalvandalisme. Het verplaatsen van de desbetreffende wedstrijden naar stadions die wel voldoen aan het Handboek Veiligheid is een adequate maatregel om risico’s te minimaliseren. </antwoord>
      <noten afkomstig="antwoord"/>
   </antwoorden>
</kvr>
