<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Buijs en Aasted Madsen-van Stiphout (beiden CDA) aan de staatssecretaris van Volksgezondheid, Welzijn en Sport over medische hulp bij sportevenementen. (Ingezonden 28 april 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23146
</item>
         <item attribuut="Inhoud">Vragen over medische hulp bij grote statische of mobiele sportevenementen. Bestaat er regelgeving waarin de kwaliteit van die hulp geregeld wordt?</item>
         <item attribuut="Rubriek">Criminaliteit en openbare orde (Ongevallenpreventie en -hulpverlening) Gezondheidszorg (Maatschappelijke gezondheidszorg) Vrijetijdsbesteding (Sport)</item>
         <item attribuut="Trefwoorden">EHBO Gezondheidszorg Sport</item>
         <item attribuut="Vindplaats">Kamervragen met antwoord 2004-2005, nr. 1765, Tweede Kamer</item>
         <item attribuut="Vraagnr_bij_indiening">2040513840</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
            <persoon partij="CDA">Aasted Madsen-van Stiphout</persoon>
         </item>
         <item attribuut="Datum_reaktie">2005-05-30</item>
         <item attribuut="Datum_indiening">2005-04-28</item>
         <item attribuut="Document-id">KVR23146</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3759" allpagenumbers="3759 3760" vetnummer="2040513840" code="0405tkkvr1765" lopendefooter="Tweede Kamer, vergaderjaar 2004–2005, Aanhangsel" filenaam="KVR23146" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1765" onderwerp="" indiendatum="2005-04-28">
         <vrager partij="CDA" oorsprong="parlement">Buijs</vrager>
         <vrager partij="CDA" oorsprong="parlement">Aasted Madsen-van Stiphout</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2005-05-30">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bestaat er landelijke, regionale of gemeentelijke regelgeving inzake de omvang en kwaliteit van medische hulp bij grote statische of mobiele sportevenementen? </vraag>
      <vraag nummer="2">Hoeveel organisaties zijn in Nederland actief bij het verlenen van deze hulp? </vraag>
      <vraag nummer="3">Vallen deze organisaties voor wat betreft de activiteiten die zij verrichten onder de Kwaliteitswet zorginstellingen? Indien dit het geval is, houdt de Inspectie voor de Gezondheidszorg (IGZ) dan hierop toezicht? Zo neen, deelt u dan de mening dat dit wel zou moeten gebeuren? </vraag>
      <vraag nummer="4">Deelt u de mening dat het kwaliteitsniveau, zoals dat door de Stichting Service Médical in deze wordt gehaald, normerend moet zijn voor het functioneren van dergelijke sportmedische hulporganisaties? Deelt u eveneens de mening dat organisaties die deze norm niet halen dan niet mogen functioneren binnen de medische begeleiding van sportevenementen? </vraag>
      <vraag nummer="5">Is het bij u bekend dat onderdelen van de Geneeskundige Hulp bij Ongevallen en Rampen (GHOR) soms worden ingeschakeld bij de begeleiding van statische en mobiele (sport)evenementen? Is het u voorts bekend dat de GHOR hierbij gebruik moet maken van reguliere diensten, zoals de Regionale Ambulance Voorziening? Is het u ook bekend, dat hierbij de reguliere gezondheidszorg, door het gebrek aan ambulances voor patiënten, in de regio mogelijk in gevaar wordt gebracht of op z’n minst onder druk komt te staan? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Nee, dergelijke regelgeving bestaat er niet. Wel is er een Handreiking geneeskundige advisering publieksevenementen, vastgesteld door de Raad van Regionaal Geneeskundig Functionarissen (RGF’en). Deze handreiking wordt door de RGF gebruikt bij de advisering van het College van B en W, bij verlening van vergunningen voor (sport)evenementen. </antwoord>
      <antwoord nummer="2">Er zijn mij momenteel drie organisaties bekend die op dit terrein hulp verlenen. Andere organisaties zijn mij niet bekend. Er is geen centraal meldpunt waar organisaties die activiteiten ontplooien op het gebied van geneeskundige hulp bij (sport)evenementen zich moeten registreren. </antwoord>
      <antwoord nummer="3">De Stichting Service Médical (SSM) valt gelet op haar organisatiestructuur, onder de Kwaliteitswet zorginstellingen. Deze organisatie is door de IGZ getoetst op haar rol bij evenementen. Indien zou blijken dat ook andere instellingen onder de Kwaliteitswet zorginstellingen kunnen worden geplaatst dan ben ik van mening dat ook die organisaties door de IGZ dienen te worden getoetst op hun rol bij evenementen. </antwoord>
      <antwoord nummer="4">Het kwaliteitsniveau van SSM voldoet aan de door de IGZ gestelde normen, op basis van de Kwaliteitswet zorginstellingen en het door de IGZ ontwikkelde toetsingsinstrument. Bij mijn verkenning naar de mogelijkheden ter stimulering van de aanwezigheid van medische begeleiding bij mobiele sportevenementen (op niet permanente terreinen), is het kwaliteitsniveau van SSM voor mij destijds een belangrijke voorwaarde geweest om over te gaan tot het erkennen van juist SSM als bijzondere landelijke sportorganisatie op het terrein van medische hulpverlening bij sportevenementen. Ter verbetering van de veiligheid voor sporters tijdens dergelijke sportevenementen acht ik de aanwezigheid van dergelijke hoogwaardige zorg, zoals verleend door SSM, uitermate wenselijk. Zoals aangegeven onder 1. hebben RGF’en hierbij een adviserende rol richting College van B en W inzake de vergunning verlening voor het sportevenement. Ik zal de Raad van RGF’en van mijn visie op de aanwezigheid van hoogwaardige geneeskundige begeleiding tijdens mobiele sportevenementen op de hoogte te stellen. </antwoord>
      <antwoord nummer="5">Het is een positieve ontwikkeling dat in de voorbereiding van (sport)evenementen rekening gehouden wordt met geneeskundige calamiteiten. Het kan daardoor nodig zijn om onderdelen van de geneeskundige combinatie of ambulances ter plekke preventief beschikbaar te hebben. Indien het GHOR-bestuur een dergelijke inzet noodzakelijk acht, stellen zij daarvoor de benodigde middelen ter beschikking, conform de afspraken uit het GHOR-convenant tussen de Raad van RGFén en Ambulancezorg Nederland. Deze inzet mag evenwel niet ten koste gaan van de primaire en overige taken die deze onderdelen hebben. </antwoord>
      <noten afkomstig="antwoord"/>
   </antwoorden>
</kvr>
