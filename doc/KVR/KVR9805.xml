<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Harrewijn en Rosenmoller (beiden GroenLinks) aan de staatssecretaris van Sociale Zaken en Werkgelegenheid, dhr. Hoogervorst, over de pensioenopbouw van gedeeltelijk arbeidsongeschikt verklaarde werknemers. (Ingezonden 10 juni 1999); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9805
</item>
         <item attribuut="Inhoud">Zie ook eerdere vragen over dit onderwerp: Aanh. Hand. II, 1998-1999, nr. 878, en Aanh. Hand. II, 1997-1998, nr. 1197.</item>
         <item attribuut="Rubriek">Arbeid (Werknemers) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ)) Sociale zekerheid (Ouderdomsvoorzieningen en pensioenen (AOW))</item>
         <item attribuut="Trefwoorden">Pensioenen WAO Werknemers</item>
         <item attribuut="Vindplaats">Kamervragen met antwoord 1998-1999, nr. 1762, Tweede Kamer</item>
         <item attribuut="Vraagnr_bij_indiening">2989914350</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Harrewijn</persoon>
            <persoon partij="GroenLinks">Rosenmoller</persoon>
         </item>
         <item attribuut="Datum_reaktie">1999-07-20</item>
         <item attribuut="Datum_indiening">1999-06-10</item>
         <item attribuut="Document-id">KVR9805</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3535" allpagenumbers="3535 3536 3537" vetnummer="2989914350" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9805" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1762" onderwerp="" indiendatum="1999-06-10">
         <vrager partij="GroenLinks" oorsprong="parlement">Harrewijn</vrager>
         <vrager partij="GroenLinks" oorsprong="parlement">Rosenmoller</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="20 juli 1999), zie ook Aanhangsel Handelingen nr. 1660, vergaderjaar 1998–1999">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich de antwoorden op de vragen van de leden Rosenmöller en Harrewijn over de pensioenopbouw van gedeeltelijk arbeidsongeschikt verklaarde werknemers? <voetnoot nummer="1"/>
      </vraag>
      <vraag nummer="2" voetnoot="2">In het antwoord op de vragen van 5 februari jl. <voetnoot nummer="2"/>bericht ik u dat de STAR via een brief aan verschillende belangenorganisaties de pensioenuitvoerders dringend verzoekt om maatregelen te treffen om de onderhavige problematiek op te lossen. U geeft verder aan dat u van de pensioenuitvoerders heeft vernomen dat zij hier ook serieus werk van maken. Waarop is deze stellingname gebaseerd? Hoeveel pensioenuitvoerders heeft u over de onderhavige kwestie gesproken? Wat is de stand van zaken? Bij welk deel van de pensioenuitvoerders is geregeld dat gedeeltelijk arbeidsongeschikten die een baan met lagere verdiensten accepteren, worden geconfronteerd met een lagere pensioenopbouw? </vraag>
      <vraag nummer="3">In het antwoord op vraag 4 van de gestelde vragen van 30 maart 1998 gaf u te kennen dat het u onbekend is hoeveel pensioenfondsen een vergelijkbaar systeem hanteren, als het Bedrijfspensioenfonds voor Metaal en Techniek. Navraag bij de verzekeringskamer gaf daar destijds ook geen inzicht in. Heeft u inmiddels inzicht in het aantal pensioenfondsen dat een dergelijk systeem hanteert? Zo neen, bent u voornemens om dit spoedig te achterhalen? </vraag>
      <vraag nummer="4">Door deskundigen wordt gesproken over 30 000 gedupeerden, die zijn aangesloten bij het Bedrijfspensioenfonds voor Metaal en Techniek. Klopt dit aantal? Hoeveel gedeeltelijk arbeidsongeschikten zullen in totaal te maken hebben met deze problematiek? Bent u voornemens, indien in totaal in alle sectoren geen cijfers bekend zijn, nader specifiek onderzoek te laten verrichten? </vraag>
      <vraag nummer="5" voetnoot="3">In antwoord op vraag 4, die zijn ingezonden op 5 februari 1999 geeft u aan dat u de STAR heeft gevraagd om u, na een periode van 3 jaar, op de hoogte te stellen van de mate waarin de aanbevelingen van de STAR door de pensioenfondsen zijn opgevolgd. Concreet betekent dit dat de pensioenfondsen c.q. sociale partners in een periode van 3 feitelijk niets in hun reglementen hoeven te veranderen omdat zij wettelijk tot niets kunnen worden verplicht. Is een periode van 3 jaar om de reglementen aan te passen niet een veel te lange periode, wetende dat de sociale partners al in 1994 bekend waren met deze problematiek? <voetnoot nummer="3"/>Is gezien de maatschappelijke en politieke relevantie van de reïntegratie van arbeidsongeschikten dit niet een te lakse reactie van de regering? Is een dwingender optreden, gericht op de snellere actie niet op zijn plaats? </vraag>
      <vraag nummer="6">In antwoord op de vraag of het REA-budget in deze kwestie kan worden ingezet (vraag 6, van ingezonden vragen op 5 februari jl.) stelt u dat de aanwending van overheidsmiddelen om vrijwillig gedane arbeidsvoorwaardelijke toezeggingen van de werkgever niet aan de orde kunnen zijn. U legt hiermee de financiële gevolgen volledig bij de sociale partners door te stellen dat zij maar moeten bezien in hoeverre het Fonds Voorheffing Pensioenvoorziening (FVP) hierbij een rol kan spelen. Waarom legt u de verantwoordelijkheid in dezen volledig bij de sociale partners en niet voor een deel bij de overheid? Bent u het eens met de stellingname dat de reïntegratie van gedeeltelijk arbeidsongeschikten van dermate importantie is dat de overheid alles op alles moet zetten deze reïntegratie te bevorderen? Indien positief, bent u bereid extra gelden in het FVP te storten t.b.v. de oplossing van deze problematiek? </vraag>
      <vraag nummer="7">In de SER-adviesaanvrage arbeidsparticipatie Ouderen , die recentelijk naar de SER is verzonden, vraagt u de SER om haar advies te geven over pensioenproblemen bij arbeidsdeelname van ouderen. Hoe verhoudt zich deze adviesaanvrage tot de onderhavige problematiek? Is de expliciete aandacht in deze adviesaanvrage voor deze kwestie, niet een impliciete erkenning van de verantwoordelijkheid, die de overheid heeft? Zo neen, waarom niet? </vraag>
      <noten afkomstig="vraag">
         <noot nummer="4"/>
         <noot nummer="1" datum="1998-03-30" bron="Aanhangsel Handelingen nr. 1197, vergaderjaar 1997–1998, vragen ingezonden">Aanhangsel Handelingen nr. 1197, vergaderjaar 1997–1998, vragen ingezonden, 30 maart 1998</noot>
         <noot nummer="2" datum="1999-02-5" bron="Aanhangsel Handelingen nr. 878, vergaderjaar 1998–1999, vragen ingezonden">Aanhangsel Handelingen nr. 878, vergaderjaar 1998–1999, vragen ingezonden, 5 februari 1999</noot>
         <noot nummer="3" datum="1998-05-28" bron="Trouw" titel="Pensioenproblemen voor wao’ers met werk">Trouw, 28 mei 1998: «Pensioenproblemen voor wao’ers met werk»</noot>
         <noot nummer="4" datum="1999-05-12" bron="Persbericht Ministerie van Sociale Zaken en Werkgelegenheid">Persbericht Ministerie van Sociale Zaken en Werkgelegenheid, 12 mei 1999, blz. 4</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2, 3 en 4">Naar aanleiding van uw vragen gesteld onder 2, 3 en 4 naar aantallen gedupeerden en de mate waarin pensioenuitvoerders werk maken van het oplossen van de onderhavige problematiek, het volgende. Het kabinet beschouwt aanvullende pensioenen als uitgesteld loon. Toezeggingen ten aanzien van pensioenen, inclusief een eventuele premievrije voortzetting van pensioenopbouw bij arbeidsongeschiktheid, zijn derhalve onderdeel van arbeidsvoorwaarden van werknemers en kunnen door sociale partners in vrijheid worden vastgesteld. Sinds enige tijd is duidelijk dat de pensioenopbouw van gedeeltelijk arbeidsongeschikten die gaan werken in een grotere deeltijdfactor van hun arbeidsgeschiktheidspercentage, belemmerd kan werken bij hun reïntegratie. Het vorige kabinet heeft erop gewezen dit een onwenselijke situatie te vinden en de Stichting van de Arbeid gevraagd dit probleem op te lossen. De Stichting heeft vervolgens pensioenuitvoerders gevraagd partijen betrokken bij pensioenregelingen te verzoeken ervoor te zorgen dat de premievrije voortzetting van pensioenopbouw bij reïntegratie geen belemmering kan vormen. De Stichting heeft op verzoek van het kabinet toegezegd in een periode van 3 jaar met een evaluatie te komen. Deze wijze van handelen van het kabinet sluit aan bij de verantwoordelijkheidsverdeling zoals die in Nederland ten aanzien van arbeidsvoorwaarden bestaat. Ik ben voornemens deze evaluatie af te wachten en ben vooralsnog niet van plan zelf pensioenuitvoerders te veranderen of onderzoek uit te laten voeren over de vraag hoeveel pensioenuitvoerders het probleem van een lagere pensioenopbouw bij arbeidsongeschiktheid kennen dan wel dit probleem inmiddels hebben opgelost. Overigens kan uit publicaties van de Vereniging van Bedrijfspensioenfondsen en de Stichting OPF over dit onderwerp afgeleid worden dat de pensioenuitvoerders serieus werk maken van de aanbevelingen van de Stichting van de Arbeid over dit onderwerp (zie publicaties in het blad VB-contact van mei 1999 en het blad OPF-Visie van december 1998). Navraag bij het Bedrijfspensioenfonds voor Metaal en Technische bedrijfstakken (BPMT) heeft duidelijk gemaakt dat het aantal gedupeerden bij dit fonds lager is dan het genoemde aantal van 30 000. Per 1 januari 1999 is het reglement van het fonds zodanig aangepast dat voor het grootste gedeelte van de nieuwe gevallen de pensioenopbouw overeenkomt met de opbouw zoals die was vóór de arbeidsongeschiktheid of de premievrije opbouw in geval van volledige arbeidsongeschiktheid. Het gaat dus voornamelijk om de gevallen van vóór die datum. Het fonds kent 30 000 arbeidsongeschikten van voor die datum. Het probleem speelt evenwel alleen bij gedeeltelijk arbeidsongeschikten, een kleine 10 000 mensen. Van deze 10 000 mensen zijn er 4500 werkzaam in de bedrijfstak, waarbij voor 2600 mensen sprake is van een slechtere pensioenopbouw dan voor de arbeidsongeschiktheid. Voor 1900 mensen is de pensioenopbouw gelijk of zelfs beter. De overige 5500 mensen ontvangen ofwel een gedeeltelijke WW-uitkering (met al dan niet voortzetting van de pensioenopbouw van uit het FVP), ofwel zijn bij een werkgever buiten de bedrijfstak gereïntegreerd, waarbij ook niet in alle gevallen sprake is van een achteruitgang in de pensioenopbouw. Gedetailleerde informatie hierover is vooralsnog niet bekend. Wat betreft arbeidsongeschikten die bij reïntegratie te maken krijgen met een teruggang in pensioenopbouw gaat het om een aantal dat ligt tussen de 2600 en 8100 gevallen. Van de 2600 gedeeltelijk arbeidsongeschikten die in de bedrijfstak zelf werkzaam zijn en geconfronteerd zijn met een slechtere pensioenopbouw is bekend dat deze achteruitgang minder dan 20% bedraagt ten opzichte van de opbouw zoals die voor de arbeidsongeschiktheid was. </antwoord>
      <antwoord nummer="5">Het probleem van een eventueel achterblijvende pensioenopbouw bij reïntegratie is minder lang bekend dan u in uw vragen veronderstelt. Sociale partners hebben in 1994 weliswaar de besturen van pensioenuitvoeringsorganen en de koepels van pensioenuitvoerders geadviseerd een aantal maatregelen in de pensioensfeer te nemen om reïntegratie van gedeeltelijk arbeidsongeschikten te bevorderen, echter de onderhavige specifieke problematiek kwam daarbij nog niet aan de orde. Zoals bij het antwoord op de vragen 2 en 3 reeds is gemeld, worden aanvullende pensioenen beschouwd als uitgesteld loon; rechtstreeks ingrijpen in afspraken over aanvullende pensioenen dient dan ook als een zwaar middel te worden beschouwd dat alleen in het uiterste geval gebruikt mag worden. Daarom wil ik, eerst de sociale partners de gelegenheid geven zelf met een oplossing te komen alvorens eventueel met wettelijke maatregelen te komen. Gegeven het bovenstaande lijkt het mij niet dat de regering een lakse houding verweten kan worden. </antwoord>
      <antwoord nummer="6 en 7">Het kabinet zal zich, voor zover dat in haar vermogen ligt, tot het uiterste inspannen om de reïntegratie van arbeidsongeschikten te bevorderen en eventuele belemmeringen weg te nemen. Dat neemt niet weg dat sociale partners hier ook een eigen verantwoordelijkheid in hebben. Als een arbeidsvoorwaardelijke toezegging in de vorm van voortgezette pensioenopbouw bij arbeidsongeschiktheid dusdanig is vormgegeven dat deze reïntegratiebelemmerend werkt, is dat in eerste instantie de verantwoordelijkheid van sociale partners. Het kabinet heeft de sociale partners hier op aangesproken. Sociale partners hebben daar in positieve zin op gereageerd, het kabinet is dan ook graag bereid hen hiervoor de nodige tijd te geven. </antwoord>
      <noten afkomstig="antwoord"/>
   </antwoorden>
</kvr>
