<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Roon (PVV) aan de staatssecretaris van Justitie over denaturalisatie van in Engeland veroordeelde moslimextremist. (Ingezonden 10 juli 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29158
</item>
         <item attribuut="Inhoud">Vragen naar aanleiding van bericht (De Volkskrant, 7 juli 2007). Indiener wil weten of de in Engeland wegens terroristische activiteiten veroordeelde Omar A. nog de Nederlandse nationaliteit of een andere verblijfstitel voor Nederland heeft. Zo ja, is het mogelijk om hem nu die nationaliteit te ontnemen of hem definitief de toegang tot Nederland te ontzeggen? Indiener wil weten of Nederland het voorbeeld volgt van de straf van een Engelse strafrechter tegen de leider van de terroristische cel waartoe Omar A. behoort, en veroordeelde terroristen en andere zware criminelen met een andere dan de Nederlandse nationaliteit de maatregel op te leggen van 'een verblijfsverbod in Nederland, verwijdering uit Nederland en ontneming van de Nederlandse nationaliteit'.</item>
         <item attribuut="Rubriek">Criminaliteit en openbare orde (Veiligheid) Staats- en bestuursrecht (Vreemdelingenrecht) Strafrecht en strafprocesrecht (Straffen)</item>
         <item attribuut="Trefwoorden">Nationaliteitsrecht Straffen Terrorisme</item>
         <item attribuut="Vindplaats">Kamervragen met antwoord 2006-2007, nr. 2484, Tweede Kamer</item>
         <item attribuut="Vraagnr_bij_indiening">2060720500</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">De Roon</persoon>
         </item>
         <item attribuut="Datum_reaktie">2007-08-24</item>
         <item attribuut="Datum_indiening">2007-07-10</item>
         <item attribuut="Document-id">KVR29158</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5251" allpagenumbers="5251 5252" vetnummer="2060720500" code="0607tkkvr2484" lopendefooter="Tweede Kamer, vergaderjaar 2006–2007, Aanhangsel" filenaam="KVR29158" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2484" onderwerp="" indiendatum="2007-07-10">
         <vrager partij="PVV" oorsprong="parlement">De Roon</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2007-08-24">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="2">
      <vraag nummer="1" voetnoot="1">Klopt het dat de in Engeland wegens terroristische activiteiten tot negen jaren gevangenisstraf veroordeelde Omar A. (nog) de Nederlandse nationaliteit of een andere verblijfstitel voor Nederland heeft? <voetnoot nummer="1"/>Zo ja, is het nu mogelijk om hem de Nederlandse nationaliteit te ontnemen dan wel hem de toegang tot Nederland definitief te ontzeggen? Zo neen, waarom niet? Gaat u de wet veranderen om dit in de toekomst voor dergelijke gevallen wel mogelijk te maken? Indien denaturalisatie of definitieve ontzegging van ieder verblijfsrecht in Nederland wel mogelijk is, gaat u nu alles in het werk stellen om ervoor te zorgen dat deze persoon nooit meer ook maar één voet op Nederlandse bodem kan zetten? </vraag>
      <vraag nummer="2">Klopt het dat de leider van de terroristische cel, waarvan Omar A. deel uitmaakt, door de Engelse strafrechter is veroordeeld tot tien jaar gevangenisstraf en een rechterlijk bevel opgelegd kreeg om na zijn straf naar zijn geboorteland Marokko terug te keren? Deelt u de mening dat ook de Nederlandse strafrechter de mogelijkheid moet krijgen om aan veroordeelde terroristen en andere zware criminelen met een andere dan de Nederlandse nationaliteit een maatregel op te leggen van een verblijfsverbod in Nederland, verwijdering uit Nederland en ontneming van de Nederlandse nationaliteit? Zo neen, waarom niet? Zo ja, wat gaat u doen om dit mogelijk te maken? </vraag>
      <noten afkomstig="vraag">
         <noot nummer="1" datum="2007-07-7" bron="de Volkskrant">de Volkskrant, 7 juli 2007</noot>
      </noten>
   </vragen>
   <antwoorden aantal="1">
      <antwoord nummer="1 en 2">Vastgesteld is dat sprake is van bezit van het Nederlanderschap door de in de eerste vraag genoemde O.A. De Rijkswet op het Nederlanderschap bevat geen bepaling op grond waarvan intrekking van het Nederlanderschap wegens gepleegde criminele feiten mogelijk is. Invoering van een dergelijke bepaling wordt evenmin overwogen. Het Europees Nationaliteitsverdrag (Trb. 1998, 10), waartoe ook Nederland is toegetreden, beperkt de mogelijkheden op grond waarvan de nationaliteit kan worden ingetrokken. Op grond van artikel 7, eerste lid, onder d, van het Verdrag is intrekking wegens (criminele) gedragingen alleen mogelijk indien het gedrag betreft dat de essentiële belangen van de staat wezenlijke schade toebrengt. De toelichting bij het Europees Nationaliteitsverdrag vermeldt hoogverraad en spionage voor een andere staat als voorbeelden van gedrag dat een aantasting van de essentiële belangen van de staat vormt, en stelt tevens dat misdrijven van algemene aard, hoe ernstig ook, niet worden bedoeld. In het op dit moment aanhangige wetsvoorstel 30166 wordt voorzien in de mogelijkheid van intrekking van het Nederlanderschap wegens veroordeling voor een misdrijf waarbij ernstige schade is toegebracht aan de essentiële belangen van het Koninkrijk (lees: terroristische activiteiten). De Vw2000 biedt de mogelijkheid om op grond van openbare orde en/of nationale veiligheid de toegang en toelating van vreemdelingen te weigeren dan wel het verblijf te beëindigen of niet te verlengen. Ingeval van veroordeelde criminele vreemdelingen wordt, nadat de straf is uitgezeten, zo mogelijk tot verblijfsbeëindiging overgegaan. Om te beoordelen of het verdere verblijf aan een vreemdeling kan worden ontzegd, wordt de hoogte van de opgelegde straf gerelateerd aan de duur van het verblijf van de vreemdeling in Nederland op het moment dat het misdrijf werd gepleegd. Dit is het principe van de zogenaamde glijdende schaal. Strafbare feiten die in het buitenland zijn gepleegd of bestraft, worden eveneens bij de beoordeling van het gevaar voor de openbare orde betrokken, doch slechts voor zover het gaat om strafbare feiten die naar Nederlands recht misdrijven zijn. Daarnaast bestaat de mogelijkheid om de maatregel van ongewenstverklaring op te leggen. Een verder (illegaal) verblijf van een ongewenst verklaarde vreemdeling in Nederland is strafbaar op grond van artikel 197 van het Wetboek van Strafrecht. Indien er concrete aanwijzingen zijn dat een vreemdeling een gevaar vormt voor de nationale veiligheid kan het verblijfsrecht worden geweigerd dan wel worden ingetrokken. Dit is niet afhankelijk van een strafrechtelijke veroordeling. Bij het bestaan van concrete aanwijzingen dient in de eerste plaats te worden gedacht aan een ambtsbericht van de AIVD. Er bestaat dan ook geen aanleiding om de maatregel van verblijfsbeëindiging onder het strafrecht te brengen. </antwoord>
      <noten afkomstig="antwoord"/>
   </antwoorden>
</kvr>
