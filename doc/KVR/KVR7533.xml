<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eisses-Timmerman (CDA) over besmetting van vee met IBR en melkerskoorts als gevolg van geïmporteerd sperma. (Ingezonden 19 juni 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7533
</item>
         <item attribuut="Inhoud">Betreft vragen naar aanleiding van het artikel "Kans op IBR en leptospirose via sperma uit buitenland?" in het Agrarisch Dagblad van 13 juni 1998.</item>
         <item attribuut="Rubriek">Veeteelt (Veeziekten)</item>
         <item attribuut="Trefwoorden">Dierenziekten</item>
         <item attribuut="Vindplaats">Kamervragen met antwoord 1997-1998, nr. 1565, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Eisses-Timmerman</persoon>
         </item>
         <item attribuut="Datum_reaktie">1998-07-22</item>
         <item attribuut="Datum_indiening">1998-06-19</item>
         <item attribuut="Document-id">KVR7533</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3211" allpagenumbers="3211 3212" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7533" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1565" onderwerp="" indiendatum="1998-06-19">
         <vrager partij="CDA" oorsprong="parlement">Eisses-Timmerman</vrager>
         <vraagt-aan/>
      </vraagdata>
      <antwoorddata antwoorddatum="1998-07-22">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebt u kennis genomen van het artikel in het Agrarisch Dagblad van zaterdag 13 juni jl., met als titel «Kans op IBR en leptospirose via sperma uit buitenland»? </vraag>
      <vraag nummer="2">Wordt slechts éénmaal per jaar controle op geïmporteerd sperma uitgevoerd? Acht u dit voldoende? </vraag>
      <vraag nummer="3">Deelt u de zorg van deskundigen dat gebruik van geïmporteerd sperma besmetting van ziektevrije bedrijven tot gevolg kan hebben? </vraag>
      <vraag nummer="4">Kunt u aangeven of en, zo ja, op welke onderdelen de EU-eisen aanpassing behoeven om mogelijke bestaande risico’s weg te nemen? </vraag>
      <vraag nummer="5">Ziet u mogelijkheden om de EU-regelgeving terzake te doen aanpassen en, zo ja, bent u dan bereid daartoe initiatieven te nemen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Neen. Als gevolg van de totstandkoming van de interne markt dienen de veterinaire controles op voor het handelsverkeer bestemd rundersperma ingevolge richtlijn 90/425EEG niet meer aan de binnengrenzen van de EU, maar in het land van verzending te worden uitgevoerd. De lidstaat van bestemming mag slechts steekproefsgewijs controleren of aan de relevante communautaire voorschriften is voldaan. Deze steekproefsgewijze bestemmingscontroles bedragen in Nederland 10% van de uit andere lidstaten binnengebrachte partijen. Voor uit derde landen binnengebracht rundersperma geldt dat elke partij na aankomst in Nederland gecontroleerd wordt. Ik acht deze controle voldoende. ZoweI het intracommunautair handelsverkeer als de invoer in de EU van rundersperma is volledig geharmoniseerd. Op basis van richtlijn 88/407/EEG is de lidstaat van verzending gehouden te waarborgen dat uitsluitend rundersperma in het intracommunautair verkeer gebracht mag worden dat is gewonnen en behandeld in erkende en onder toezicht staande centra. Het sperma moet bovendien afkomstig zijn van regelmatig op runderziekten onderzochte dieren en het sperma moet overeenkomstig normen die het mogelijk maken de gezondheidsstatus te behouden, gewonnen, behandeld, opgeslagen en vervoerd worden. Om de eerbiediging van deze waarborgen te verzekeren, dient het sperma tijdens het vervoer naar het land van bestemming vergezeld te gaan van een gezondheidscertificaat. Met betrekking tot de invoer in de EU van rundersperma uit derde landen gelden vergelijkbare voorschriften. Bovendien moet in dat geval het sperma afkomstig zijn van erkende centra die zijn opgenomen op een door de EU-Commissie opgestelde lijst. </antwoord>
      <antwoord nummer="3">De exacte wijze waarop besmettingen worden overgedragen, is voor een groot aantal ziekten slechts ten dele bekend. Zo is overdracht van besmetting via sperma voor een beperkt aantal ziekten beschreven in wetenschappelijke publicaties. Met betrekking tot de in het artikel in het Agrarisch Dagblad genoemde ziekten staat vast dat besmetting met IBR/IPV van ziekte-vrije runderen door besmet sperma kan plaatsvinden. De Richtlijn 88/407/EEG stelt voor het handelsverkeer in sperma eisen ten aanzien van IBR. Blijkens de overwegingen bij deze richtlijn wordt hiermee beoogd het risico voor verspreiding van o.m. IBR via het handelsverkeer in sperma te voorkomen. Op grond van de richtlijn moeten niet tegen IBR gevaccineerde stieren op erkende spermacentra minstens één maal per jaar op het voorkomen van antilichamen tegen IBR onderzocht zijn. Indien op basis van deze onderzoeken antilichamen tegen IBR bij stieren zijn aangetoond, dan moeten de stieren geïsoleerd worden. Het sperma van deze stieren mag na 31 december 1998 – de tekst van de richtlijn biedt overigens geen enkele aanleiding tot onduidelijkheid op dit punt – niet meer in het intracommunautair handelsverkeer gebracht worden. Tot deze datum mogen lidstaten het binnenbrengen van het sperma van deze stieren toestaan indien 10% van het sperma van elke sprong op het voorkomen van het IBR-virus is onderzocht. Op grond hiervan kan alleen sperma vrijgegeven worden indien het geen virus bevat. Overigens voorziet de richtlijn in de mogelijkheid dat lidstaten, die erkend IBR-vrij zijn, slechts het binnenbrengen toestaan van sperma van IBR-vrije stieren. Binnen de EU is Nederland echter één van de lidstaten met het hoogste percentage IBR-besmettingen, zodat van deze mogelijkheid geen gebruik kan worden gemaakt. Algemeen geldt voor populaties dieren met een hoge besmettingsgraad van een ziekte dat het couperen van de meest voorkomende infectierouten van de ziekte het meest effectief bijdraagt aan het terugdringen van de besmettingsgraad in de populatie. Besmetting via sperma behoort voor IBR niet tot deze infectierouten, zodat het voorkomen hiervan niet zozeer van nationaal belang is, maar meer op bedrijfsniveau (IBR-vrije bedrijven). De leemte waarop in het bewuste artikel in het Agrarisch Dagblad wordt gedoeld, betreft de theoretische mogelijkheid dat zich op het spermacentrum in de periode tussen de minimaal jaarlijks uit te voeren serologische IBR-onderzoeken, een ongemerkte uitbraak van IBR voordoet. Dat deze mogelijkheid zich daadwerkelijk in de praktijk voordoet, acht ik echter niet reëel, aangezien een uitbraak van IBR in een IBR-vrije populatie in nagenoeg alle gevallen met ziekteverschijnselen gepaard gaat. Exporteert een lidstaat toch dergelijk sperma en dit sperma zou een IBR-uitbraak tot gevolg hebben, dan schaadt deze lidstaat zijn exportpositie. Dit lijkt daarom niet waarschijnlijk. In het artikel in het Agrarisch Dagblad leptospirose-besmet sperma de oorzaak van uitbraken op «vrije» bedrijven zou zijn. Dit berust op een vermoeden en is niet wetenschappelijk aangetoond. De Nederlandse rundveestapel is vrijwel leptospirose-vrij. Uitbraken op «vrije» bedrijven worden over het algemeen veroorzaakt door aankoop of intensief contact met een besmet dier. Overigens zij opgemerkt dat er inzake het handelsverkeer in levende dieren en in sperma geen intracommunautaire voorschriften ten aanzien van leptospirose gelden. </antwoord>
      <antwoord nummer="4 en 5">Gelet op bovenstaande zie ik vooralsnog geen aanleiding de bestaande EU-eisen aan te passen. Uiteraard laat een en ander onverlet de mogelijkheid voor de individuele veehouder bij de aankoop van sperma aanvullende garanties te eisen. </antwoord>
      <noten afkomstig="antwoord"/>
   </antwoorden>
</kvr>
