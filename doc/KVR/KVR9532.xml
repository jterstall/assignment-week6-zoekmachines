<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over personeelstekorten in de zorg. (Ingezonden 17 mei 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9532
</item>
         <item attribuut="Inhoud">Vragen naar aanleiding van over berichten over verminderend zorgaanbod vanwege personeelsgebrek, met name in thuiszorginstellingen.</item>
         <item attribuut="Rubriek">Gezondheidszorg (Maatschappelijke gezondheidszorg)</item>
         <item attribuut="Trefwoorden">Thuiszorg</item>
         <item attribuut="Vindplaats">Kamervragen met antwoord 1998-1999, nr. 1523, Tweede Kamer</item>
         <item attribuut="Vraagnr_bij_indiening">2989913130</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-06-09</item>
         <item attribuut="Datum_indiening">1999-05-17</item>
         <item attribuut="Document-id">KVR9532</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3041" allpagenumbers="3041 3042" vetnummer="2989913130" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9532" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1523" onderwerp="" indiendatum="1999-05-17">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-06-9">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het u bekend dat de thuiszorg Zoetermeer en omstreken in een brief naar de huisartsen heeft laten weten vanwege personeelstekorten zich genoodzaakt te zien het zorgaanbod ouder- en kindzorg te verminderen? <voetnoot nummer="1"/>
      </vraag>
      <vraag nummer="2">Zijn de personeelstekorten mede veroorzaakt doordat mensen uit de zorg verdwijnen omdat zij tegen een steeds hogere werkdruk oplopen en de kwaliteit van zorg onder druk staat? Zo ja, heeft en stelt de thuiszorginstelling voldoende financiële middelen beschikbaar om de consultatiebureau-medewerkers het benodigde aantal uren en adequaat uit te betalen? </vraag>
      <vraag nummer="3">Erkent u dat het een zorgelijke ontwikkeling is dat een thuiszorginstelling vanwege personeelstekorten niet in staat is het vastgestelde zorgpakket te kunnen uitvoeren? Zo ja, wat kunt u hieraan doen? </vraag>
      <vraag nummer="4">Is het u bekend of op meer plaatsen in het land vanwege personeelsproblemen en of financiële problemen het zorgaanbod onder druk staat? </vraag>
      <vraag nummer="5">Zal per 1 januari 2000 een wettelijk basispakket zijn vastgesteld en hoe kunt u tot die tijd voorkomen dat thuiszorginstellingen zorgpakketten verder gaan uitkleden? </vraag>
      <noten afkomstig="vraag">
         <noot nummer="1">bijlage onderhands aan bewindspersoon toegezonden</noot>
      </noten>
   </vragen>
   <antwoorden aantal="5">
      <antwoord nummer="1">Dit was bij mij niet bekend. Inmiddels heb ik een afschrift van de brief ontvangen en is er contact geweest met de thuiszorg Zoetermeer. </antwoord>
      <antwoord nummer="2">Van thuiszorg Zoetermeer heb ik begrepen dat de huidige maatregelen worden veroorzaakt door een personeelstekort. Het personeelstekort heeft mede te maken met een in januari jl. ingezette verschuiving van (met name administratieve) taken van wijkverpleegkundigen naar consultatiebureau-medewerkers. Hiertoe is een uitbreiding van de formatie van consultatiebureau-medewerkers (assistenten) gerealiseerd. Uit een onlangs gehouden tussentijdse evaluatie blijkt dat de formatie niet geheel toereikend is, mede als gevolg van zowel kort- als langdurig ziekteverzuim, zwangerschapsverlof en vacatures. Er is sprake van een tijdelijke maatregel tot het moment dat de personele bezetting weer op peil is. – De financiële middelen zijn toereikend om de medewerkers conform cao uit te betalen. Om te zorgen dat de personele bezetting weer op peil komt, heeft thuiszorg Zoetermeer een aantal acties ondernomen: Er is een wervingscampagne gestart voor wijkverpleegkundige, consultatiebureauartsen en cb-assistenten. – Werkdruk; men is een onderzoek gestart middels een risico-inventarisatie naar de fysieke belasting van de medewerkers. Op basis van de resultaten zal men maatregelen nemen. Er zijn ook in de regio Zoetermeer afspraken gemaakt met het bureau arbeidsvoorziening in het kader van het Convenant arbeidsmarkt. </antwoord>
      <antwoord nummer="3">Het is inderdaad een zorgelijke ontwikkeling, waarbij opgemerkt dient te worden dat hier niet de financiële middelen, maar personeelskrapte de oorzaak van het probleem vormt. De verantwoordelijkheid voor het personeelsbeleid en het voorzien involdoende personeel ligt overigens primair bij de instellingen zelf. Daarnaast zijn faciliterend door VWS de volgende acties in gang gezet. – Extra impuls arbeidsmarktbeleid. Gelet op de dreigende krapte op de arbeidsmarkt heeft het kabinet in 1998 besloten een extra impuls te geven aan het arbeidsmarktbeleid in de VWS-sectoren. Voor de sector thuiszorg loopt deze impuls via het sectorfonds AWO van sociale partners. De extra middelen komen bovenop de reguliere middelen die VWS jaarlijks bijdraagt aan het sectorfonds AWO (f 6,6 mln in 1999 voor de sector thuiszorg) voor vernieuwende activiteiten op het terrein van de arbeidsmarkt. De extra impuls voor de thuiszorg betreft de volgende extra middelen in 1999: Bestedingsrichting bedrag route structureel/ incidenteel Arbeidsomstandigheden 2,6 mln AWO structureel Bijdrageregeling Tillen 10,0 mln AWO incidenteel Initiële opleidingen 7,6 mln AWO structureel Kraamzorgopleidingen 4,4 mln AWO incidenteel Structuurversterking * AWO structureel * De middelen voor structuurversterking (f 1,7 mln voor het AWO-fonds totaal) gelden voor alle AWO-sectoren en zijn niet specifiek toe te delen aan de Thuiszorg. – Werkdruk In de meerjarenafspraken is voor 1999 f 26,7 mln (f 10,9 mln per 1 januari en f 15,8 per 1 juni) beschikbaar voor werkdrukverlichting in de sector Thuiszorg. Deze werkdrukmiddelen worden loonsomevenredig per instelling berekend en toegedeeld. De instelling moet voor 1 mei jl. met het zorgkantoor een afspraak maken over de inzet van de middelen en gezamenlijk voorleggen aan het COTG. Over de besteding van de werkdrukmiddelen vindt verantwoording plaats conform de in de MJA V&amp;V 1999 neergelegde intenties en nog af te spreken gedragslijnen. Thans loopt er een pilot medewerkersraadpleging in de Thuiszorg die inzicht moet geven in de ervaren werkdruk. – Beeldvorming De thuiszorg participeert in de zorgbrede beeldvormingscampagne die op 16 februari 1999 van start is gegaan. De campagne dient ter ondersteuning van concrete wervingsacties door (regionaal samenwerkende) instellingen en is gericht op het verbeteren van de beeldvorming van de zorgsector op de krappe arbeidsmarkt. Belangrijk element is de nadruk op het ambassadeursschap van de mensen die werken in de zorgsector. Daarnaast zullen acties worden gericht op schoolverlaters, herintreders en het brede publiek. In het najaar 1999 is de start van de uitzending van de Tv-spots gepland. De LVT en het AWO-fonds ontplooien complementair aan de zorgbrede campagne extra activiteiten voor de thuiszorg. Het betreft onder andere het zorgen voor adequaat voorlichtingsmateriaal over de thuiszorg bij de beroepsopleidingen. </antwoord>
      <antwoord nummer="4">Mij is bekend dat er in de gehele zorgsector sprake is van een krapte op de arbeidsmarkt. Voor wat betreft de Ouder en Kindzorg zal binnenkort het door IGZ uitgevoerde onderzoek naar kwaliteit en beschikbaarheid van de Ouder en Kind zorg aan de Tweede Kamer worden aangeboden. Dit rapport is opgesteld op basis van het onderzoek welke door TNO-PG is verricht. Dit rapport zal naar verwachting ook inzicht verschaffen over personeels- en/of financiële problemen bij de Jeugdgezondheidszorg. </antwoord>
      <antwoord nummer="5">Binnenkort zal ik u twee rapporten aanbieden. Dit zijn het eerder genoemde «rapport van de IGZ naar de kwaliteit en beschikbaarheid van de Jeugdgezondheidszorg» en het «rapport van de KPMG over het feitelijk gebruik van de jeugdgezondheidszorg 0–4 jarigen. Op basis van deze rapporten zal ik besluiten of, en zo ja welke maatregelen nodig zijn om te kunnen blijven spreken van een verantwoord pakket. Het vaststellen van het basispakket, waarvan de invoering hetgeen per 1 januari 2000 wordt gepland, maakt daar onderdeel van uit. </antwoord>
      <noten afkomstig="antwoord"/>
   </antwoorden>
</kvr>
