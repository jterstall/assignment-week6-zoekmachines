<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Wilders en Balemans (beiden VVD) aan de ministers van Justitie, van Binnenlandse Zaken en Koninkrijksrelaties en van Onderwijs, Cultuur en Wetenschap over vermeende terroristische activiteiten van de voorzitter van de Stichting Islamitische Basisscholen Amsterdam. (Ingezonden 1 maart 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20291
</item>
         <item attribuut="Inhoud">Vragen naar aanleiding van berichten over de arrestatie van de voorzitter van de Stichting Islamitische Basisscholen Amsterdam op verdenking van omvangrijke fraude en connecties met terroristische organisaties.</item>
         <item attribuut="Rubriek">Criminaliteit en openbare orde (Veiligheid) Welzijn (Minderheden)</item>
         <item attribuut="Trefwoorden">Godsdiensten Onderwijs Terrorisme</item>
         <item attribuut="Vindplaats">Kamervragen met antwoord 2003-2004, nr. 1551, Tweede Kamer</item>
         <item attribuut="Vraagnr_bij_indiening">2030409300</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Wilders</persoon>
            <persoon partij="VVD">Balemans</persoon>
         </item>
         <item attribuut="Datum_reaktie">2004-05-13</item>
         <item attribuut="Datum_indiening">2004-03-01</item>
         <item attribuut="Document-id">KVR20291</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3281" allpagenumbers="3281 3282" vetnummer="2030409300" code="0304tkkvr1551" lopendefooter="Tweede Kamer, vergaderjaar 2003–2004, Aanhangsel" filenaam="KVR20291" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1551" onderwerp="" indiendatum="2004-03-1">
         <vrager partij="VVD" oorsprong="parlement">Wilders</vrager>
         <vrager partij="VVD" oorsprong="parlement">Balemans</vrager>
         <vraagt-aan>de ministers van Justitie, van Binnenlandse Zaken en Koninkrijksrelaties en van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="2004-05-13">
         <antwoorder functie="minister" ministerie="Justitie">Donner</antwoorder>
         <mede-antwoorder>de ministers van Binnenlandse Zaken en Koninkrijksrelaties en van Onderwijs, Cultuur en Wetenschap</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van het bericht «Voorzitter Islamitische scholen in arrest»? <voetnoot nummer="1"/>
      </vraag>
      <vraag nummer="2">Is het waar dat de voorzitter van de Stichting Islamitische Basisscholen Amsterdam is gearresteerd op verdenking van omvangrijke fraude en connecties met terroristische organisaties en dat zijn voorarrest recentelijk door de rechter-commissaris is verlengd? </vraag>
      <vraag nummer="3">Wordt betrokkene er van verdacht reeds jarenlang (subsidie)geld verduisterd en doorgesluisd te hebben ten behoeve van terrorisme? Zo ja, ten behoeve van welke terroristische organisaties, personen en activiteiten is geld door betrokkene doorgesluisd en om welke bedragen gaat het precies? Was de rest van het bestuur van de Stichting van deze activiteiten van haar voorzitter op de hoogte? Vanaf wanneer precies is er sprake van verduistering en doorsluizing van geld ten behoeve van terrorisme? </vraag>
      <vraag nummer="4">Waarom heeft Justitie niet veel eerder opgetreden nu dit al jaren lijkt te hebben plaatsgevonden? Heeft de Onderwijsinspectie dit dossier zelf wel voldoende tijdig aan Justitie overgedragen? </vraag>
      <vraag nummer="5">In hoeverre heeft u zeker gesteld dat thans geen gelden meer vanuit de Stichting Islamitische Basisscholen Amsterdam naar terroristische organisaties worden doorgesluisd? </vraag>
      <vraag nummer="6">Vindt u dat er adequaat is gereageerd op de fraude door de Stichting Islamitische Basisscholen Amsterdam zelf? Kennen deze en andere Islamitische onderwijsorganisaties en scholen een interne controle op het aanwenden van subsidiegeld voor oneigenlijke doeleinden, en met name op het doorsluizen naar terroristische organisaties? Is de externe controle effectief geregeld? Controleert de Onderwijsinspectie gericht op het doorsluizen van gelden? </vraag>
      <vraag nummer="7">Is er binnen de Stichting Islamitische Basisscholen Amsterdam, dan wel binnen andere Islamitische onderwijsorganisaties of scholen in Nederland, sprake van sympathie voor radicaal islamitische en/of terroristische organisaties? Zo ja, zou dit tot het gedogen van, dan wel, onvoldoende controleren, op, het doorsluizen vang elden naar radicaal islamitische en/of terroristische organisaties kunnen leiden binnen de Islamitische onderwijsorganisatie zelf? Vindt u extra (controle)maatregelen tegen deze organisaties gewenst? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-02-23" bron="Het Parool">Het Parool, 23 februari 2004</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2 en 3">Daarover kan ik u geen mededelingen doen. Openbare verstrekking van strafrechtelijke persoonsgegevens die kunnen leiden tot de identificatie van personen is niet gewenst. Een antwoord in bevestigende dan wel ontkennende zin op een vraag over een aanhouding van een persoon moet ik dan ook achterwege laten. Vraag 3 borduurt slechts voort op vraag 2 en kan om dezelfde reden niet worden beantwoord. </antwoord>
      <antwoord nummer="4">De mogelijke verduistering c.q. fraude is pas onlangs aan het licht gekomen. In het bericht in het Parool wordt een uitspraak aangehaald waarin onder meer wordt gesteld dat de onderwijsinspectie blijkbaar de zaak heeft overgedragen aan Justitie. Deze uitspraak is onjuist. Er is geen sprake geweest van een overdracht van een dossier. De Inspectie van het onderwijs had geen vermoedens van mogelijke financiële onregelmatigheden. Dit is te verklaren uit het gegeven dat het inspectietoezicht in het kader van de Wet op het onderwijstoezicht primair gericht is op de kwaliteit van het onderwijsaanbod. </antwoord>
      <antwoord nummer="5">De vragenstellers gaan uit van iets dat nog moet worden vastgesteld. Voor het overige merk ik op wat ik in het antwoord op vraag 2 en 3 heb geschreven. </antwoord>
      <antwoord nummer="6">Rijksbekostigde scholen voor primair onderwijs op islamitische grondslag zijn bijzondere scholen die door een rechtspersoon met volledige rechtsbevoegdheid en zonder winstoogmerk in stand worden gehouden (stichtingen of verenigingen). Qua vormvoorschriften is het algemene rechtspersonenrecht daarop van toepassing. Er gelden voor deze rechtspersonen vanuit de onderwijswetgeving geen specifieke voorschriften over (de inrichting van) interne controle. In het recente rapport «Islamitische scholen nader onderzocht» (oktober 2003) heeft de inspectie gewezen op de bestuurlijke kwetsbaarheid op een aantal islamitische scholen. Als één van de aspecten wordt daarbij gewezen op de aanwezigheid van een combinatie van een bestuurs- en personeelsfunctie in één persoon. Dergelijke dubbelfuncties zijn, zeker wanneer de verantwoordelijkheden inzake toezicht en uitvoering/financieel beheer niet helder zijn onderscheiden, niet bevorderlijk voor heldere toezichtsverhoudingen binnen een onderwijsorganisatie. Hiervan lijkt sprake te zijn in het geval van de Stichting Islamitisch Basisonderwijs Amsterdam. Dit soort ongewenste situaties moeten worden beëindigd. De voorzitter van de besturen-organisatie van het islamitische onderwijs, de ISBO, ondersteunt dit volledig. In overleg met de ISBO gaat de minister van OCW na op welke wijze dit wordt gerealiseerd. Daarbij wordt nog aangetekend dat de ISBO deelneemt aan een onlangs vanuit de sector primair onderwijs ingestelde werkgroep die op verzoek van de minister van OCW bezig is met de opstelling van een door de sector gedragen code voor goed bestuur. Ten aanzien van de externe controle in het primair onderwijs kan worden gesteld dat deze voldoende effectief is. Binnen het huidige stelsel van declaratiebekostiging in het primair onderwijs vindt controle op de rechtmatigheid van de inkomsten en uitgaven plaats in de vorm van een verplichte accountantsverklaring bij de indiening van de aanvraag voor de rijksvergoeding, alsmede door de steekproeven en gerichte onderzoeken van de departementale auditdienst van OCW. In het kader van de invoering van lumpsumbekostiging in het primair onderwijs is wetgeving in voorbereiding tot invoering in 2005 van een verplicht financieel jaarverslag. Het verplichte jaarverslag biedt iedereen die betrokken is bij de scholen, en dus ook de overheid, straks beter inzicht in de vermogenspositie, in de relatie met andere rechtspersonen en steunstichtingen en in de private inkomsten als ouderbijdragen, schenkingen en sponsoring. De onderwijsinspectie heeft in het kader van de Wet op het onderwijstoezicht geen directe taak in het controleren van de financiële huishouding van scholen en dus ook niet wat betreft de controle van de inkomsten en uitgaven van een school. Dat neemt niet weg dat als de inspectie in het kader van haar toezicht financiële onregelmatigheden vermoedt, zij hier onderzoek naar doet. In voorkomende gevallen gebeurt dat samen met de auditdienst van OCW en/of Centrale Financiën Instellingen, de dienst die belast is met de uitvoering van de bekostiging van de scholen. </antwoord>
      <antwoord nummer="7">De AIVD heeft in februari 2002 een nota doen verschijnen waarin de resultaten zijn gepresenteerd van het onderzoek naar buitenlandse inmenging en anti-integratieve tendensen binnen het islamitisch onderwijs in Nederland. In deze nota werd de zorg geuit dat er een negatieve invloed uitgaat van enkele radicaal-Islamistische leden van schoolbesturen. In enkele gevallen bestaan nog steeds personele banden tussen schoolbestuurders en moskeeën waar een radicaal-religieuze boodschap wordt uitgedragen. De inspectie ziet er op toe dat de genoemde personele banden niet leiden tot situaties waarin islamische scholen onderwijs aanbieden dat in strijd is met de basiswaarden van de democratische rechtsstaat. Uit recent onderzoek van de inspectie is niet gebleken dat dergelijke situaties zichvoordoen. In het geval de AIVD concrete aanwijzingen verkrijgt die er op duiden dat genoemde personen zich bezighouden met het doorsluizen van gelden naar radicaal islamitische en/of terroristische organisaties worden de bevoegde Nederlandse autoriteiten geïnformeerd. </antwoord>
      <noten afkomstig="antwoord"/>
   </antwoorden>
</kvr>
