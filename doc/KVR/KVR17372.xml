<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klein Molekamp (VVD) aan de staatssecretaris van Volkshuisvesting, Ruimtelijke Ordening en Milieubeheer over het Besluit Luchtkwaliteit. (Ingezonden 30 januari 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17372
</item>
         <item attribuut="Inhoud">Vragen over woningbouw in Rotterdam die mogelijk in strijd zouden zijn met het Besluit Luchtkwaliteit.</item>
         <item attribuut="Rubriek">Bouw (Woningbouw) Milieu (Luchtverontreiniging)</item>
         <item attribuut="Trefwoorden">Luchtverontreiniging Woningbouw</item>
         <item attribuut="Vindplaats">Kamervragen met antwoord 2002-2003, nr. 926, Tweede Kamer</item>
         <item attribuut="Vraagnr_bij_indiening">2020306400</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="VVD">Klein Molekamp</persoon>
         </item>
         <item attribuut="Datum_reaktie">2003-03-14</item>
         <item attribuut="Datum_indiening">2003-01-30</item>
         <item attribuut="Document-id">KVR17372</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1935" allpagenumbers="1935 1936" vetnummer="2020306400" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17372" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="926" onderwerp="" indiendatum="2003-01-30">
         <vrager partij="VVD" oorsprong="parlement">Klein Molekamp</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-03-14">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het waar dat een groot aantal potentiële woningbouwplannen in het Rijnmondgebied het risico loopt niet uitgevoerd te kunnen worden omdat deze in strijd zijn met het Besluit Luchtkwaliteit? </vraag>
      <vraag nummer="2">Zo ja, om welke potentiële woningbouwplannen gaat het hier? </vraag>
      <vraag nummer="3">Zijn er mogelijkheden deze locaties toch te ontwikkelen ondanks dat deze in strijd zijn met het Besluit Luchtkwaliteit? </vraag>
      <vraag nummer="4">Bij welke andere locaties in Nederland worden soortgelijke problemen gesignaleerd? </vraag>
      <vraag nummer="5">Bent u voornemens het Besluit Luchtkwaliteit alsnog in een wet om te zetten zoals meer dan dertig leden van deze Kamer u hebben gevraagd? Bent u bereid de eerder gedane toezeggingen door minister Pronk in deze gestand te doen? </vraag>
      <vraag nummer="6">Indien u vraag 5 ontkennend beantwoordt, bent u zich dan bewust dat u in strijd met de wet handelt? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Bij de VINEX-locatie Carnisselande is een knelpunt gesignaleerd ten aanzien van voorgenomen woningbouw in relatie tot het Besluit luchtkwaliteit. Voor een deel van het betreffende plangebied wordt verwacht dat er sprake zal zijn van overschrijding van de Europese luchtkwaliteitsnorm voor stikstofdioxide in 2010. Op dit moment wordt dit door de gemeente Barendrecht nader onderzocht. Afhankelijk van de uitkomsten van dit onderzoek zal bezien moeten worden of, en zo ja welke, aanpassingen aan het ontwerp-bestemmingsplan noodzakelijk zijn. Naast genoemd knelpunt wordt verwacht dat bij een aantal stedelijke vernieuwingsprojecten in reeds bestaand stedelijk gebied in de regio Rijnmond ook sprake zal zijn van overschrijding van de Europese normstelling. </antwoord>
      <antwoord nummer="2">Een volledig beeld van locaties waar door gemeenten woningbouw overwogen wordt op plaatsen waar niet aan de Europese normstelling voldaan kan worden is nog niet beschikbaar. Een landsdekkende inventarisatie van deze «risicolocaties» wordt thans voorbereid. Naar verwachting zijn de resultaten van deze inventarisatie op een termijn van 2 maanden beschikbaar. </antwoord>
      <antwoord nummer="3">In de uitvoeringsnotitie van het milieubeleid («Vaste waarden, nieuwe vormen») is aangeven dat de korte termijnambitie voor luchtkwaliteit is dat nieuwe ontwikkelingen in nieuwbouw, stedelijke vernieuwing en infrastructuur zo vorm krijgen dat voldaan wordt aan de normstelling voor stikstofdioxide in 2010. Indien in een bestemmingsplan gevoelige bestemmingen aanwezig en/of geprojecteerd zijn in gebieden waar de grenswaarden voor luchtkwaliteit in 2010 worden overschreden doet zich dan ook een zeer ongewenste situatie voor. Alleen in gevallen waar sprake is van herstructurering van reeds bestaande locaties met normoverschrijding kan er sprake zijn van een situatie waarin dit toch onvermijdelijk is. Hierbij dient dan van geval tot geval wel een zorgvuldige afweging te worden gemaakt. Elementen die hierbij een rol moeten spelen zijn verlaging van het aantal blootgestelden in de nieuwe situatie en het perspectief van verdere verbetering van de luchtkwaliteitssituatie middels voorbereiding van een plan van aanpak op grond van het Besluit luchtkwaliteit. </antwoord>
      <antwoord nummer="4">Zie het antwoord op vraag 2. </antwoord>
      <antwoord nummer="5">Ik ben mij terdege bewust van het verzoek van 38 leden van de toenmalige VVD-fractie om de in het Besluit luchtkwaliteit geregelde materie in een wet vast te leggen. Uiteraard ben ik bereid daar gehoor aan te geven. Evenals minister Pronk betwijfel ik evenwel of implementatie van EU regelgeving bij wet een goede keuze is. Mijn gedachten hieromtrent heb ik op 25 november jl. aangegeven tijdens overleg met de vaste Commissie voor Volkshuisvesting, Ruimtelijke Ordening en Milieubeheer over de notitie «Vaste waarden, nieuwe vormen». Zoals afgesproken heb ik in aansluiting hierop in mijn brief van 23 december 2002, (kamerstuk 28 662, nr. 4) toegelicht waarom implementatie van EU regelgeving over luchtkwaliteit in Nederland bij wet mij niet de aangewezen weg lijkt. Omdat de wens tot regeling bij wet mogelijk is ingegeven door een misverstand omtrent de beleidsruimte bij implementatie heb ik u verzocht in het licht van de in mijn brief genoemde punten opnieuw af te wegen of u het niveau van wet in dit geval daadwerkelijk verkiest boven de amvb. Ik zie uw reactie hierop gaarne tegemoet. </antwoord>
      <antwoord nummer="6">Gezien het antwoord op vraag 5 is deze vraag niet van toepassing. </antwoord>
      <noten afkomstig="antwoord"/>
   </antwoorden>
</kvr>
