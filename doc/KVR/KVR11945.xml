<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Niederer (VVD) aan de minister van Verkeer en Waterstaat over overtredingen van de regels voor het vervoer van gevaarlijke stoffen. (Ingezonden 21 juni 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11945
</item>
         <item attribuut="Inhoud">Vragen naar aanleiding van een artikel in het Algemeen Dagblad van 19 juni 2000 over de toename van het aantal overtredingen bij de binnenvaart en het spoor bij het vervoer van gevaarlijke stoffen.</item>
         <item attribuut="Rubriek">Milieu (Gevaarlijke stoffen) Strafrecht en strafprocesrecht (Overtredingen) Verkeer, vervoer en waterstaat (Goederenvervoer)</item>
         <item attribuut="Trefwoorden">Rechtshandhaving Vervoer gevaarlijke stoffen</item>
         <item attribuut="Vindplaats">Kamervragen met antwoord 1999-2000, nr. 1495, Tweede Kamer</item>
         <item attribuut="Vraagnr_bij_indiening">2990012850</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="VVD">Niederer</persoon>
         </item>
         <item attribuut="Datum_reaktie">2000-06-29</item>
         <item attribuut="Datum_indiening">2000-06-21</item>
         <item attribuut="Document-id">KVR11945</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3401" allpagenumbers="3401 3402" vetnummer="2990012850" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11945" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1495" onderwerp="" indiendatum="2000-06-21">
         <vrager partij="VVD" oorsprong="parlement">Niederer</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2000-06-29">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van het bericht, dat de regels voor het vervoer van gevaarlijke stoffen over water en spoor worden overtreden? <voetnoot nummer="1"/>
      </vraag>
      <vraag nummer="2">Is er sprake van een toename van het aantal ongelukken en/of bijna-ongelukken met het vervoer van gevaarlijke stoffen per spoor en/of per schip en daarmee een groter veiligheidsrisico voor bemanning, hulpverleners en omwonenden? Zo ja, heeft u dan als maatregel getroffen de intensivering van het toezicht op de naleving van de regelgeving voor het vervoer van gevaarlijke stoffen? Valt hieruit de toename van het aantal overtredingen bij de binnenvaart en het spoor te verklaren? Zo neen, wat zijn dan de oorzaken van de stijging? </vraag>
      <vraag nummer="3">Bent u van mening dat de strafmaat niet effectief genoeg is? Zo ja, welke maatregelen overweegt u te nemen? Zo neen, waarom niet? </vraag>
      <vraag nummer="4">Hoe verklaart u het verschil tussen het aantal overtredingen bij de zeevaart en bij de binnenvaart? Bestaan voor de zeevaart strengere regelgeving en/of strengere controles? Zo ja, overweegt u deze voor de binnenvaart aan te passen? </vraag>
      <noten afkomstig="vraag">
         <noot nummer="1" datum="2000-06-19" bron="Algemeen Dagblad">Algemeen Dagblad, 19 juni 2000</noot>
      </noten>
   </vragen>
   <antwoorden aantal="4">
      <antwoord nummer="1">Het is mij bekend dat sommige van deze regels worden overtreden. Hierover is gedetailleerde informatie opgenomen in het jaarbericht 1999 van de Rijksverkeersinspectie. </antwoord>
      <antwoord nummer="2">Zover mij bekend, valt over een periode van meerdere jaren geen toename te constateren van het aantal ongevallen met gevaarlijke stoffen per spoor en per schip. Er zijn evenmin aanwijzingen voor een toename van het aantal bijna ongevallen tijdens het transport van gevaarlijke stoffen. Met ingang van 1 januari 2000 dienen ondernemingen waarbinnen transporthandelingen met gevaarlijke stoffen worden verricht, te beschikken over een veiligheidsadviseur. Deze veiligheidsadviseur draagt er zorg voor dat de activiteiten met gevaarlijke stoffen onder optimale veiligheidsvoorwaarden kunnen plaatsvinden. Omtrent zijn bevindingen stelt hij jaarlijks een rapportage op. Mede op grond daarvan kan in de toekomst worden kennis genomen van aard en omvang van ongevallen en bijna ongevallen met gevaarlijke stoffen. De Rijksverkeersinspectie is de toezichthoudende instantie op de naleving van de Wet vervoer gevaarlijke stoffen. Het aantal inspecties in het vervoer van gevaarlijke stoffen per spoor en per schip was in 1999 niet beduidend meer of minder dan in de voorafgaande jaren. Wel werd het toezicht geïntensiveerd op bepaalde items waarvan in voorafgaande jaren was vastgesteld dat met name die specifieke onderdelen van de regelgeving werden overtreden. Voorbeelden daarvan zijn in de binnenvaart bij het vervoer van containers het ontbreken van, of onvolledig ingevulde, vervoerdocumenten en stuwplannen. Een voorbeeld in het vervoer per spoor is de uiterlijke kenmerking van reservoirwagens en tankcontainers. Door naast generieke inspecties een fors deel van de beschikbare handhavingscapaciteit nadrukkelijk in te zetten op deze aspecten van de regelgeving, kon een groter aantal overtredingen aan het licht worden gebracht. Gerichte inspecties op bepalingen welke matig worden nageleefd vormen dan ook de belangrijkste verklaring voor de toename van het aantal geconstateerde overtredingen. Een probleem is echter dat de vervoerder voor het verkrijgen van de juiste transportdocumenten doorgaans afhankelijk is van derden zoals een afzender en/of een verlader. Inmiddels heeft de Rijksverkeersinspectie initiatieven genomen tot grensoverschrijdende samenwerking op het gebied van handhaving in de scheepvaart en bij het vervoer per spoor. In 1999 heeft dit onder andere geleid tot gezamenlijke inspecties met Belgische handhavingsinstanties. Het streven is om de internationale contacten en samenwerking in de komende jaren te intensiveren en verder uit te bouwen. Langs die weg zal worden getracht om ook de verantwoordelijke derden in andere landen te bereiken. </antwoord>
      <antwoord nummer="3">Overtreding van de regels voor het vervoer van gevaarlijke stoffen is strafbaar gesteld bij de Wet economische delicten. Op grond daarvan zijn de mogelijkheden tot sanctionering dan ook toereikend. Binnen het kader van het bovenstaande is binnen het Openbaar Ministerie een werkgroep bezig met de analyse en waar nodig aanpassing van sancties en maatregelen ten aanzien van overtredingen betreffende het vervoer van gevaarlijke stoffen. Aan deze werkgroep neemt ook de Rijksverkeersinspectie deel. De werkgroep beperkt zich vooralsnog tot het transport over de weg, maar niet valt uit te sluiten dat de uitkomsten gevolgen zullen hebben voor het sanctiebeleid binnen andere modaliteiten. Naast een strafrechtelijk traject kan worden opgetreden langs bestuursrechtelijke weg, hetgeen zeer effectief is. </antwoord>
      <antwoord nummer="4">Zoals gezegd in het antwoord op de tweede vraag, kan een groot deel van de overtredingen in de binnenvaart worden toegerekend aan onvolkomenheden in de vereiste documenten bij het vervoer van containers. Een aanzienlijk deel van de containers wordt per zeeschip aangevoerd vanuit andere continenten. De afzenders zijn doorgaans redelijk goed op de hoogte van de mondiale voorschriften voor het vervoer van gevaarlijke stoffen per zeeschip. Echter de thans nog sterk afwijkende voorschriften voor de binnenvaart, zoals vastgesteld door de Rijnoeverstaten en België zijn veel minder of zelfs geheel niet bekend buiten West-Europa. De zeevaartdocumenten dienen «vertaald» te worden naar de binnenvaart; juist die vertaling laat nog wel eens te wensen over. Er is naar mijn mening dan ook geen sprake van strengere regelgeving, doch van afwijkende regelgeving. In dat kader wordt in internationaal verband thans hard gewerkt aan herstructurering van de voorschriften voor diverse modaliteiten. Het resultaat van deze operatie zal leiden tot vergaande harmonisatie in regelgeving. </antwoord>
      <noten afkomstig="antwoord"/>
   </antwoorden>
</kvr>
