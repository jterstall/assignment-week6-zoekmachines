<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Vendrik (GroenLinks) en De Wit (SP) aan de minister van Justitie en de staatssecretaris van Financiën over de bedrijfsvoering en -cultuur van Holland Casino. (Ingezonden 12 juli 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20967
</item>
         <item attribuut="Inhoud">Vragen over de manier waarop de nieuw te benoemen voorzitter en leden van de Raad van Commissarissen van Holland Casino (HC) moeten bijdragen aan de sobere bedrijfsvoering en de omslag in de bedrijfscultuur die daarvoor nodig is. Tevens vragen over het oordeel van het College van Toezicht op de kansspelen (uit Jaarverslag 2003) inzake de handelwijze van HC in de kwestie Eurocasino Brussel (deelname ABN AMRO en verkoop gezamenlijke aandelenpakketten).</item>
         <item attribuut="Rubriek">Overheidsfinanciën (Kansspelen)</item>
         <item attribuut="Trefwoorden">Casino's</item>
         <item attribuut="Vindplaats">Kamervragen met antwoord 2003-2004, nr. 2149, Tweede Kamer</item>
         <item attribuut="Vraagnr_bij_indiening">2030417720</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vendrik</persoon>
            <persoon partij="SP">De Wit</persoon>
         </item>
         <item attribuut="Datum_reaktie">2004-08-26</item>
         <item attribuut="Datum_indiening">2004-07-12</item>
         <item attribuut="Document-id">KVR20967</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4541" allpagenumbers="4541 4542" vetnummer="2030417720" code="0304tkkvr2149" lopendefooter="Tweede Kamer, vergaderjaar 2003–2004, Aanhangsel" filenaam="KVR20967" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2149" onderwerp="" indiendatum="2004-07-12">
         <vrager partij="GroenLinks" oorsprong="parlement">Vendrik</vrager>
         <vrager partij="SP" oorsprong="parlement">De Wit</vrager>
         <vraagt-aan>de minister van Justitie en de staatssecretaris van Financiën</vraagt-aan>
      </vraagdata>
      <antwoorddata antwoorddatum="2004-08-26">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Deelt u de mening, dat de nieuw te benoemen voorzitter en leden van de Raad van Commissarissen van Holland Casino moeten bijdragen aan de – door u herbevestigde noodzaak van een – sobere bedrijfsvoering die van Holland Casino mag worden verwacht en de omslag in de bedrijfscultuur die HCin dit verband dient te maken? </vraag>
      <vraag nummer="2">Zo ja, op welke wijze zal u bewerkstelligen dat nieuwe commissarissen in de geest van deze soberheid zullen handelen? </vraag>
      <vraag nummer="3">Welke profieleisen stelt u in dit licht aan nieuwe commissarissen bij HC? </vraag>
      <vraag nummer="4">Bent u voornemens uw goedkeurende bevoegdheid (pro)-actief in te zetten? </vraag>
      <vraag nummer="5" voetnoot="1">Wat is uw oordeel over de bevindingen van het College van toezicht op de kansspelen <voetnoot nummer="1"/>inzake de handelswijze van HCin de kwestie Eurocasino Brussel, in het bijzonder de deelname van ABN AMRO aan Eurocasino en de wijze waarop de aandelenpakketten van HCen ABN AMRO als één pakket mogen worden doorverkocht? </vraag>
      <vraag nummer="6">Heeft u reeds gereageerd op de rapportage, 24 juli 2003 van het College terzake? Zo ja, kunt u daarvan de Kamer op de hoogte brengen? Zo neen, waarom heeft U meer dan 11 maanden nodig om U een oordeel te vormen? </vraag>
      <vraag nummer="7">Wat is uw reactie op het oordeel van het College dat uw beleid aanscherping verdient op het terrein van de speelautomatenhallen, illegale gok- en belspelletjes alsmede reclamekosten en wervingsactiviteiten van vergunninghouders? </vraag>
      <noten afkomstig="vraag">
         <noot nummer="1">Jaarverslag 2003 College van Toezicht op de kansspelen, pagina 53</noot>
      </noten>
   </vragen>
   <antwoorden aantal="6">
      <antwoord nummer="1">Voor de bedrijfsvoering en bedrijfscultuur van Holland Casino is in eerste instantie het bestuur van Holland Casino verantwoordelijk. De bedrijfsvoering van Holland Casino dient te allen tijde te passen binnen de kaders van de Wet op de kansspelen en de doelstellingen van het kansspelbeleid. Voor de raad van commissarissen is in dezen een afgeleide taak weggelegd, in die zin dat de raad toezicht uitoefent op – onder andere – het beleid van het bestuur en het bestuur met raad terzijde staat. In het afgelopen jaar hebben mijn ambtenaren en ik verschillende gesprekken gevoerd met het bestuur van Holland Casino over het – restrictieve – kansspelbeleid van het kabinet en de rol van Holland Casino hierin. Mede naar aanleiding van deze gesprekken heeft het bestuur besloten zijn plannen met betrekking tot buitenlandse expansie bij te stellen en om de sponsoring- en recameactiviteiten substantieel te verminderen. Dat heeft mede geleid tot het besluit om geen gebruik te maken van de optie het lucratieve sponsorcontract met de Eredivisie te verlengen. </antwoord>
      <antwoord nummer="2">Zoals ik bij het antwoord op vraag 1 al heb aangegeven, heeft de raad van commissarissen vooral een toezichthoudende en adviserende rol. Ik heb geen aanleiding te veronderstellen dat het bestuur of de raad van commissarissen bij de uitoefening van hun bestuurs- respectievelijk toezichthoudende taken, als hierboven omschreven, onvoldoende rekening houden met de uitgangspunten van het kansspelbeleid. </antwoord>
      <antwoord nummer="3">De raad van commissarissen van Holland Casino heeft een profielschets opgesteld, waarin uitgebreid aandacht is voor zowel de complexe opdracht van Holland Casino als de gevolgen hiervan voor het te houden toezicht. Ik onderschrijf deze profielschets. </antwoord>
      <antwoord nummer="4">In het algemeen draagt de raad van commissarissen zelf kandidaten voor benoeming voor, indien een vacature ontstaat. Potentiële kandidaten worden sinds mijn aantreden onderworpen aan een screening door de AIVD op grond van de Wet veiligheidsonderzoeken. Nadat de resultaten van die screening bekend zijn kan tot benoeming worden overgegaan. </antwoord>
      <antwoord nummer="5 en 6">Naar aanleiding van de rapportage van het College over het Eurocasinoproject, heb ik Holland Casino op 2 juni 2004 een brief geschreven, waarin ik alsnog heb ingestemd met de toetreding van ABN AMRO Capital (Belgium) N.V. (hierna: ABN AMRO) tot het Eurocasinoproject. Voorts heb ik Holland Casino in deze brief gevraagd mij in het vervolg zo spoedig mogelijk te informeren over de mogelijke deelname van nieuwe partijen in Eurocasino. Met betrekking tot het door ABN AMRO bedongen «volgrecht» – de afspraak dat Holland Casino in beginsel haar aandelen in Eurocasino niet zal overdragen indien niet ook ABN AMRO haar aandelen tegen dezelfde voorwaarden en aan dezelfde partij kan overdragen – heb ik geconstateerd dat dit niet in strijd komt met de aan Holland Casino gestelde voorwaarden. Wel heb ik erop gewezen dat de investeringen van ABN AMRO op zichzelf dienen te staan. Overigens is inmiddels bekend geworden dat de gemeenteraad van Brussel er met overgrote meerderheid voor heeft gekozen de licentie voor het casino in Brussel te verlenen aan Casino Austria. </antwoord>
      <antwoord nummer="7">Ik ben voornemens de Tweede Kamer binnenkort te informeren over diverse aspecten van het, op 4 maart 2004 door de minister van Economische Zaken aan mij overgedragen, speelautomatenbeleid. Onder andere over speelautomatenhallen. In lijn met de door het kabinet in de Tweede voortgangsrapportage kansspelen (TK, 2002–2003, 24 036 en 24 557, nr. 280) aangekondigde maatregelen met betrekking tot promotionele kansspelen, werken het bedrijfsleven, de kansspelorganisaties en de overheid thans aan de totstandkoming van een gedrags- en reclamecode promotionele kansspelen. Op grond van die gedragscode zal een beperkt aanbod van promotionele kansspelen, waaronder inbelspelletjes, onder bepaalde voorwaarden worden toegestaan. Zoals ik de Kamer al bij brieven van 24 mei 2004 en 3 juni 2004 (TK, 2003–2004, 24 036 en 24 557, nrs. 300 en 301) heb bericht, heb ik de landelijke vergunninghouders gevraagd gezamenlijk een reclamecode te ontwikkelen, die behalve kwalitatieve ook kwantitatieve normen zal bevatten. Ik verwacht de Kamer daarover komend najaar nader te kunnen berichten. </antwoord>
      <noten afkomstig="antwoord"/>
   </antwoorden>
</kvr>
