<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verburg en Eisses-Timmermans (beiden CDA) aan de minister van Sociale Zaken en Werkgelegenheid over herindicatie bij de sociale werkvoorziening. (Ingezonden 30 oktober 1998); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8240
</item>
         <item attribuut="Inhoud">Vragen omtrent de toelatingseisen voor de werkvoorzieningsschappen.</item>
         <item attribuut="Rubriek">Arbeid (Arbeidsbemiddeling) Arbeid (Overig) Welzijn (Geestelijk gehandicapten) Welzijn (Lichamelijk gehandicapten)</item>
         <item attribuut="Trefwoorden">Gehandicapten Sociale werkvoorziening</item>
         <item attribuut="Vindplaats">Kamervragen met antwoord 1998-1999, nr. 381, Tweede Kamer</item>
         <item attribuut="Vraagnr_bij_indiening">2989902470</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Verburg</persoon>
            <persoon partij="CDA">Eisses-Timmermans</persoon>
         </item>
         <item attribuut="Datum_reaktie">1998-11-24</item>
         <item attribuut="Datum_indiening">1998-10-30</item>
         <item attribuut="Document-id">KVR8240</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="773" allpagenumbers="773 774 775" vetnummer="2989902470" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8240" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="381" onderwerp="" indiendatum="1998-10-30">
         <vrager partij="CDA" oorsprong="parlement">Verburg</vrager>
         <vrager partij="CDA" oorsprong="parlement">Eisses-Timmermans</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="1998-11-24">
         <antwoorder functie="minister" ministerie="Sociale Zaken en Werkgelegenheid">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het artikel <voetnoot nummer="1"/>«Werkvoorziening vreest tekorten»? </vraag>
      <vraag nummer="2">Valt bij de herindicatie ongeveer de helft van de gehandicapten op de wachtlijsten af? Op welke groep gehandicapten heeft dit betrekking? Om hoeveel mensen gaat het? Wat is de oorzaak hiervan? </vraag>
      <vraag nummer="3">Zijn er al meer resultaten van herindicatie bij werkvoorzieningsschappen in andere provincies bekend? Geven deze eenzelfde beeld als de gegevens uit Groningen en Drenthe? Zo ja, overweegt u de toelatingseisen voor de werkvoorzieningsschappen aan te passen? </vraag>
      <vraag nummer="4">Op welke voorziening kunnen de gehandicapten, die nu niet meer in aanmerking komen voor de WSW, terugvallen? Bent u van mening dat de WIW voldoende is toegesneden op deze groep gehandicapten? </vraag>
      <vraag nummer="5">Deelt u de conclusie dat de bedrijfsvoering en marktpositie van de werkvoorzieningsschappen door de herindicatie zullen verslechteren? Zo neen, waarom niet? Zo ja, welke maatregelen wilt u hiertoe treffen? </vraag>
      <vraag nummer="6">Wat is uw oordeel over de eventuele vorming van een NV-structuur door een aantal werkvoorzieningsschappen in Groningen en Drenthe, om toch hoger gekwalificeerd personeel te kunnen inhuren? En welke gevolgen heeft dit soort oplossingen voor gehandicapten die wél geïndiceerd zijn? </vraag>
      <noten afkomstig="vraag">
         <noot nummer="1" datum="1998-10-27" bron="Drentse Courant">Drentse Courant, 27 oktober 1998</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">Op grond van de Regeling informatie sociale werkvoorziening dienen gemeenten voor 1 maart 1999 gegevens te verstrekken over de uitvoering van de WSW in 1998, waaronder gegevens over de indicatiestelling. Het voornemen is om – zodra deze gegevens zijn verwerkt – de Tweede Kamer te informeren over het landelijk beeld dat uit de herindicatie naar voren komt. De door u genoemde berichtgeving is voor mij aanleiding om – vooruitlopend op de landelijke rapportage – de stand van zaken bij de indicatiestelling in de provincies Groningen en Drenthe nader te onderzoeken. </antwoord>
      <antwoord nummer="4">Wanneer betrokkene – na advies van de indicatiecommissie bestaande uit onafhankelijke deskundigen – niet voor een WSW-indicatie in aanmerking komt, dan kan dit zijn vanwege een te gering functioneren of omdat hij in staat wordt geacht tot het verrichten van reguliere arbeid. Indien een arbeidsgehandicapte vanwege een te beperkt functioneren in het geheel niet tot arbeid in staat is, bieden AWBZ-zorginstellingen, zoals het dagverblijf voor ouderen, een mogelijkheid tot dagopvang. Ingeval betrokkene in staat wordt geacht op de reguliere arbeidsmarkt aan het werk te kunnen dan kan hij door de Arbeidsvoorzieningsorganisatie worden bemiddeld. Wanneer hij kan worden aangemerkt als arbeidsgehandicapte (als bedoeld in artikel 2 van de Wet op de (re)integratie arbeidsgehandicapten) dan draagt – afhankelijk van zijn uitkeringssituatie – een uitvoeringsinstelling sociale verzekeringen (uvi) of de gemeente de reïntegratieverantwoordelijkheid. Heeft hij geen uitkering of een uitkering op grond van de Algemene nabestaandenwet (ANW), dan ligt deze verantwoordelijkheid bij de Arbeidsvoorzieningsorganisatie. De uvi’s beschikken per 1 juli jl. over de Wet op de (re)integratie arbeidsgehandicapten (Wet REA) met daarbij uitgebreid (financieel) instrumentarium om arbeidsgehandicapten aan regulier werk te helpen. De gemeentelijke verantwoordelijkheid voor de uitstroom van arbeidsgehandicapten met uitsluitend een Abw-, IOAZ- en IOAW-uitkering is bij inwerkingtreding van de Wet REA in de Wet inschakeling werkzoekenden (WIW) geregeld. Arbeidsgehandicapte Abw-ers (en hun potentiële werkgevers) krijgen daarbij dezelfde mogelijkheden als arbeidsgehandicapten met een uitkering verstrekt door de uvi’s (nieuwe artikelen 13a en 13b WIW). Het plaatsingsbudget van f 24 000 voor de werkgever kan onbeperkt bij het rijk worden gedeclareerd. Voorts zijn per 1 juli jl. extra middelen aan het WIW-scholings- en activeringsbudget toegevoegd (voor 1998 f 61 mln). Uit dit budget kan de gemeente de meerkosten van een pakket op maat financieren en kunnen ook de toeleiding naar arbeid en de werknemersvoorzieningen worden gefinancierd. De Arbeidsvoorzieningsorganisatie beschikt op grond van het Besluit reïntegratieinstrumenten Arbeidsvoorziening over vergelijkbare mogelijkheden om arbeidsgehandicapten (zonder uitkering of met een ANW-uitkering) aan een reguliere baan te helpen. Bij de totstandkoming van de WIW is een volumegroei van het aantal WIW-dienstbetrekkingen voorzien met 5000 personen, die door de gemeenten mede kan worden benut om een passend aanbod te doen aan personen die bij herindicatie van de wachtlijst van voor 1 januari 1998 niet langer tot de WSW-doelgroep behoren, maar vanwege hun arbeidshandicap toch een grote afstand tot de arbeidsmarkt hebben. Voor arbeidsgehandicapten met een WIW-dienstbetrekking kunnen alle voorzieningen worden getroffen die noodzakelijk zijn, zoals aanpassingen op de werkplek, training en begeleiding enz. (zie artikel 8a van het Besluit uitvoering en financiering WIW). Gelet op deze mogelijkheden is de WIW naar mijn oordeel voldoende toegesneden om arbeidsgehandicapten, die niet op de WSW zijn aangewezen, toe te leiden naar regulier werk dan wel een WIW-dienstbetrekking aan te bieden. </antwoord>
      <antwoord nummer="5">De nauwkeuriger doelgroepomschrijving van de WSW per 1 januari 1998 heeft naar verwachting tot gevolg dat er meer personen met een zwaardere arbeidshandicap de sociale werkvoorziening zullen instromen. Dat deze ontwikkeling gevolgen zal hebben voor de bedrijfsvoering en marktpositie van de huidige uitvoerders van de wet, sluit ik niet uit. De doelstelling van de wet is immers om WSW-geïndiceerden arbeid onder aangepaste omstandigheden te bieden. Wanneer de arbeidsmogelijkheden van betrokkenen zich wijzigen, dan zal de geboden arbeid daarop moeten worden aangepast, hetgeen kan leiden tot aanpassingen in de bedrijfsvoering of tot andere produkt-marktcombinaties. Bij de totstandkoming van de nieuwe wet is met deze ontwikkeling rekening gehouden. Ten eerste doordat deze aanpassingen geleidelijk vorm kunnen krijgen. Indien bijvoorbeeld 20% van de gemiddelde jaarlijkse instroom van 5.000 personen «zwaar» arbeidsgehandicapt (als bedoeld in artikel 6 van het Besluit indicatie sociale werkvoorziening) zou zijn, dan gaat het slechts om 1.000 personen per jaar. Wanneer dit aantal wordt afgemeten aan de huidige WSW-populatie van 90 000 werknemers, dan betekent dit dat SW-uitvoerders ruim de gelegenheid hebben om hun bedrijfsvoering en hun aanbod van diensten en producten kunnen afstemmen op de arbeidsmogelijkheden van de gewijzigde doelgroep. De instroom van zwaardere arbeidsgehandicapten zal immers zeer geleidelijk plaatsvinden. Ten tweede is in de financiering rekening gehouden met de verandering van de doelgroep. In de nieuwe wet wordt de subsidie immers gedifferentieerd naar de zwaarte van de arbeidshandicap. De subsidie voor de categorieën «licht» en «matig» arbeidsgehandicapten bedraagt voor 1999 f 42 732 (exclusief de loonbijstelling in juli 1999). De subsidie voor de zwaar arbeidsgehandicapten is f 53 415 (exclusief de loonbijstelling in juli 1999). De arbeidsgehandicapten in de categorie zwaar zullen in de regel een functie vervullen op of nabij het niveau van het wettelijk minimumloon. De loonkosten komen dan uit op circa f 27 000 (inclusief werkgeverslasten en verrekening van de WVA bij een volledige werkweek). Zelfs bij een geringe loonwaarde van de arbeidsprestatie biedt het verschil tussen de subsidie en de loonkosten naar mijn oordeel de gemeente voldoende financiële ruimte om een zodanig bedrijfsvoering en marktpositie te kiezen dat niet over een verslechtering behoeft te worden gesproken. Bovendien zal in het overleg met de Vereniging van Nederlandse Gemeenten over het jaarlijks aantal te realiseren arbeidsplaatsen de mogelijke verschuiving van de samenstelling van de instroom, en de consequenties daarvan voor de hoogte van de subsidie, een van de gespreksonderwerpen zijn. Ten derde moet worden bedacht dat de nieuwe WSW geen voorschriften met betrekking tot de wijze van uitvoering bevat. De nieuwe wet laat meerdere uitvoeringsmodaliteiten toe. De gemeente kan kiezen voor het «traditionele» SW-bedrijf, maar ook zijn er alternatieve plaatsingsmogelijkheden denkbaar. Reguliere werkgevers kunnen bijvoorbeeld door de gemeente – voor een of meerdere personen – worden aangewezen als WSW-uitvoerder. WSW-werknemers kunnen individueel of groepsgewijs met begeleiding worden gedetacheerd bij reguliere werkgevers. Ook kunnen WSW-geïndiceerden in dienst treden van een reguliere werkgever, waarbij een externe begeleidingsorganisatie de begeleiding op de werkplek verzorgt (artikel 7 WSW). De beleidsvrijheid van gemeenten om te kiezen voor de optimale uitvoeringsmodaliteit is daarmee vergroot. De huidige bedrijfsvoering of marktpositie van SW-uitvoerders ligt dus niet vast, maar kan door de gemeente worden gewijzigd al naar gelang de arbeidsmogelijkheden van de doelgroep – en de wensen van betrokkenen ten aanzien van de geboden arbeid – veranderen. </antwoord>
      <antwoord nummer="6">In mijn beantwoording van vraag 5 is reeds aangegeven dat de nieuwe WSW gemeenten de mogelijkheid biedt rechtspersonen aan te wijzen – waarin betrokken gemeenten al dan niet zelf deelnemen – die arbeid aan WSW-werknemers bieden. Een N.V., waarin openbare lichamen bedoeld in artikel 8, eerste lid, WGR deelnemen, kan ook als rechtspersoon worden aangewezen. Gegeven de beleidsvrijheid die de nieuwe wet de gemeenten op dit onderdeel biedt, gaat het hier echter om gemeentelijke keuzes om te komen tot N.V-vorming die niet aan mij ter beoordeling zijn. Indien N.V.-vorming zou leiden tot ondernemingen waarin, naast werknemers met een WSW-dienstbetrekking, ook anderen – niet arbeidsgehandicapten – werkzaam zouden zijn, acht ik dit niet onwenselijk. Integratie van arbeidsgehandiapten in reguliere arbeid door middel van detacheringen of het begeleid werken wordt met de nieuwe wet immers nadrukkelijk beoogd. Overigens kan uitsluitend de wens om hoger gekwalificeerd personeel te kunnen inhuren, geen overweging zijn om te kiezen voor een N.V.-structuur. Ook gemeentelijke diensten of openbare lichamen die de WSW uitvoeren kunnen werknemers die niet behoren tot de WSW-doelgroep inlenen of in dienst nemen. </antwoord>
      <noten afkomstig="antwoord"/>
   </antwoorden>
</kvr>
