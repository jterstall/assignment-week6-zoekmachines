<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de minister van Buitenlandse Zaken over vermeende Amerikaanse aanvalsplannen tegen Iran en EU-plannen tot sancties tegen Iran. (Ingezonden 13 april 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25564
</item>
         <item attribuut="Inhoud">Vragen over de mogelijke aanvalsplannen van de Amerikanen tegen Iran, waarbij eventueel gebruik gemaakt zal worden van tachtische atoomwapens. Daarnaast vragen over de sancties van de Europese Unie en de Veiligheidsraad.</item>
         <item attribuut="Rubriek">Handel en economie (Handelsbelemmeringen) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Handelsbelemmeringen Iran Kernwapens Oorlogen Verenigde Staten</item>
         <item attribuut="Vindplaats">Kamervragen met antwoord 2005-2006, nr. 1436, Tweede Kamer</item>
         <item attribuut="Vraagnr_bij_indiening">2050611670</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2006-05-12</item>
         <item attribuut="Datum_indiening">2006-04-13</item>
         <item attribuut="Document-id">KVR25564</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3063" allpagenumbers="3063 3064" vetnummer="2050611670" code="0506tkkvr1436" lopendefooter="Tweede Kamer, vergaderjaar 2005–2006, Aanhangsel" filenaam="KVR25564" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1436" onderwerp="" indiendatum="2006-04-13">
         <vrager partij="SP" oorsprong="parlement">Van Bommel</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-05-12">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel «The Iran Plans»? <voetnoot nummer="1"/>
      </vraag>
      <vraag nummer="2">Kunt u bevestigen dat de Verenigde Staten serieus overwegen bij eventuele aanvallen op Iran gebruik te maken van tactische atoomwapens, genoemd wordt het type B61-11, die in staat moeten zijn versterkte verdedigde bunkers diep onder de grond te vernietigen? </vraag>
      <vraag nummer="3" voetnoot="2">Deelt u de opvatting van de Britse minister van Buitenlandse Zaken, Straw, dat het overwegen van het gebruik van een dergelijk wapen «compleet gestoord» is? <voetnoot nummer="2"/>Indien neen, waarom niet? Zo ja, bent u bereid dit de Amerikaanse regering te laten weten? Indien u dit niet wilt melden, waarom niet? </vraag>
      <vraag nummer="4">Kunt u bevestigen dat momenteel Amerikaanse commando-eenheden in Iran inlichtingen verzamelen over de Iraanse atoomenergiefaciliteiten en de inrichting van de Iraanse krijgsmacht? Zo ja, acht u dit acceptabel? Indien u dit niet acceptabel acht, wat is uw houding tegenover de Amerikaanse regering hierover? </vraag>
      <vraag nummer="5">Kunt u bevestigen dat Amerikaanse aanvalsplannen tegen Iran circuleren in Europese diplomatieke kringen? Zo ja, neemt u deze plannen serieus, of gaat het hierbij wellicht om simulatiesituaties? Deelt u de mening dat (de geruchten over) deze plannen de weerslag zijn van de oplopende spanningen en dat er alles aan gedaan moet worden deze oorlogsdreiging te doen afnemen? Zo ja, bent u bereid in Europees, NAVO- of in een ander internationaal verband de (hardnekkige geruchten over) aanvalsplannen op Iran aan te orde te stellen teneinde een militaire aanval op Iran hoe dan ook te voorkomen? </vraag>
      <vraag nummer="6" voetnoot="3">Is het waar dat de Europese Unie plannen voorbereidt, waaronder het intrekken van exportkredietverzekeringen, om Iran onder druk te zetten? <voetnoot nummer="3"/>Wat is de aanleiding voor deze plannen? Kunt u uw antwoord toelichten? Op welke termijn is over deze plannen overeenstemming nodig? </vraag>
      <vraag nummer="7">Is het tevens waar dat deze plannen aan de lidstaten zijn voorgelegd? Welke voorstellen hebt u ontvangen en hoe staat u daar tegenover? Deelt u de mening dat de Europese Unie parallel aan eventuele debatten in de Veiligheidsraad zelfstandig sancties tegen Iran moet afkondigen? Zo ja, waarom? </vraag>
      <noten afkomstig="vraag">
         <noot nummer="1" datum="2006-04-9" bron=" Seymour Hersh. The New Yorker" titel="The Iran Plans, Why President Bush go to war to stop Teheran from getting the bomb?">«The Iran Plans, Why President Bush go to war to stop Teheran from getting the bomb?» Seymour Hersh. The New Yorker, 9 april 2006</noot>
         <noot nummer="2" datum="2006-04-10" bron="NRC Handelsblad" titel="VS maken plannen voor oorlog tegen Iran">NRC Handelsblad, 10 april 2006: «VS maken plannen voor oorlog tegen Iran»</noot>
         <noot nummer="3" datum="2006-04-10" bron="Financial Times" titel="EU paper outlines tough action on Tehran">Financial Times, 10 april 2006: «EU paper outlines tough action on Tehran»</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">President Bush heeft weliswaar benadrukt dat hij geen enkele optie uitsluit, maar dat hij een diplomatieke oplossing verkiest en daarbij samenwerking met partners zoekt om te voorkomen dat Iran een nucleair wapen in zijn bezit krijgt. Verhalen in media zoals het aangehaalde artikel «The Iran Plans» heeft de Amerikaanse president afgedaan als «wilde speculaties». </antwoord>
      <antwoord nummer="3">Uit het aangehaalde artikel blijkt dat de Britse minister van Buitenlandse Zaken Straw heeft gezegd dat het idee dat de VS in deze context tactische kernwapens zouden kunnen gebruiken «compleet gestoord» is. Ik ben het met de strekking van deze uitspraak eens. </antwoord>
      <antwoord nummer="4">Over het verzamelen van inlichtingen in Iran door Amerikaanse commando-eenheden is de regering niets bekend. </antwoord>
      <antwoord nummer="5">De regering is niet op de hoogte van eventuele Amerikaanse aanvalsplannen. De Amerikaanse minister van Buitenlandse Zaken heeft tijdens de informele ministeriële NAVO-bijeenkomst in Sofia nog eens bevestigd dat militair ingrijpen niet op de agenda staat en dat gestreefd wordt naar een diplomatieke oplossing. </antwoord>
      <antwoord nummer="6 en 7">De Hoge Vertegenwoordiger voor het Gemeenschappelijk Buitenlands en Veiligheidsbeleid Solana heeft op verzoek van de Raad een vertrouwelijk «options paper» opgesteld met «sticks» en «carrots» die erop zijn gericht Iran weer terug te voeren naar onderhandelingen om zodoende een diplomatieke oplossing mogelijk te maken. Eerst is echter het woord aan de VN-Veiligheidsraad. De Directeur-Generaal van het IAEA, El Baradei, heeft, zoals verzocht, op 28 april opnieuw gerapporteerd. De VN-Veiligheidsraad beraadt zich op grond van dit rapport en zal zich in het licht van de recente uitlatingen en gedragingen van Iran opnieuw buigen over deze zaak. Het spreekt voor zich, dat de regering hoopt dat Iran zich zo spoedig mogelijk voelt aangespoord om de diplomatieke onderhandelingen te hervatten. </antwoord>
      <noten afkomstig="antwoord"/>
   </antwoorden>
</kvr>
