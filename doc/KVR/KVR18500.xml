<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de ministers van Justitie en van Volksgezondheid, Welzijn en Sport over het leuren met kinderen die slachtoffer zijn van incest. (Ingezonden 5 augustus 2003); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18500
</item>
         <item attribuut="Inhoud">Vragen over tekortschieten van opvangmogelijkheden voor kinderen die slachtoffer zijn van incest, in verband met de eerdere motie Arib c.s. (Kamerstuk 27419, nr. 15), waarin gepleit werd voor de aanpak van de wachtlijsten en wachttijden voor seksueel misbruikte kinderen.</item>
         <item attribuut="Rubriek">Criminaliteit en openbare orde (Slachtofferhulp) Strafrecht en strafprocesrecht (Overig) Welzijn (Jeugdigen)</item>
         <item attribuut="Trefwoorden">Jeugdhulpverlening Jeugdwelzijn Kinderbescherming Slachtoffers van delicten Zedendelicten</item>
         <item attribuut="Vindplaats">Kamervragen met antwoord 2002-2003, nr. 1903, Tweede Kamer</item>
         <item attribuut="Vraagnr_bij_indiening">2020315640</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2003-09-11</item>
         <item attribuut="Datum_indiening">2003-08-05</item>
         <item attribuut="Document-id">KVR18500</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3999" allpagenumbers="3999 4000 4001" vetnummer="2020315640" code="0203tkkvr1903" lopendefooter="Tweede Kamer, vergaderjaar 2002–2003, Aanhangsel" filenaam="KVR18500" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1903" onderwerp="" indiendatum="2003-08-5">
         <vrager partij="PvdA" oorsprong="parlement">Arib</vrager>
         <vraagt-aan>de ministers van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="11 september 2003), zie ook Aanhangsel Handelingen nr. 1778, vergaderjaar 2002–2003">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het artikel over het leuren met kinderen die slachtoffer zijn van incest? <voetnoot nummer="1"/>
      </vraag>
      <vraag nummer="2">Waarom worden slachtoffers van seksueel misbruik nog steeds van het kastje naar de muur gestuurd en krijgen kinderen en hun ouders niet de hulp die ze nodig hebben? </vraag>
      <vraag nummer="3">Kunt u de oorzaken noemen die aan het ontbreken van adequate hulp aan seksueel misbruikte kinderen ten grondslag liggen? Moet het ontbreken van adequate hulp als een incidenteel dan wel als een structureel probleem worden beschouwd? </vraag>
      <vraag nummer="4">Hebt u zicht op het aantal kinderen dat seksueel wordt misbruikt? Hebt u zicht op het aantal aangiftes dat per jaar wordt gedaan van seksueel misbruik van kinderen? Zo neen, bent u bereid hiernaar onderzoek te doen? </vraag>
      <vraag nummer="5">Klopt het dat als gevolg van het ontbreken van tijdige hulp en niet tijdig vaststellen van misbruik daders vrij uit kunnen gaan? Wat is uw mening hierover? </vraag>
      <vraag nummer="6" voetnoot="2">Waarom is het nog steeds niet geregeld dat kennis en expertise op het gebied van kinderen die seksueel zijn misbruikt wordt ontwikkeld en gebundeld? Herinnert u zich de motie Arib c.s. <voetnoot nummer="2"/>waarin gepleit werd voor de aanpak van de wachtlijsten en wachttijden voor seksueel misbruikte kinderen? Kunt u een overzicht geven van de maatregelen die tot nu toe zijn ondernomen om de preventie en hulpverlening aan seksueel misbruikte kinderen te verbeteren? </vraag>
      <vraag nummer="7">Herinnert u zich het amendement Arib waarin het kabinet werd gevraagd het diagnostisch centrum in Groningen dat gericht is op hulp aan seksueel misbruikte kinderen uit te breiden naar meerdere diagnostische centra in het land? Wat is tot nu toe gedaan om het verzoek van de Tweede Kamer te realiseren? </vraag>
      <noten afkomstig="vraag">
         <noot nummer="3"/>
         <noot nummer="1" datum="2003-07-18" bron="Het Algemeen Dagblad">Het Algemeen Dagblad, 18 juli 2003</noot>
         <noot nummer="2" documenttype="Kamerstuk" kamerstuk-id="27 410" documentnummer="15">Kamerstuk 27 410, nr. 15</noot>
         <noot nummer="3" documenttype="Kamerstuk" kamerstuk-id="28 321" documentnummer="4">Kamerstuk 28 321, nr. 4</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2" voetnoot="1">Een belangrijke ontwikkeling binnen de jeugdzorg is dat per 1 juni 2003 de wijziging van de Wet op de jeugdhulpverlening inzake de advies- en meldpunten kindermishandeling (hierna AMK’s) in werking is getreden. Met deze wetgeving zijn de taken en bevoegdheden van de AMK’s wettelijk vastgelegd. Doordat de AMK’s deel uitmaken van het bureau jeugdzorg is binnen de bureaus de nodige kennis inzake kindermishandeling en seksueel misbruik aanwezig. Door het amendement Kalsbeek, Kamerstuk 28 168, nr. 18, op de Wet op de jeugdzorg zal het AMK niet meer als aparte organisatorische eenheid binnen het bureau jeugdzorg fungeren. Kennisuitwisseling binnen het bureau jeugdzorg is daardoor zeer goed mogelijk. Daarnaast worden in de algemene maatregel van bestuur bij de Wet op de jeugdzorg inzake de kwaliteit en de werkwijze van het bureau jeugdzorg, eisen gesteld aan de deskundigheden die binnen het bureau aanwezig dienen te zijn. Zo dient binnen ieder bureau een deskundige op het terrein van de beoordeling en de aanpak van kindermishandeling aanwezig te zijn. Genoemde wet- en regelgeving dient ertoe bij te dragen dat binnen het bureau jeugdzorg voldoende deskundigheid inzake seksueel misbruik en kindermishandeling beschikbaar is. Voor andere ontwikkelingen die ertoe dienen te leiden dat de diagnostiek en hulpverlening aan slachtoffers van seksueel misbruik verbeteren verwijs ik naar mijn antwoord op vraag 6. Deze ontwikkelingen nemen niet weg dat verdere verbetering mogelijk is. In mijn antwoorden op de vragen van mevrouw Tonkens over zorg aan slachtoffers (volwassenen) van seksueel geweld <voetnoot nummer="1"/>heb ik aangegeven dat ik in overleg met betrokken partijen zal bezien welke aanpassingen in beleid, hulpverlening en onderzoek verder nodig zijn. In dit overleg zal eveneens de hulpverlening voor kinderen die slachtoffer zijn van seksueel misbruik worden betrokken. </antwoord>
      <antwoord nummer="3">Op verschillende plaatsen in het land is reeds zowel voor de diagnostiek als voor de hulpverlening een goed aanbod beschikbaar. Voor het realiseren van een landelijk aanbod zijn inmiddels een aantal activiteiten in gang gezet (zie mijn antwoord op vraag 6). Voor de verdere verspreiding en verbetering van de deskundigheid is enige tijd nodig nu het om specifieke materie gaat, die niet alleen door bijvoorbeeld een kortdurende cursus kan worden bijgebracht. Dit is ook een oorzaak waarom de diagnostiek en de hulpverlening nu nog niet overal voldoende beschikbaar zijn. Voor zover de diagnostiek en de hulpverlening nog niet voldoende zijn beschouw ik dit dan ook als een incidenteel probleem dat met de nodige inzet en tijd kan worden verholpen. </antwoord>
      <antwoord nummer="4" voetnoot="3 4 2 7 8 0 0 2 3 4 0">Zoals ook in het artikel «Leuren met kind na incest» wordt aangegeven is het precieze aantal kinderen dat seksueel misbruikt wordt niet duidelijk. Er wordt immers niet altijd aangifte gedaan. Met betrekking tot incest blijkt uit recent onderzoek wel dat ruim vijftien procent van de vrouwen voor het zestiende levensjaar een negatieve ervaring heeft meegemaakt met een familielid. Iets meer dan de helft van deze slachtoffers is ernstig misbruikt (afkomstig uit de brochure «seksueel misbruik van kinderen, aard, omvang signalen, aanpak» van het Ministerie van Justitie – 2001). Structurele registratie over misbruik gebeurt aan de hand van de betreffende artikelen uit het Wetboek van Strafrecht. Er zijn immers vele vormen van misbruik en de artikelen uit het wetboek geven eenduidig aan welke vormen van seksueel misbruik het betreft. Een belangrijke indicator voor de omvang wordt verkregen via het systeem Compas van het Openbaar Ministerie. In de brief van de Staatssecretaris van Justitie aan de Tweede Kamer (26 690 nr. 11,, 11 december 2001) zijn de aantallen zaken die bij het Openbaar Ministerie zijn ingeschreven tot en met het jaar 2000 weergegeven. Tabel 1 geeft de bij het Openbaar Ministerie ingeschreven processen-verbaal per artikel van 2001 tot en met juni 2003 weer. Artikelnummer WvSr. 2001 2002 2003 t/m juni 244 322 337 124 245 257 242 110 247 573 451 218 248a <voetnoot nummer="3"/>20 <voetnoot nummer="4"/>248b <voetnoot nummer="2"/>
         <voetnoot nummer="7"/>
         <voetnoot nummer="8"/>248c <voetnoot nummer="0"/>
         <voetnoot nummer="0"/>
         <voetnoot nummer="2"/>249 337 270 115 250 <voetnoot nummer="3"/>
         <voetnoot nummer="4"/>
         <voetnoot nummer="0"/>Totaal per jaar 1 497 1 331 581 Bron: OM data </antwoord>
      <antwoord nummer="5">In zijn algemeenheid kan niet gesteld worden dat het ontbreken van tijdige hulp en het niet tijdig vaststellen van misbruik leidt tot het vrijuit gaan van daders. Deze suggestie kan naar mijn mening ook niet direct uit het krantenartikel worden afgeleid. In het krantenartikel staat geschreven dat verklaringen – zonder juridische status – die gedaan worden bij de hulpverlening voor een advocaat reden zijn de verklaringen bij de politie «besmet» (gemanipuleerd) te verklaren. Indien een advocaat een bij de politie afgelegde verklaring bestrijdt, hetgeen zeker niet automatisch betekent dat een verdachte vrij uit kan gaan, is het aan het Openbaar Ministerie dit te weerleggen en aan de rechter dit te beoordelen. </antwoord>
      <antwoord nummer="6">Ja, ik herinner mij de motie Arib c.s., Kamerstuk 27 410, nr. 15. Mijn voorganger heeft hierop geantwoord in de brieven van, 1 juni 2001 (Kamerstuk 27 410, nr 18) en 15 oktober 2001 (niet-dossierstuk 2001- 2002, VWS0001388). In aansluiting hierop volgt hieronder een overzicht van de maatregelen die na die tijd zijn genomen. Bij de inzet van de financiële middelen voor de aanpak van de wachtlijsten heeft de aanpak van de wachtlijsten bij de AMK’s steeds prioriteit. Voor meer gedetailleerde informatie verwijs ik naar de rapportages van de taskforce wachtlijsten die periodiek aan u worden toegezonden. Binnen de jeugdgezondheidszorg wordt nog steeds veel aandacht geschonken aan het verbeteren van de deskundigheid op het terrein van seksueel misbruik en kindermishandeling. Binnen de opleiding tot jeugdgezondheidsarts is merkbaar dat het accent verschuift van het kijken naar de buitenkant (het lichaam) naar het kijken naar signalen die er op kunnen duiden dat er sprake is van kindermishandeling en/of seksueel misbruik. Hiervoor zijn specifieke modules ontwikkeld. Daarnaast wordt momenteel de «Standaard Kindermishandeling» ontwikkeld. Dit gebeurt, in opdracht van het ministerie van VWS, door een multidisciplinair team onder leiding van TNO. De standaard zal waarschijnlijk deel uit gaan maken van het basistakenpakket voor de jeugdgezondheidszorg van nul – negentien jaar en bestaat uit twee delen. Het eerste deel bevat de secundaire preventie: hoe signaleren en verwijzen bij vermoedens of bewijs van kindermishandeling en het tweede deel bevat de primaire preventie: hoe te voorkomen dat kinderen mishandeld worden. De standaard wordt op basis van wetenschappelijk bewezen methoden ontwikkeld. Ook het NIZW houdt zich bezig op het terrein van het ontwikkelen en organiseren van trainingen, cursussen en congressen voor werkers die beroepshalve met kindermishandeling te maken hebben. Naast deze activiteiten op het terrein van scholing en opleiding heeft het NIZW in opdracht van de ministeries van VWS en Justitie, voor het handelen in geval van een vermoeden van kindermishandeling en/of seksueel misbruik, een landelijke meldcode kindermishandeling ontwikkeld. De meldcode biedt een handvat aan instellingen en beroepsbeoefenaren bij vermoedens van kindermishandeling en is bedoeld voor toepassing door alle beroepsgroepen en sectoren die in hun dagelijkse werk te maken kunnen krijgen met vermoedens van kindermishandeling. Momenteel wordt geïnventariseerd hoe de meldcode verankerd kan worden bij de diverse beroepsgroepen en sectoren. Deze inventarisatie is bijna afgerond. Daarnaast merk ik op dat Collegio, ondersteuningsorganisatie voor de jeugdzorg, een cursusaanbod verzorgt voor medewerkers in de jeugdzorg. Dit cursusaanbod betreft het omgaan met seksualiteit en intimiteit en in vervolg daarop het omgaan met seksueel misbruik. Indien vanuit de jeugdzorg wensen worden geuit op het terrein van de diagnostiek van seksueel misbruik, wordt er door Collegio doorverwezen naar Transact. Transact verzorgt op zijn beurt een diagnostische cursus. Verder merk ik op dat op 1 juli jl. de vier RAAK-regio’s van start zijn gegaan. In deze regio’s zal gewerkt worden aan een wijze om kindermishandeling zoveel mogelijk te voorkomen, vroeg te signaleren en effectief aan te pakken. Naast een goede samenwerking zal in de regio’s gewerkt worden aan het sluitend maken van de aanpak. Dit dient concreet te resulteren in een opvoedingsondersteunend aanbod voor alle ouders, een systeem van signalering van voorkomende gevallen van kindermishandeling en een adequaat hulpaanbod voor gesignaleerde gevallen. Voor meer informatie hierover verwijs ik naar mijn brief van 9 mei 2003, niet-dossierstuk 2002–2003, VWS0300567. Tenslotte deel ik u mede dat op half oktober van dit jaar een regionale voorlichtingscampagne zal worden gestart. Deze campagne is erop gericht de naamsbekendheid van de AMK’s te vergroten en op die manier de mishandeling van kinderen meer onder de aandacht te brengen. Door middel van tv- en radio-spotjes, op posters en billboards en op internet worden mensen aangespoord om vermoedens van kindermishandeling te melden. Met betrekking tot de bundeling van kennis en expertise op het gebied van kinderen die seksueel misbruikt zijn merk ik op dat het ministerie van VWS subsidie verleent aan het Expertisecentrum Kindermishandeling van het NIZW en aan Transact. De veldorganisaties kunnen hier met al hun vragen terecht. In deze organisaties heeft bundeling van kennis en expertise plaatsgevonden en vindt verdere ontwikkeling daarvan plaats. </antwoord>
      <antwoord nummer="7">Bij de begrotingsbehandeling vorig jaar in november 2002 (kamerstuk 28 711, nr. 4) heb ik u in antwoord op uw vraag naar de reservering van extra middelen voor de uitbreiding van het aantal diagnostische centra geantwoord dat ik er, voor een goede organisatie van de beschikbaarheid van specialistische diagnostiek, op voorhand niet vanuit ga dat er op meerdere plaatsen in het land diagnostische centra moeten worden opgezet. Ik acht het wel van belang dat de bureaus jeugdzorg een beroep kunnen doen op gespecialiseerde diagnostiek. Deze diagnostiek zal bovenprovinciaal georganiseerd moeten worden om een optimaal aanbod te garanderen. Inmiddels is een werkgroep gevormd om te bezien hoe de bovenregionale organisatie het beste plaats kan vinden. Aan deze werkgroep wordt deelgenomen door het IPO, de MOGroep, het ministerie van Justitie en het ministerie van VWS. Vanuit de werkgroep vindt via de provincies bij de bureaus jeugdzorg een inventarisatie plaats naar de behoefte aan specialistische diagnostiek en naar de beste wijze van organiseren. Deze inventarisatie wordt binnenkort afgerond waarna verdere besluitvorming over de wijze waarop de specialistische diagnostiek georganiseerd gaat worden, afgerond kan worden. </antwoord>
      <noten afkomstig="antwoord">
         <noot nummer="1">Aanhangstel Handelingen nr. 1296, vergaderjaar 2002–2003</noot>
      </noten>
   </antwoorden>
</kvr>
