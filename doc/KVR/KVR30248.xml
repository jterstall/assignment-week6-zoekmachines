<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kuiken en Depla (beiden PvdA) aan de ministers voor Wonen, Wijken en Integratie en van Binnenlandse Zaken en Koninkrijksrelaties over de rol van de politie in de wijkactieplannen voor de 40 aandachtswijken. (Ingezonden 26 oktober 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30248
</item>
         <item attribuut="Inhoud">Vragen naar aanleiding van het onderzoek van kennis- en onderzoekinstituut voor steden Nicis over de rol van politie in de wijkactieplannen voor de 40 aandachtswijken.</item>
         <item attribuut="Rubriek">Criminaliteit en openbare orde (Politie) Criminaliteit en openbare orde (Veiligheid)</item>
         <item attribuut="Trefwoorden">Openbare orde en veiligheid Politie Stadswijken</item>
         <item attribuut="Vindplaats">Kamervragen met antwoord 2007-2008, nr. 757, Tweede Kamer</item>
         <item attribuut="Vraagnr_bij_indiening">2070803510</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="PvdA">Kuiken Depla</persoon>
         </item>
         <item attribuut="Datum_reaktie">2007-11-27</item>
         <item attribuut="Datum_indiening">2007-10-26</item>
         <item attribuut="Document-id">KVR30248</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1623" allpagenumbers="1623 1624" vetnummer="2070803510" code="0708tkkvr757" lopendefooter="Tweede Kamer, vergaderjaar 2007–2008, Aanhangsel" filenaam="KVR30248" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="757" onderwerp="" indiendatum="2007-10-26">
         <vrager partij="PvdA" oorsprong="parlement">Kuiken Depla</vrager>
         <vraagt-aan>de ministers voor Wonen, Wijken en Integratie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="27 november 2007), zie ook Aanhangsel Handelingen nr. 676, vergaderjaar 2007–2008">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het onderzoek van kennis en onderzoekinstituut voor steden Nicis over de rol van politie in de wijkactieplannen voor de 40 wijken? <voetnoot nummer="1"/>
      </vraag>
      <vraag nummer="2">Deelt u de bevindingen van het onderzoek over de onduidelijke rol van de politie in de wijkplannen? Zo neen, waarom niet? Zo ja, hoe zorgt u er voor dat conform uw eigen bevindingen veiligheid en leefbaarheid een speerpunt in de wijkplannen worden? </vraag>
      <vraag nummer="3">Is het waar dat sommige gemeenten van plan zijn om particuliere beveiligers in plaats van politie in te zetten in het kader van de wijkplannen? Deelt u de mening dat openbare orde en veiligheid in eerste instantie primair een taak is van de politie? Zo neen, waarom niet? </vraag>
      <vraag nummer="4">Zijn openstaande vacatures een knelpunt bij het inschakelen van de politie bij het uitvoeren van de wijkactieplannen? Zo ja, welke maatregelen neemt u om dit knelpunt op te lossen? </vraag>
      <noten afkomstig="vraag">
         <noot nummer="1">www.nu.nl 24 oktober 2007, www.nicis.nl</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">In de wijkactieplannen ligt de focus op de analyse van de problematiek in de wijk en de oplossingen en maatregelen die nodig zijn om deze problematiek aan te pakken. Gemeenten en hun partners zijn er in geslaagd in korte tijd integrale wijkactieplannen op te stellen, waarbij de nadruk ligt op de extra maatregelen en intensiveringen. Lopende activiteiten en maatregelen hoeven geen onderdeel uit te maken van deze plannen. De politie is in de meeste gemeenten nauw betrokken geweest bij het opstellen van de plannen en zal dat ook zijn bij de uitvoering van de actieplannen. Veiligheid is een van vijf speerpunten in de wijkenaanpak. Ik heb de gemeenten gevraagd in hun plannen duidelijke doelstellingen en acties op te nemen om de veiligheid in de wijk te bevorderen. Aan de gemeenten is gevraagd om aan te geven welke doelen de gemeenten en hun partners willen realiseren, welke activiteiten uitgevoerd gaan worden en wie die activiteiten financiert. Tevens kunnen gemeenten aangeven welke ondersteuning zij van het Rijk wensen om de doelen te bereiken. Op 30 november leveren de gemeenten hun definitieve plannen aan. Op 10 december worden de charters tussen het Rijk en gemeenten ondertekend waarin wordt vastgelegd wat de gezamenlijke ambities op de vijf speerpunten zijn, welke activiteiten de gemeenten onderneemt en welke activiteiten het Rijk ter ondersteuning van het realiseren van de doelstellingen gaat uitvoeren. </antwoord>
      <antwoord nummer="3">Het kabinet deelt de opvatting dat het handhaven van de openbare orde en veiligheid primair een taak is van de overheid. Het standpunt van het kabinet ten aanzien van de inzet van particuliere beveiliging (zie de brief aan de TK 28 684, nr. 28) rust ook op dit fundament. Het kabinet is van mening dat de inzet van particuliere beveiligers onder bepaalde voorwaarden als extra toezicht op straat een goede aanvulling kan zijn op de inzet van de politie. Het is aan gemeenten om te bepalen of de inzet van beveiligers wenselijk is en past binnen het lokale veiligheidsbeleid. Het kabinet stelt aan de inzet van particuliere beveiligers onder andere de voorwaarde dat deze de instemming van de gemeenteraad en de lokale driehoek heeft. De operationele regie en de eventuele geweldsuitoefening dienen te allen tijde bij de politie te liggen. Enkele gemeenten hebben aangegeven in het kader van de wijkaanpak particuliere beveiligers in te willen zetten naast (en niet in plaats van) de politie. </antwoord>
      <antwoord nummer="4">In het algemeen zijn openstaande vacatures geen knelpunt bij het inschakelen van de politie bij de uitvoering van de wijkactieplannen. Wel is het zo dat sommige korpsen veel vacatures hebben die opgevuld moeten worden. Daarnaast is er landelijk behoefte aan een uitbreiding van het aantal wijkagenten. De komende jaren worden 500 extra wijkagenten aangetrokken, waarmee korpsen nog dit jaar een start kunnen maken. Daartoe is ook de opleidingscapaciteit van de Politieacademie uitgebreid. Het is nu aan de korpsen om ervoor te zorgen dat de vacatures zo snel mogelijk vervuld worden en de extra wijkagenten worden aangetrokken. </antwoord>
      <noten afkomstig="antwoord"/>
   </antwoorden>
</kvr>
