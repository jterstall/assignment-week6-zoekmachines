<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de minister van Volkshuisvesting, Ruimtelijke Ordening en Milieubeheer over het onderzoek ten bate van de AMvB inzake gevoelige bestemmin_bij_verslechtering luchtkwaliteit. (Ingezonden 5 maart 2008);Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31366
</item>
         <item attribuut="Inhoud">Vragen naar adviesvraag en deelvragen aan Gezondheidsraad ten aanzien van het ontwerpbesluit bescherming gevoelige bestemmingen (luchtkwaliteitseisen). Indiener verwijst naar de conclusies in het RIVM-rapport 'Invloed van de afstand tot een drukke verkeersweg op de lokale luchtkwaliteit: een quick scan' (2007).</item>
         <item attribuut="Rubriek">Milieu (Luchtverontreiniging) Ruimtelijke ordening en infrastructuur (Steden) Verkeer, vervoer en waterstaat (Wegen)</item>
         <item attribuut="Trefwoorden">Luchtverontreiniging Steden Wegen</item>
         <item attribuut="Vindplaats">Kamervragen met antwoord 2007-2008, nr. 1779, Tweede Kamer</item>
         <item attribuut="Vraagnr_bij_indiening">2070813680</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2008-03-26</item>
         <item attribuut="Datum_indiening">2008-03-05</item>
         <item attribuut="Document-id">KVR31366</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3631" allpagenumbers="3631 3632" vetnummer="2070813680" code="0708tkkvr1779" lopendefooter="Tweede Kamer, vergaderjaar 2007–2008, Aanhangsel" filenaam="KVR31366" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1779" onderwerp="" indiendatum="2008-03-5">
         <vrager partij="D66" oorsprong="parlement">Van der Ham</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2008-03-26">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Cramer</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Hoe luiden de adviesvraag en deelvragen aan de Gezondheidsraad ten aanzien van het ontwerpbesluit bescherming van gevoelige bestemmingen (luchtkwaliteitseisen)? Kunt u aangeven wat het tijdspad voor dit advies is? </vraag>
      <vraag nummer="2">Bent u bekend met de constatering van het RIVM in haar rapport «Invloed van de afstand tot een drukke verkeersweg op de lokale luchtkwaliteit en de gezondheid: een quick scan» uit 2007 dat de fijn stof (PM 10 )-norm een slechte indicator voor de gezondheidsschade langs wegen is? Wordt de Gezondheidsraad gevraagd of zij deze analyse deelt en welke alternatieven hiervoor mogelijk zijn? Zo neen, waarom niet? </vraag>
      <vraag nummer="3">Wordt in de adviesaanvraag ook naar het oordeel van de Gezondheidsraad gevraagd over het uitsluiten van drukke stadswegen zoals nu in het concept AMvB wordt voorgesteld? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">In de adviesaanvraag aan de Gezondheidsraad is allereerst uiteengezet hoe het ontwerpbesluit in elkaar steekt, welke keuzes daarbij gemaakt zijn en hoe daarover met de Tweede Kamer van gedachten is gewisseld tijdens het algemeen overleg op 19 december 2007. Tegen de achtergrond van die informatie is concreet gevraagd naar het standpunt van de raad over de volgende onderwerpen: • In artikel 3 van het ontwerpbesluit worden scholen, kinderopvang, bejaarden-, verzorgings- en verpleegtehuizen, inclusief de bijbehorende terreinen, als gevoelige bestemmingen beschouwd. Gevraagd is of de raad kan instemmen met deze definitie van gevoelige bestemmingen of ontbreken er één of meer belangrijke categorieën. • Gevraagd is hoe de raad bij de thans beschikbare wetenschappelijke kennis de omvang van de effecten op de gezondheid in relatie tot de afstand tot een rijksweg of een provinciale weg beoordeelt. Over het tijdspad voor de advisering is nader overlegd met de Gezondheidsraad. Van de zijde van de raad is aangegeven dat het gevraagde advies eind april 2008 kan worden geleverd. Dat is weliswaar iets later dan met u besproken tijdens het algemeen overleg op 19 december jongstleden, maar gezien het feit dat dit verschil zo beperkt is, prevaleert wat mij betreft de kwaliteit van de advisering door de raad boven de snelheid. Voor de volledigheid meld ik u voorts dat zoals gebruikelijk is ook in dit geval het advies van de Gezondheidsraad wordt afgewacht alvorens het ontwerpbesluit voor advies aan de Raad van State wordt voorgelegd. De staatsrechtelijke positie van de Raad van State als hoogste adviescollege van de regering brengt met zich mee dat deze als laatste adviseert en daarbij kennis kan nemen van alle relevante informatie. </antwoord>
      <antwoord nummer="2" voetnoot="2 2 2 2 2">Ja, met de constatering van het RIVM dat NO <voetnoot nummer="2"/>en zwarte rook betere indicatoren voor het verkeersgerelateerde verontreinigingsmengsel zijn dan PM 10 ben ik bekend. Voor zwarte rook geldt echter geen grenswaarde, zodat daarmee in de context van titel 5.2 van de Wet milieubeheer niet kan worden gewerkt. Voor NO <voetnoot nummer="2"/>geldt wel een wettelijke grenswaarde. Dat NO <voetnoot nummer="2"/>een betere indicatorstof is dan PM 10 , betekent echter niet dat van NO <voetnoot nummer="2"/>een groter negatief effect op de gezondheid te verwachten is. Zoals ik in de nota van toelichting bij het ontwerpbesluit al aangaf, wordt PM 10 meer met directe gezondheidsrisico’s in verband gebracht dan NO <voetnoot nummer="2"/>. In die context ligt het voor de hand dat voor de onderbouwing van de gekozen afstanden tot rijks- respectievelijk provinciale wegen vooral aansluiting werd gezocht bij de bijdrage die het wegverkeer levert aan de concentratie PM 10 . Overigens is de gevolgde redenering hierbij inmiddels ondergeschikt geraakt aan de afspraak die ik op 19 december jongstleden met uw Kamer heb gemaakt om voor rijkswegen alsnog een afstand van 300 in plaats van de aanvankelijk gekozen afstand van 100 meter in de AMvB te zullen opnemen. Aan de Gezondheidsraad is niet expliciet gevraagd of hij de analyse van het RIVM op dit punt deelt. Zoals hiervoor aangegeven is de raad echter wel gevraagd een oordeel te geven over de omvang van de effecten op de gezondheid in relatie tot de afstand tot een rijksweg of een provinciale weg, welke open vraagstelling mede dit aspect kan omvatten. </antwoord>
      <antwoord nummer="3">Nee, daar wordt niet expliciet om gevraagd, maar als de Gezondheidsraad daar aanleiding toe ziet, staat het hem uiteraard vrij daarover te adviseren. </antwoord>
      <noten afkomstig="antwoord"/>
   </antwoorden>
</kvr>
