<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dezentjé Hamming (VVD) aan de staatssecretaris van Financiën over het standpunt van de douane bij de import van lcd-schermen. (Ingezonden 2 juni 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20607
</item>
         <item attribuut="Inhoud">Vragen naar aanleiding van een artikel in het Financieel Dagblad van 27 mei 2004 over het douanerecht op invoer van lcd-schermen, dat hoger is dan bv. in Duitsland. De betreffende EG-verordening maakt blijkkbaar niet duidelijk of voor 'plasmaschermen' ook 'lcd-schermen' gelezen moet worden.</item>
         <item attribuut="Rubriek">Communicatie, media en informatievoorziening (Hard- en software) Handel en economie (Douane) Handel en economie (Import)</item>
         <item attribuut="Trefwoorden">Douane Hardware Import</item>
         <item attribuut="Vindplaats">Kamervragen met antwoord 2003-2004, nr. 1831, Tweede Kamer</item>
         <item attribuut="Vraagnr_bij_indiening">2030415170</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Dezentjé Hamming</persoon>
         </item>
         <item attribuut="Datum_reaktie">2004-06-28</item>
         <item attribuut="Datum_indiening">2004-06-02</item>
         <item attribuut="Document-id">KVR20607</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3877" allpagenumbers="3877 3878" vetnummer="2030415170" code="0304tkkvr1831" lopendefooter="Tweede Kamer, vergaderjaar 2003–2004, Aanhangsel" filenaam="KVR20607" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1831" onderwerp="" indiendatum="2004-06-2">
         <vrager partij="VVD" oorsprong="parlement">Dezentjé Hamming</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2004-06-28">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Heeft u kennisgenomen van de inhoud van het artikel «Douane drijft handel lcd-schermen het land uit»? <voetnoot nummer="1"/>
      </vraag>
      <vraag nummer="2">Kunt u bevestigen dat de Nederlandse douane voor lcd-schermen een douanerecht rekent van 14%, terwijl in Duitsland een douanerecht van 0% geldt? Zo ja, onderschrijft u dat dit in strijd is met het EG-recht, aangezien alle lidstaten ingevoerde goederen op dezelfde wijze dienen te belasten? </vraag>
      <vraag nummer="3">Bent u, evenals de in genoemd artikel aangehaalde woordvoerder van de douane, van mening dat, waar Verordening (EG) 754/2004 spreekt van «plasmaschermen», «plasma/lcd schermen» gelezen moet worden? Zo neen, waarom handelt de Nederlandse douane dan alsof bedoelde indelingsverordening ook betrekking heeft op lcd-schermen? Zo ja, waarom specificeert de Europese Commissie in de indelingsverordening dan niet dat het ook om lcd-schermen gaat, zodat de huidige problemen voorkomen hadden kunnen worden? </vraag>
      <vraag nummer="4">Denkt de Europese Commissie op dit moment na over de juiste c.q. best mogelijke indeling van lcd-schermen en dat in dit verband waarschijnlijk nog EG-wetgeving zal volgen? </vraag>
      <vraag nummer="5">Bent u met de Nederlandse douane van mening dat alle lcd-schermen die over een «dvi-aansluiting» beschikken onder post 85.28 van de tariefindeling (14%) ingedeeld moeten worden? </vraag>
      <vraag nummer="6">Deelt u de mening dat de opstelling van de Nederlandse douane in deze kwestie schadelijk is voor de Nederlandse (logistieke) concurrentiepositie, omdat diverse lcd-producenten overwegen om hun activiteiten naar het buitenland te verplaatsen? </vraag>
      <vraag nummer="7">Op welke termijn is het mogelijk om in navolging van Duitsland voor lcd-schermen een douanerecht van 0% te rekenen en op die manier tenminste een level playing field te creëren? </vraag>
      <vraag nummer="8">Onderschrijft u het standpunt dat het doel van het Nederlands fiscaal beleid moet zijn zekerheid te creëren m.b.t. de fiscale positie van bedrijven en dat bedrijven niet meer moeten betalen dan concurrerende bedrijven in andere EU lidstaten? </vraag>
      <vraag nummer="9">Kunt u bevestigen dat de Nederlandse douane een douanerecht van 0% voor lcd-schermen kan rekenen zonder dat dit een wijziging van wetgeving vergt? Zo ja, deelt u dan de mening dat de Nederlandse douane het beleid ten aanzien van de invoer van lcd-schermen dient te wijzigen en de concurrentiepositie van Nederland niet verder te ondergraven? </vraag>
      <noten afkomstig="vraag">
         <noot nummer="1" datum="2004-05-27" bron="Financieel Dagblad">Financieel Dagblad, 27 mei 2004</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Op grond van Verordening (EG) nr. 754/2004 van de Commissie worden plasmaschermen die niet uitsluitend bedoeld zijn om als uitvoereenheid van een automatische gegevensverwerkende machine te dienen, belast met een douanerecht van 14%. Deze verordening is in werking getreden op 13 mei 2004. Voor die tijd werd de uniforme toepassing van de gecombineerde nomenclatuur met betrekking tot plasmaschermen niet gewaarborgd waardoor er tussen de lidstaten verschillende tarieven voor wat betreft de douanerechten werden geheven. De Duitse douane heeft voor de inwerkingtreding van deze Verordening zogenaamde Bindende Tarief Inlichtingen (BTI’s) aan bedrijven afgegeven voor LCD-schermen, op basis van de toen geldende indeling (0%). Een bedrijf kan een BTI aanvragen om op voorhand zekerheid te krijgen over de tariefindeling van zijn product bij invoer. In Verordening (EG) nr. 754/2004 wordt het gebruik van eerder afgegeven BTI’s toegestaan tot drie maanden na de inwerkingtreding van deze verordening. </antwoord>
      <antwoord nummer="3 en 4">Voor de indeling van monitors is de functie daarvan doorslaggevend. Als monitors uitsluitend gebruikt kunnen worden als beeldscherm van een computer, moeten deze producten ingedeeld worden in post 84.71 van de Gecombineerde Nomenclatuur (0% douanerecht). Alle andere monitors moeten worden ingedeeld in post 85.28 van de Gecombineerde Nomenclatuur (14% douanerecht). Hoewel er technische verschillen zijn tussen LCD-schermen en plasmaschermen (liquid cristal devices versus plasmacellen), maakt dit naar de mening van het Comité douanewetboek, afdeling tarief- en statistieknomenclatuur, voor de indeling niets uit. Dit standpunt wordt mede ingegeven door het arrest van het Hof van Justitie (4maart 2004, C-130/02), dat zegt dat indelingsverordeningen naar analogie toepasselijk zijn voor vergelijkbare producten. Het standpunt van het voornoemde comité is tijdens de laatste vergadering in Brussel in april nog eens door alle lidstaten bevestigd. Slechts Duitsland heeft tussen de periode van besluitvorming en daadwerkelijke publicatie van Verordening (EG) nr. 754/2004 een ander standpunt gehuldigd. </antwoord>
      <antwoord nummer="5">LCD-schermen die over een DVI-aansluiting beschikken, kunnen naast de functie van beeldscherm van een computer ook voor andere doeleinden worden gebruikt. Daarom moeten deze producten worden ingedeeld in tariefpost 85.28. </antwoord>
      <antwoord nummer="6 en 7">Er bestaat geen verschil in fiscale behandeling tussen de Nederlandse en de Duitse douane. Alleen bedrijven die beschikken over een door de Duitse douane aan henzelf eerder afgegeven BTI, kunnen gedurende de overgangsperiode nog aanspraak maken op het tarief van 0%. Deze situatie wordt beëindigd op 13 augustus 2004. Overigens heeft een BTI die door een bepaalde lidstaat is verstrekt, ongeacht de juistheid, ook rechtskracht in andere lidstaten. Het is daarom niet nodig de desbetreffende goederen in te voeren in de lidstaat die de BTI heeft verstrekt. Nederland heft in dat geval hetzelfde percentage als Duitsland. </antwoord>
      <antwoord nummer="8">Voor wat betreft douanerechten: ja. De regels voor de indeling van goederen in tariefposten waaraan het percentage douanerechten gekoppeld is, liggen vast in Europese wet- en regelgeving. Alle lidstaten dienen zich aan deze regels te houden, zodat een bedrijf in alle lidstaten hetzelfde douanerecht voor haar product moet betalen. Bedrijven kunnen zekerheid over de tariefindeling van hun producten krijgen door een BTI bij een douaneautoriteit aan te vragen. </antwoord>
      <antwoord nummer="9">LCD-schermen die uitsluitend bestemd zijn om als uitvoereenheid van een automatische gegevensverwerkende machine te dienen, worden belast met een douanerecht van 0%. Duitsland en alle overige EU-lidstaten moeten dit ook doen. In december 2003 was dit standpunt over de indeling al bekend en hebben alle lidstaten daarmee ingestemd. Op basis van een ongeschreven afspraak tussen lidstaten is het gebruik dat lidstaten vanaf dat moment geen BTI’s meer afgeven met een andere indeling. Duitsland heeft dit toch gedaan. Nederland heeft dit aangekaart bij de Europese Commissie en zal Duitsland tijdens de volgende vergadering met alle EU-lidstaten hierop aanspreken. </antwoord>
      <noten afkomstig="antwoord"/>
   </antwoorden>
</kvr>
