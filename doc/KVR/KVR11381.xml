<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Verhagen en Van Ardenne-van der Hoeven (beiden CDA) aan de minister voor Ontwikkelingssamenwerking over hulpverlening aan Mozambique. (Ingezonden 14 maart 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11381
</item>
         <item attribuut="Inhoud">Vragen naar aanleiding van een bericht in NRC Handelsblad van 11 maart 2000 over fraude met hulpgoederen en -gelden door ambtenaren in Mozambique.</item>
         <item attribuut="Rubriek">Criminaliteit en openbare orde (Fraude) Ontwikkelingssamenwerking (Ontwikkelingshulp Afrika)</item>
         <item attribuut="Trefwoorden">Fraude Mozambique Nood- en humanitaire hulp</item>
         <item attribuut="Vindplaats">Kamervragen met antwoord 1999-2000, nr. 993, Tweede Kamer</item>
         <item attribuut="Vraagnr_bij_indiening">2990008330</item>
         <item attribuut="Afkomstig_van">Ontwikkelingssamenwerking</item>
         <item attribuut="Indiener">
            <persoon partij="CDA">Verhagen</persoon>
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">2000-03-28</item>
         <item attribuut="Datum_indiening">2000-03-14</item>
         <item attribuut="Document-id">KVR11381</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2159" allpagenumbers="2159 2160" vetnummer="2990008330" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11381" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="993" onderwerp="" indiendatum="2000-03-14">
         <vrager partij="CDA" oorsprong="parlement">Verhagen</vrager>
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2000-03-28">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Heeft u kennisgenomen van het bericht dat in Mozambique donorgeld en de opbrengst van verkochte hulpgoederen in de zakken van ambtenaren en functionarissen van Frelimo verdwijnen? Kunt u de juistheid van dit bericht bevestigen? <voetnoot nummer="1"/>
      </vraag>
      <vraag nummer="2">Is het inderdaad zo dat de regering van president Chissano geen controle op de eigen ambtenaren wil of kan uitoefenen? </vraag>
      <vraag nummer="3">Ontvangen de noordelijke streken van het rampgebied, waar Renamo veel aanhang heeft, minder hulp dan het zuiden? </vraag>
      <vraag nummer="4">Zijn de landingsrechten op de luchthavens sinds het begin van de reddingsoperaties met 30% verhoogd? </vraag>
      <vraag nummer="5">Heeft u inzicht of Nederlandse hulpgelden in Mozambique juist worden besteed en op welke wijze corruptie met deze hulpgelden wordt voorkomen? </vraag>
      <vraag nummer="6">Kan al inzicht verschaft worden hoe de resterende f 11 miljoen noodhulpgelden, die u heeft toegezegd, zullen worden besteed? </vraag>
      <vraag nummer="7">Op welke manier verleent de internationale gemeenschap hulp aan Madagascar dat eveneens is getroffen door enorme overstromingen en welke bijdrage levert Nederland? </vraag>
      <noten afkomstig="vraag">
         <noot nummer="1" datum="2000-03-11" bron="NRC Handelsblad">NRC Handelsblad, 11 maart 2000</noot>
      </noten>
   </vragen>
   <antwoorden aantal="6">
      <antwoord nummer="1 en 5">Ik heb inderdaad kennisgenomen van een artikel met een dergelijke strekking in een Nederlands dagblad. Anders dan het artikel suggereert heb ik tot dusverre geen aanwijzingen verkregen, noch via de Nederlandse vertegenwoordiging en hulpverleners in Mozambique, noch via andere bij de hulpverlening betrokken donoren of internationale instanties, dat in Mozambique op grote schaal sprake zou zijn van handel in hulpgoederen en corruptie. Integendeel, de Mozambikaanse rol in de hulpoperatie wordt alom positief beoordeeld. Daarbij lijken de nauwe samenwerking en informatieuitwisseling tussen de Mozambikaanse autoriteiten en de donorgemeenschap bij de inzet van hulpgelden en hulpgoederen een effectieve besteding daarvan ten goede te komen en de mogelijkheden voor corruptie juist te beperken. </antwoord>
      <antwoord nummer="2">Ook op dit punt staan mij geen gegevens ter beschikking die de in het artikel geuitte verdenking of veronderstelling kunnen staven. Om voldoende controle op overheidsniveau te verzekeren hebben de Mozambikaanse autoriteiten de institutionele capaciteit en daarmee het toezicht op decentraal niveau versterkt door tijdelijk een Minister toe te voegen aan het provinciale bestuur in de getroffen provincies. Daarnaast schuwt de overheid niet om ambtenaren die niet functioneren uit hun functie te zetten, zoals in het begin van de operatie is gebeurd met een staflid van het Nationaal Institute for Disaster Management (INGC). Onlangs heeft bovendien de Mozambikaanse minister van Buitenlandse Zaken nog eens publiekelijk verklaard dat hard zal worden opgetreden tegen eenieder die misbruik maakt van de huidige situatie in Mozambique. </antwoord>
      <antwoord nummer="3">De algemene indruk is dat de hulpinzet in het noorden gelijke tred houdt met de hulpinzet in het zuiden van Mozambique. Hierbij zij aangetekend dat het zuidelijke deel van het rampgebied (met onder meer de steden Chokwe en Xai-Xai) een grotere bevolkingsconcentratie kent dan het noorden. Voorts was het noorden aanvankelijk, bij het begin van de hulpoperatie, slechter bereikbaar omdat de meeste hulp in het zuidelijk gelegen Maputo arriveerde. Dit probleem is inmiddels opgelost doordat een deel van de hulp nu via het noordelijk gelegen Beira wordt gekanaliseerd. </antwoord>
      <antwoord nummer="4">Volgens de Mozambikaanse autoriteiten, bevestigd door de VN, is een stijging van landingsrechten geen sprake. Vluchten in het kader van de humanitaire hulpoperatie zijn, mits aangemeld bij de daartoe bevoegde, officiële instanties (INGC/UNDAC), geheel vrijgesteld van landingsrechten. Voor commerciële vluchten geldt het normale landingstarief. </antwoord>
      <antwoord nummer="6">Wat betreft de verdere inzet van de Nederlandse hulp lijkt het opportuun deze nu vooral aan te wenden voor de wederopbouw van de door de overstromingen beschadigde of vernielde infrastructuur. Naar verwachting zal volgende maand een speciale donorconferentie, onder auspiciën van Mozambique en UNDP gezamenlijk, zich over deze materie buigen. Voor de huidige fase van de noodhulpoperatie lijkt voldoende financiële en materiële steun voorhanden, alhoewel nog onduidelijk is welke behoefte er bestaat aan steun voor de terugkeer van de getroffen inwoners naar de door hen verlaten steden of gebieden. Op dit punt dienen verzoeken om hulp van Mozambikaanse zijde te worden afgewacht. </antwoord>
      <antwoord nummer="7">Door UNICEF en WFP wordt momenteel voedsel en medische hulp verstrekt aan de getroffenen. Kleine vliegtuigen worden ingezet om slachtoffers te bereiken die van de buitenwereld zijn afgesneden. De Franse regering heeft een schip met vijf helikopters naar het rampgebied gestuurd. De helikopters worden ingezet voor de distributie van noodhulpgoederen. De Verenigde Naties (Office of the Coordinator for Humanitarian Affairs) zijn thans doende om samen met de Malagassische regering een gecoördineerd, internationaal hulpverzoek voor te bereiden. Bij gebleken behoefte zal ik een bijdrage aan dit appeal in overweging nemen. Ik heb inmiddels een bedrag van ruim NLG 500 000 beschikbaar gesteld aan het Nederlandse Rode Kruis (NRK) voor noodhulpverlening aan de slachtoffers van de overstromingen. Een vliegtuig met goederen van het NRK (o.m. cholera-medicijnen, dekens en waterzuiveringstabletten) is op 16 maart in Antananarivo aangekomen. </antwoord>
      <noten afkomstig="antwoord"/>
   </antwoorden>
</kvr>
