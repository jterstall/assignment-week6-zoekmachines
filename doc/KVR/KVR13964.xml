<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Koenders (PvdA) en De Haan (CDA) aan de minister van Buitenlandse Zaken over verdwijningen in Argentinië. (Ingezonden 12 juni 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13964
</item>
         <item attribuut="Inhoud">Vragen over de mogelijkheden voor de Nederlandse regering om de waarheid over het verdwijnen van de zoon van mevr. Sandra Mendez aan het licht te brengen.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Argentinië Mensenrechten</item>
         <item attribuut="Vindplaats">Kamervragen met antwoord 2000-2001, nr. 1438, Tweede Kamer</item>
         <item attribuut="Vraagnr_bij_indiening">2000112010</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="PvdA">Koenders</persoon>
            <persoon partij="CDA">De Haan</persoon>
         </item>
         <item attribuut="Datum_reaktie">2001-07-03</item>
         <item attribuut="Datum_indiening">2001-06-12</item>
         <item attribuut="Document-id">KVR13964</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2997" allpagenumbers="2997 2998" vetnummer="2000112010" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13964" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1438" onderwerp="" indiendatum="2001-06-12">
         <vrager partij="PvdA" oorsprong="parlement">Koenders</vrager>
         <vrager partij="CDA" oorsprong="parlement">De Haan</vrager>
         <vraagt-aan>(CDA) aan de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2001-07-3">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Heeft u kennisgenomen van de tragedie die mevr. Sandra Mendez meemaakt bij het achterhalen van het lot van haar zoon die in 1976 in Argentinië werd gekidnapt? </vraag>
      <vraag nummer="2">Welke precieze juridische en politieke mogelijkheden ziet u om de waarheid aan het licht te brengen? </vraag>
      <vraag nummer="3">Bent u bereid op hoog niveau bij de Uruguayaanse autoriteiten aan te dringen op interventie van een politieke autoriteit aldaar, zodanig dat aan de moeder van Simon helderheid wordt verschaft over het lot van haar zoon? </vraag>
      <vraag nummer="4">Bent u bereid hetzelfde te doen t.a.v. de autoriteiten van Argentinië en aan te dringen op de oplossing van dergelijke verdwijningen in meer algemene zin? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja, het verhaal van mevrouw Mendez heeft in binnen- en buitenland ruime bekendheid gekregen o.a. door het boek van de Oostenrijkse schrijver Hackl «Sara en Simon». De zoektocht van mevrouw Mendez is in Uruguay tot op het hoogste niveau ondersteund. President Battle heeft zich persoonlijk met haar en met haar vermeende zoon onderhouden om duidelijkheid te bevorderen; met succes, maar niet met het gewenste resultaat. Dit betekende vorig jaar het begin van een nieuwe zoektocht voor mevrouw Mendez. </antwoord>
      <antwoord nummer="2">In de Argentijnse wet «Obediencia Debida» van 1987 wordt de misdaad van kinderroof expliciet uitgezonderd van amnestie. Op grond daarvan zijn diverse zaken door advocaten opnieuw aanhangig gemaakt en zijn diverse militairen, onder wie Videla en Massera, opnieuw in hechtenis genomen in afwachting van een proces. De Uruguayaanse overheid heeft een actieve houding bij het zoeken naar informatie over verdwijningen. President Battle heeft bij zijn aantreden vorig jaar een vredescommissie in het leven geroepen om alle gevallen van verdwijning op te lossen. De werkzaamheden van deze commissie, die nog in volle gang zijn, omvatten ook de verdwijning van Simon. De commissie heeft alle organisaties die bewijsmateriaal hebben of kunnen hebben opgeroepen deze ter beschikking te stellen. In mei 2001 heeft de Uruguayaanse overheid ter ondersteuning van dat verzoek de Nederlandse ambassade te Montevideo verzocht om relevant archiefmateriaal uit de periode van de verdwijningen aan de vredescommissie ter beschikking te stellen. Naar aanleiding van dit verzoek is een eerste inventarisatie van eventueel relevant materiaal gemaakt. Er zijn nadere aanwijzingen van de waarheidscommissie nodig om het onderzoek naar eventuele relevante bronnen uit te kunnen voeren. In overleg met de Uruguayaanse overheid zal Nederland waar mogelijk een bijdrage leveren. </antwoord>
      <antwoord nummer="3">Zoals onder 2 uiteengezet is er reeds duidelijke betrokkenheid van het hoogste politieke niveau in Uruguay bij het bevorderen van het achterhalen van de waarheid over de verdwijningen. Nederland verleent daaraan volledige medewerking. </antwoord>
      <antwoord nummer="4">Zoals onder 2 uiteengezet worden in Argentinië de mogelijkheden om dergelijke verdwijningen juridisch aanhangig te maken, in aanzienlijke mate benut. Diverse militairen bevinden zich in voorlopige hechtenis op basis van het feit dat kinderroof van amnestie is uitgesloten. Begin van het jaar heeft een Argentijnse rechter zelfs de amnestiewetten van 1986 («Punto Final») en 1987 («Obediencia Debida») in hun geheel ongrondwettig verklaard. Hoewel deze laatste kwestie nog aan hoger beroep zal worden onderworpen, is het duidelijk dat het gehele vraagstuk van vervolging van mensenrechtenschendingen in beweging is. Vanzelfsprekend volgt de Nederlandse regering de ontwikkelingen nauwgezet, waarbij de ambassade voortdurend contact onderhoudt met de Argentijnse autoriteiten en met betrokken NGO’s. </antwoord>
      <noten afkomstig="antwoord"/>
   </antwoorden>
</kvr>
