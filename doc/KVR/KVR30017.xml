<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Waalkens, Jacobi, Van der Veen (allen PvdA) en Cramer (ChristenUnie) aan de ministers van Volksgezondheid, Welzijn en Sport, van Volkshuisvesting, Ruimtelijke Ordening en Milieubeheer en van Landbouw, Natuur en Voedselkwaliteit over de aanpak van de tijgermug. (Ingezonden 30 augustus 2007); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30017
</item>
         <item attribuut="Inhoud">Vragen naar de voortgang van de resultaten van onderzoek van Centrum Infectieziektebestrijding (CIb) van het RIVM [zie antwoorden op eerdere vragen terzake van het lid Ouwehand (PvdD), Aanhangsel van de Handelingen 2006-2007, nr. 1630]: zijn er al virussen in tijgermuggen aangetroffen, en welk percentage van de kassen met Lucky Bamboo in Nederland wordt onderzocht? Indieners zijn bezorgd over de grote schade die verspreiding van de mug kan veroorzaken voor de gezondheid van personen en aan de tuinbouwsector. Indiener wijst op de grote risico's van het feit dat niet alle betrokken importeurs (bedrijven die Lucky Bamboo op water importeren) het 'convenant bestrijding Aziatische tijgermug' hebben getekend. [in oktober 2006 hebben een aantal van deze importeurs een convenant met het ministerie van VWS getekend, waarmee de bedrijven vastleggen dat ze ervoor zorgen dat de Lucky Bamboo planten zonder tijgermuggen naar Nederland komen. bron: RIVM, www.rivm.nl]</item>
         <item attribuut="Rubriek">Gezondheidszorg (Ziekten en ziektepreventie) Landbouw (Tuinbouw)</item>
         <item attribuut="Trefwoorden">Tuinbouw Ziekten</item>
         <item attribuut="Vindplaats">Kamervragen met antwoord 2007-2008, nr. 545, Tweede Kamer</item>
         <item attribuut="Vraagnr_bij_indiening">2060724180</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Waalkens</persoon>
            <persoon partij="PvdA">Jacobi</persoon>
            <persoon partij="PvdA">Van der Veen</persoon>
            <persoon partij="ChristenUnie">Cramer</persoon>
         </item>
         <item attribuut="Datum_reaktie">2007-11-08</item>
         <item attribuut="Datum_indiening">2007-08-30</item>
         <item attribuut="Document-id">KVR30017</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1171" allpagenumbers="1171 1172 1173" vetnummer="2060724180" code="0708tkkvr545" lopendefooter="Tweede Kamer, vergaderjaar 2007–2008, Aanhangsel" filenaam="KVR30017" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="545" onderwerp="" indiendatum="2007-08-30">
         <vrager partij="PvdA" oorsprong="parlement">Waalkens</vrager>
         <vrager partij="PvdA" oorsprong="parlement">Jacobi</vrager>
         <vrager partij="PvdA" oorsprong="parlement">Van der Veen</vrager>
         <vrager partij="ChristenUnie" oorsprong="parlement">Cramer</vrager>
         <vraagt-aan>de ministers van Volksgezondheid, Welzijn en Sport, van Volkshuisvesting, Ruimtelijke Ordening en Milieubeheer en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="8 november 2007), zie ook Aanhangsel Handelingen nr. 55, vergaderjaar 2007–2008">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder>de ministers van Volkshuisvesting, Ruimtelijke Ordening en Milieubeheer en van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kunt u op grond van de voorlopige resultaten van het Centrum Infectieziektebestrijding (Clb) aangeven of al virussen in tijgermuggen zijn aangetroffen? <voetnoot nummer="1"/>Zo ja, welke, in hoeveel kassen en hoe vaak? Kunt u eveneens aangeven welk percentage van de kassen met Lucky bamboo in Nederland wordt onderzocht? Is er sprake van gezondheidsrisico’s voor de mensen die in de kassen werken? Kunt u voorts aangeven of, er virussen zijn aangetroffen in de onderzochte muggen buiten de bedrijven? Zo ja, hoe vaak? </vraag>
      <vraag nummer="2">Deelt u de mening dat indien de mug zich verspreidt, dit grote schade kan berokkenen aan de volksgezondheid in Nederland? Kunt u aangeven wie de aansprakelijkheid draagt voor de kosten indien er schade wordt berokkend aan de gezondheid van personen en aan de tuinbouwsector? </vraag>
      <vraag nummer="3">Bij welk percentage van alle kassen van importeurs wordt de verspreiding van de tijgermug buiten de kassen gemonitord? Gaat u onverwijld over tot bestrijding (indien muggen (of larven of eitjes) worden aangetroffen)? Zo ja, welke bestrijdingsmiddelen zijn daarvoor toegelaten en welke milieueffecten zijn daarvan te verwachten? Zo neen, waarom niet? </vraag>
      <vraag nummer="4">Kunt u een overzicht geven van alle bedrijven die Lucky bamboo importeren, met daarbij per bedrijf het aantal tijgermuggen dat daar tot op heden binnen en eventueel buiten de kassen is aangetroffen? </vraag>
      <vraag nummer="5">Is het waar dat er per onderzochte kas slechts één val is geplaatst? Kunt u voorts aangeven of uit vergaderverslagen van het onderzoeksteam van het CIb mag worden geconcludeerd dat de muggenvallen regelmatig onvoldoende of helemaal niet functioneren? Zo ja, welke maatregelen bent u van plan om daartegen te ondernemen? </vraag>
      <vraag nummer="6">Kunt u aangeven of de kans bestaat dat de tijgermug eitjes gaat leggen in kassen met andere planten, zoals snijbloemen? Zo ja, hoe groot is deze kans? Kunnen vondsten van eitjes of larven in partijen snijbloemen leiden tot een handelsboycot van snijbloemen? Zo ja, wie draagt dan de kosten van een dergelijk boycot? </vraag>
      <vraag nummer="7">Acht u het verantwoord dat, gezien de grote risico’s op schade aan de volksgezondheid, niet alle importeurs het convenant hebben ondertekend? Hoe gaat u alle importeurs bewegen om maatregelen te nemen die insleep van tijgermuggen voorkomen? Deelt u de mening dat een convenant hiervoor een toereikend instrument is, gezien het feit dat niet alle importeurs zich hieraan willen binden en de ondertekenaars er bovendien op elk moment uit kunnen stappen? Beschikt u over een wettelijk instrument om een convenant algemeen verbindend te verklaren? Heeft het Productschap Tuinbouw daarvoor een instrument? </vraag>
      <vraag nummer="8">Beschikt u over een wettelijk instrument om de import van Lucky bamboo of vergelijkbare risicostromen zo nodig tijdelijk stil te leggen? Zo ja, bent u bereid dit zo nodig toe te passen? Zo neen, bent u bereid om deze lacune in de wetgeving op te vullen? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1630" documentjaargang="2006-2007">Aanhangsel Handelingen, nr. 1630, vergaderjaar 2006–2007.</noot>
      </noten>
   </vragen>
   <antwoorden aantal="8">
      <antwoord nummer="1">De voorlopige resultaten van het Centrum Infectieziektebestrijding (Clb) geven aan dat het denguevirus (veroorzaker van knokkelkoorts) tot dusverre niet is aangetroffen in de gevonden tijgermuggen. Er zijn 17 bedrijven onderzocht. Op 15 bedrijven is deze mug gevangen (ruim 88%). Het is de verantwoordelijkheid van de werkgever om de gezondheidsrisico’s voor de werknemers in kaart te brengen en maatregelen te treffen om de risico’s te ondervangen. Deskundigen achten het gezondheidsrisico voor mensen die in de kas werken op dit moment gering. De overheid heeft de importeurs gefaciliteerd door hen over de mug en de gezondheidsrisico’s te informeren, met de importeurs een convenant te sluiten over bronmaatregelen en een vrijstelling te verlenen voor het gebruik van een bestrijdingsmiddel om de larven van de tijgermug te bestrijden. In de incidenteel buiten de kassen gevonden tijgermuggen is evenmin denguevirus aangetroffen. </antwoord>
      <antwoord nummer="2">Indien de tijgermug mug zich zou vestigen, is er een geringe maar potentiële kans dat de muggen besmet zijn met virussen die via muggen overdraagbaar zijn, en dat deze virussen zich in Nederland zouden kunnen verspreiden. Geschat wordt dat de factoren voor een dergelijke verspreiding in Nederland ongunstig zijn (met name klimatologische omstandigheden). Een dergelijke verspreiding is echter niet met zekerheid uit te sluiten. Gezien het feit dat er tot nu toe slechts in incidentele gevallen muggen buiten de kassen zijn aangetroffen en het bij vraag 1 genoemde convenant er op gericht is de import van Lucky bamboo vrij te krijgen van de tijgermug en de larven en eitjes van deze mug, is het risico op het oplopen van dengue voor individuele burgers die naar (sub-)tropische gebieden gaan hoger dan het oplopen van dengue in Nederland. Mede in verband hiermee is de vraag over de aansprakelijkheid op dit moment niet te beantwoorden. </antwoord>
      <antwoord nummer="3">Bij zes kassen is ook buiten de kassen gemonitord. De Wageningen Universiteit doet specifiek onderzoek naar de vestiging van muggen buiten de kassen. Incidenteel wordt in dit onderzoek buiten de kassen de tijgermug aangetroffen. Gezien de gevangen aantallen, de frequentie van de vangst en de samenstelling van de muggenpopulatie, heeft dit tot nu toe geen aanleiding gegeven te concluderen dat de Aziatische tijgermug zich heeft gevestigd buiten de kassen. Het is de verantwoordelijkheid van het bedrijf om bestrijdingsmiddelen in te zetten tegen de muggen en/of de larven. In de communicatie naar de bedrijven is de noodzaak van de bestrijding van de tijgermug aangegeven. De Plantenziektenkundige Dienst en het Wageningen Universiteit en Researchcentrum hebben, in opdracht van het RIVM, samen begin 2007 een bestrijdingsadvies opgesteld en openbaar gemaakt. Er zijn voor de bestrijding van muggen zeven bestrijdingsmiddelen toegelaten. Voor particulier gebruik zijn (tussen haakjes staat het toelatingsnummer) Luxan Pyrethrumspray (3687N), Pyrethrin 12/30 (8353N) en Vapona Vliegende insectenspray (8620N) beschikbaar. Voor beroepsmatig gebruik zijn Detmolin P (5646N), Pyrethrin 12/30 (8353N), Zerox (8970N) en Pyretrex Fogger (11516N) toegelaten. Het College voor de Toelating van Gewasbeschermingsmiddelen en Biociden (Ctgb) heeft deze middelen onder andere beoordeeld op negatieve effecten voor het milieu. Bij gebruik van deze middelen in overeenstemming met de gebruiksvoorschriften zijn er geen nadelige effecten voor het milieu te verwachten. Voor de bestrijding van de in het water aanwezig larven is voor het bestrijdingsmiddel Vectobac AS tijdelijk (120 dagen) vrijstelling verleend op basis van artikel 16A van de Bestrijdingsmiddelenwet 1962. Van dit middel zijn de effecten voor het milieu beoordeeld, er zijn geen negatieve effecten te verwachten. Voor de bestrijding van de eitjes zijn geen middelen toegelaten. </antwoord>
      <antwoord nummer="4" voetnoot="1">Een overzicht van de gevangen tijgermuggen per week en per val is bijgevoegd. Uit privacy-overwegingen is het overzicht niet te herleiden naar de bedrijven waar de tijgermuggen zijn aangetroffen. <voetnoot nummer="1"/>
      </antwoord>
      <antwoord nummer="5">Per onderzocht Lucky-bamboo-importerend bedrijf is er in de kas inderdaad één val geplaatst. In een enkel geval heeft een importerend bedrijf meerdere vestigingen. Per vestiging is een val geplaatst. Op dit moment is er geen aanleiding meer vallen neer te zetten. De gebruikte vallen zijn voor zover bekend de meest gangbare en meest efficiënte vallen voor steekmuggen. In geval van storing – wat incidenteel voorkomt – wordt deze meteen verholpen of wordt indien nodig zelfs de gehele val vervangen. In de praktijk blijken de meeste vallen probleemloos te werken en is het niet nodig maatregelen op dat terrein te nemen. Voor de continue monitoring die de Plantenziektenkundige Dienst in opdracht van het RIVM vanaf medio 2006 uitvoert, wordt steeds bezien of er betere vallen op de markt zijn/komen dan degene die nu in gebruik zijn. </antwoord>
      <antwoord nummer="6">In de meeste gevallen staan de Lucky bamboo plantjes in kassen waar weinig of zelfs helemaal geen andere planten zoals snijbloemen staan. Uit internationaal onderzoek blijkt dat tijgermuggen geen grote afstanden kunnen afleggen. Als er eitjes worden afgezet is het veel waarschijnlijker dat dat op de Lucky bamboo wordt gedaan. In theorie is de kans aanwezig maar erg onwaarschijnlijk. In het verlengde hiervan lijkt een handelsboycot van snijbloemen ook niet waarschijnlijk. Kosten die bedrijfsleven moet maken om te voldoen aan invoereisen van derde landen komen gewoonlijk voor rekening van het bedrijfsleven. </antwoord>
      <antwoord nummer="7">Alle op dat moment bekende importeurs van Lucky bamboo op waterbasis hebben het convenant van 19 oktober 2006 getekend. Na ondertekening van dat convenant bleek uit onderzoek dat de tijgermug ook meelift bij de import van Lucky bamboo op gel. Een convenant dat ook betrekking heeft op deze import is treedt binnenkort in werking. Dit convenant is ondertekenend door alle op dit moment bekende importeurs van Lucky bamboo. Met de ondertekening van dit convenant leggen de importeurs zich – op gelijke wijze als met het convenant van 19 oktober 2006 – vast ervoor te zorgen dat de import van Lucky bamboo vrij is van de tijgermug en de larven en eitjes van deze mug. In opdracht van het RIVM zal de Plantenziektenkundige Dienst ook de werking van dit convenant monitoren. Het convenant is een toereikend instrument omdat er op dit moment geen sprake is van vestiging van de tijgermug buiten de kassen, het denguevirus niet is aangetroffen in de onderzochte muggen en bij de tot nu toe onderzochte medewerkers geen besmetting met het denguevirus in het bloed is aan getroffen. Er zijn geen wettelijke mogelijkheden om een dergelijk convenant verbindend te verklaren. Evenmin beschikt het Productschap Tuinbouw over een dergelijk instrument. </antwoord>
      <antwoord nummer="8">Ja. Indien nodig kan een dergelijk instrument worden ingezet. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informa-tiepunt Tweede Kamer</noot>
      </noten>
   </antwoorden>
</kvr>
