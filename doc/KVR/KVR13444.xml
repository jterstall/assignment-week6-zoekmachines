<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over DNA-onderzoeken in het Nederlands Forensisch Instituut (NFI). (Ingezonden 12 maart 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13444
</item>
         <item attribuut="Inhoud">Vragen over artikelen in NRC Handelsblad van 3 maart 2000 over het aanbieden van het DNA-profiel van een vermeende dader van een misdrijf door de politie aan het Nederlands Forensisch Instituut.</item>
         <item attribuut="Rubriek">Strafrecht en strafprocesrecht (Gerechtelijk vooronderzoek) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Gerechtelijk vooronderzoek Opsporingen Verdachten</item>
         <item attribuut="Vindplaats">Kamervragen met antwoord 2000-2001, nr. 981, Tweede Kamer</item>
         <item attribuut="Vraagnr_bij_indiening">2000107770</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2001-04-03</item>
         <item attribuut="Datum_indiening">2001-03-12</item>
         <item attribuut="Document-id">KVR13444</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2045" allpagenumbers="2045 2046" vetnummer="2000107770" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13444" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="981" onderwerp="" indiendatum="2001-03-12">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2001-04-3">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u de artikelen «Justitie leeft regels voor DNA niet na» en «De lokroep van het DNA»? <voetnoot nummer="1"/>
      </vraag>
      <vraag nummer="2" voetnoot="2">Deelt u de mening dat het onder de huidige wet en onder het door de Tweede Kamer aanvaarde wetsvoorstel DNA-onderzoek in strafzaken <voetnoot nummer="2"/>, onrechtmatig is dat het DNA-profiel van iemand, ten aanzien van wie geen verdenking in de zin van de wet bestaat, aan het Nederlands Forensisch Instituut (NFI) voor onderzoek wordt aangeboden, ook al vermoedt de politie dat de betrokkene misschien wel eens de dader van een op te lossen misdrijf kan zijn? </vraag>
      <vraag nummer="3">Wat is uw reactie op de uitspraak van de heer H. Janssen, hoofd van de DNA-afdeling van het NFI dat in de beschreven moordzaak niet volgens de regels door de politie is gewerkt? </vraag>
      <vraag nummer="4">Hoe kan een rechter-commissaris opdracht verlenen celmateriaal voor DNA-onderzoek aan het NFI aan te bieden zonder dat aan de wettelijke vereisten wordt voldaan? </vraag>
      <vraag nummer="5">Kan het gevolg van een dergelijke onrechtmatige opdracht zijn dat de zittingsrechter later het openbaar ministerie niet-ontvankelijk verklaart in de vervolging van degene, van wie inmiddels vaststaat dat zijn DNA-profiel overeenkomt met het daderprofiel, op het slachtoffer aangetroffen? Wat is daarop uw reactie? </vraag>
      <vraag nummer="6">Hoe reageert u op de uitspraak van de coördinator in de moordzaak van het NFI dat het vaker voorkomt dat via een U-bochtconstructie onrechtmatig verkregen DNA-bewijs na een match wordt witgewassen? Hoe reageert u op de uitspraak van de onderzoeker A. Kloosterman van het NFI dat de politie al volop om mensen heen rechercheert die mogelijk als verdachte worden aangemerkt? </vraag>
      <vraag nummer="7" voetnoot="3">Hoe verhoudt zich hetgeen volgens de NFI-functionarissen gebeurt, tot uw mededeling <voetnoot nummer="3"/>, tijdens de plenaire behandeling van het DNA-wetsvoorstel dat er geen gevaar bestaat dat de politie- en justitiefunctionarissen via een omweg verkregen celmateriaal voor een DNA-onderzoek aan het NFI succesvol kunnen aanbieden, omdat het NFI een gecertificeerd instituut is en de opdracht alleen door de officier van justitie of de rechter-commissaris mag worden verstrekt op wettelijke gronden? </vraag>
      <vraag nummer="8">Bent u bereid de gang van zaken rond het aanbieden van celmateriaal ten behoeve van DNA-onderzoek aan het NFI te laten onderzoeken en de resultaten daarvan ten spoedigste aan de Tweede Kamer aan te bieden en ondertussen de noodzakelijke stappen te ondernemen ter voorkoming van onrechtmatige DNA-onderzoeken? </vraag>
      <noten afkomstig="vraag">
         <noot nummer="1" datum="2001-03-3" bron="NRC-Handelsblad">NRC-Handelsblad, 3 maart 2001</noot>
         <noot nummer="2">Kamerstukken II, vergaderjaar 2000–2001, 26 271</noot>
         <noot nummer="3" documenttype="Handelingen" documentjaargang="2000-2001" documentnummer="44">Handelingen II, vergaderjaar 2000–2001, nr. 44, blz. 3456–3462.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Voor een goede beoordeling van de mogelijkheden om onder de huidige wetgeving het DNA-profiel van een bekende persoon vast te stellen, is het zogenaamde tandenborstelarrest van de Hoge Raad van 9 juni 1999 (NJ 2000, 10) van groot belang. Uit de overwegingen van dat arrest volgt niet, dat DNA-onderzoek aan celmateriaal van personen ten aanzien van wie geen verdenking bestaat thans onder geen enkele omstandigheid wettelijk toegelaten zou zijn. Onder het regime van het bij de Eerste Kamer aanhangige voorstel van wet tot wijziging van de regeling van het DNA-onderzoek in strafzaken (Kamerstukken II 2000/2001, 26 271, nr. 210) is het niet toegestaan DNA-onderzoek ter bepaling van het DNA-profiel van een bekende persoon ten aanzien waarvan geen verdenking bestaat aan ander dan afgenomen celmateriaal te laten plaatsvinden. </antwoord>
      <antwoord nummer="3, 4 en 5">Vooropgesteld moet worden dat de zaak waarop in deze vragen wordt gedoeld, een individuele strafzaak betreft die op dit moment nog onder de rechter is. Ik kan deze vragen dan ook slechts zeer terughoudend beantwoorden. Het is immers aan de strafrechter om te zijner tijd te beoordelen of in deze strafzaak het bewijs op rechtmatige wijze verkregen is. Wel kan ik enkele gegevens verstrekken die voor een voorlopige beoordeling van deze zaak en de beantwoording van de gestelde vragen, van belang zijn. Van belang is in de eerste plaats dat de rechter-commissaris in deze zaak opdracht heeft gegeven tot het verrichten van DNA-onderzoek aan de koffiekopjes van een persoon die verdacht werd van moord. Daaraan ligt derhalve een oordeel van de onafhankelijke rechter ten grondslag. Verder heeft de raadkamer van de rechtbank geoordeeld dat niet aannemelijk is geworden dat de eerste DNA-afname (gedoeld wordt op het koffiekopje) onrechtmatig was. Geconcludeerd kan derhalve worden dat de rechters die zich een oordeel over de zaak hebben gevormd, de gang van zaken niet onrechtmatig hebben geoordeeld. De oordeelsvorming van de rechter-commissaris en de raadkamer kan worden geplaatst tegen de achtergrond van het eerder gememoreerde tandenborstelarrest van de Hoge Raad. Daaruit blijkt dat DNA-onderzoek ter identificatie van een bekende verdachte kan plaatsvinden aan ander dan afgenomen celmateriaal; in dit arrest ging het om celmateriaal op onder andere tandenborstels. Uit de overwegingen van de Hoge Raad volgt niet dat de omstandigheid dat zulk onderzoek buiten medeweten van de verdachte plaatsvindt, aan materiaal dat verkregen is op de wijze als waarvan in deze zaak sprake is, met zich mee zou brengen dat zulk onderzoek niet wettelijk toegelaten zou zijn. Zulks impliceert dat uit het arrest niet volgt dat de rechter-commissaris opdracht heeft verleend tot DNA-onderzoek zonder dat aan de wettelijke vereisten is voldaan. Uit het arrest volgt evenmin dat de politie, door het koffiekopje in beslag te nemen voor eventueel DNA-onderzoek, onrechtmatig heeft gehandeld. De vraag naar de rechtsgevolgen van onrechtmatig handelen behoeft in dit licht geen beantwoording. </antwoord>
      <antwoord nummer="6">Zoals in mijn antwoord op de vragen 3 tot en met 5 is uiteengezet, is er geen aanleiding te veronderstellen dat het onderhavige DNA-profiel onrechtmatig is opgemaakt. De uitspraak dat er sprake is geweest van «U-bochten die na matching konden worden witgewassen», heb ik overigens in de betreffende artikelen niet kunnen vinden. Verder zou ik willen opmerken dat één van de doeleinden van een opsporingsonderzoek is het, met gebruikmaking van wettelijk toegelaten middelen, verkrijgen van zoveel aanwijzingen tegen een eerst slechts als mogelijke verdachte aangemerkte persoon, dat deze daarna als verdachte kan worden aangemerkt. </antwoord>
      <antwoord nummer="7">In casu hebben politie- en justitiefunctionarissen niet via een omweg verkregen celmateriaal aan het NFI aangeboden. De rechter-commissaris heeft in deze zaak op vordering van de officier van justitie op grond van het bepaalde in artikel 195a, eerste lid, van het Wetboek van Strafvordering een deskundige van het NFI benoemd met de opdracht desbetreffend DNA-onderzoek te verrichten en daarvan een met redenen omkleed verslag uit te brengen. </antwoord>
      <antwoord nummer="8">Nu mijns inziens ten onrechte in het NRC-artikel de suggestie wordt gewekt dat justitie en politie onzorgvuldig en buiten de wettelijke kaders zouden handelen, zie ik geen aanleiding om de gang van zaken rond het aanbieden van celmateriaal aan nader onderzoek te onderwerpen. </antwoord>
      <noten afkomstig="antwoord"/>
   </antwoorden>
</kvr>
