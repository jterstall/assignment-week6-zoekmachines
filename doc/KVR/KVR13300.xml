<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leers (CDA) aan de minister van Verkeer en Waterstaat over een nieuw beveiligingssysteem van de NS. (Ingezonden 9 februari 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13300
</item>
         <item attribuut="Inhoud">Vragen over het terugbrengen van de spoorwegverbinding Hengelo-Oldenzaal tot een uursdienst en het laten vervallen van alle aansluitingen. In de spits wordt daarnaast een bus ingezet, die driemaal zo lang bezig is de bestemming te bereiken.</item>
         <item attribuut="Rubriek">Verkeer, vervoer en waterstaat (Personenvervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Personenvervoer Spoorwegen</item>
         <item attribuut="Vindplaats">Kamervragen met antwoord 2000-2001, nr. 854, Tweede Kamer</item>
         <item attribuut="Vraagnr_bij_indiening">2000106280</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Leers</persoon>
         </item>
         <item attribuut="Datum_reaktie">2001-03-13</item>
         <item attribuut="Datum_indiening">2001-02-09</item>
         <item attribuut="Document-id">KVR13300</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1771" allpagenumbers="1771 1772" vetnummer="2000106280" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13300" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="854" onderwerp="" indiendatum="2001-02-9">
         <vrager partij="CDA" oorsprong="parlement">Leers</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2001-03-13">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is met ingang van maandag 5 februari jl. de NS-dienstregeling op het deeltraject Hengelo–Oldenzaal gehalveerd tot een uurdienst en zijn bovendien alle bestaande aansluitingen vervallen? </vraag>
      <vraag nummer="2">Heeft dit iets te maken met de indienststelling van het nieuwe beveiligingssysteem ATB Nieuwe Generatie (ATB NG), waardoor, naast dieseltreinen, alleen nog maar materieel ingezet kan worden dat is uitgerust met de nieuwe generatie ATB NG, of zijn er andere oorzaken (m.n. personeelsgebrek)? </vraag>
      <vraag nummer="3">Heeft Railned bovendien een verzoek van NSR om tot eind 2001 met oud dieselmaterieel te mogen blijven rijden op het gemoderniseerde traject afgewezen? Wat is hiervan dan de motivatie geweest? Klopt het overigens dat zich ook voor het traject Hengelo–Zutphen problemen aandienen als gevolg van onvoldoende beschikbaarheid van dieselmaterieel? </vraag>
      <vraag nummer="4">Heeft de door NSR in de spits ingezette bus een driemaal zo lange rijtijd als de trein en levert deze ook kwalitatief geen compensatie op? Deelt u dan ook de opvatting dat het niet acceptabel is dat treinreizigers de dupe worden van invoering van nieuwe (beveiligings)technieken en dat korten van de vervoersdienst op de trajecten Oldenzaal–Hengelo en Hengelo–Zutphen niet in overeenstemming is met de afgesproken dienstregeling 2000–2001 en haaks staat op de Raamovereenkomst openbaar dienstcontract Treindiensten, 25 november 1998? </vraag>
      <vraag nummer="5">Bent u bereid om de NS te gelasten de tot 5 februari jl. geldende dienstregeling te herstellen? </vraag>
      <vraag nummer="6">Bent u voorts bereid om een onafhankelijk onderzoek te laten uitvoeren naar de algemene gevolgen van de invoering van het nieuwe beveiligingssysteem ATB NG voor het in te zetten treinmaterieel en de daaruit voortvloeiende consequenties voor de treindiensten en de Kamer hierover te informeren? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Inderdaad is de halfuurdienst van de trein vervangen door een uurdienst. Daarnaast worden in de spits aanvullend bussen ingezet. De aansluitingen met het onderliggend busnet zijn verslechterd. Daar staat tegenover dat de aansluiting op de Intercity vanuit Hengelo verbeterd is. </antwoord>
      <antwoord nummer="2">Zoals geschetst in het voorgaande is de huidige situatie ontstaan als gevolg van de samenloop van ontwikkelingen op het gebied van materieel, infrastructuur en personeel. </antwoord>
      <antwoord nummer="3">Voor het traject Hengelo – Oldenzaal is bij mij geen verzoek om ontheffing ingediend. Dat is wel het geval voor het traject Zutphen – Hengelo. Deze aanvraag is afgewezen omdat op dat baanvak reeds ATB in gebruik was. De reden om ontheffing te verlenen zijn vermeld in de kadernota Railveiligheid (1999). Deze nota is met uw commissie besproken in februari 2000. Voor dit baanvak wordt een onveiligere situatie bereikt als er ontheffing zou worden verleend. Hier kan geen sprake van zijn. </antwoord>
      <antwoord nummer="4">NSR heeft mij geïnformeerd dat de trein over het traject 9 minuten doet en de bus 25 minuten. Er is geen sprake van korten van de vervoerdienst op het traject Zutphen–Hengelo. Dat is tijdelijk wel aan de orde op het traject Hengelo–Oldenzaal en dit is niet in overeenstemming met de Raamovereenkomst. Helaas worden er reizigers hiervan de dupe. Daarom ben ik bezig met alle partijen het probleem zo snel mogelijk op te lossen. </antwoord>
      <antwoord nummer="5">Ik zal NSR schriftelijk dringend verzoeken het contract na te leven. </antwoord>
      <antwoord nummer="6">ATB-NG zal niet algemeen worden ingevoerd. Uitsluitend op die lijnen waar in verband met de slechte detectie van het materieel ATB-EG niet langer toepasbaar is, zal ATB-NG operationeel zijn. Met name de baanvakken in de regio waar met dieselmaterieel wordt gereden worden er mee uitgerust. Een onderzoek naar de algemene gevolgen van invoering van ATB-NG lijkt me daarom niet zo’n zinvol onderzoek. </antwoord>
      <noten afkomstig="antwoord"/>
   </antwoorden>
</kvr>
