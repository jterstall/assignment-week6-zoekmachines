<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Keur en H.G.J. Kamp (beiden VVD) over de grondwaterstand in de Zuidelijke Noordoostpolder. (Ingezonden 14 mei 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4986
</item>
         <item attribuut="Inhoud">Vragen betreffend onder meer verzilting van landbouwgronden en de gevolgen vande aanleg van een slibdepot.</item>
         <item attribuut="Rubriek">Energie, water en grondstoffen (Watervoorziening) Natuur (Overig) Verkeer, vervoer en waterstaat (Overig)</item>
         <item attribuut="Trefwoorden">Grondwater IJsselmeerpolders</item>
         <item attribuut="Vindplaats">Kamervragen met antwoord 1996-1997, nr. 1261, Tweede Kamer</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Keur</persoon>
            <persoon partij="VVD">H.G.J. Kamp</persoon>
         </item>
         <item attribuut="Datum_reaktie">1997-05-26</item>
         <item attribuut="Datum_indiening">1997-05-14</item>
         <item attribuut="Document-id">KVR4986</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2577" allpagenumbers="2577 2578" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1261" onderwerp="" indiendatum="1997-05-14">
         <vrager partij="VVD" oorsprong="parlement">Keur</vrager>
         <vrager partij="VVD" oorsprong="parlement">H.G.J. Kamp</vrager>
         <vraagt-aan/>
      </vraagdata>
      <antwoorddata antwoorddatum="1997-05-26">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is de grondwaterstand in de Zuidelijke Noordoostpolder langs de dijk aan het Ketelmeer fors verhoogd en is er verzilting opgetreden van landbouwgronden langs de dijk aan het Ketelmeer? <voetnoot nummer="1"/>
      </vraag>
      <vraag nummer="2">Wat zijn de oorzaken hiervan? Is er een verband met de aanleg van het slibdepot in het Ketelmeer? </vraag>
      <vraag nummer="3">Zijn er andere gevolgen bekend van de aanleg van het slibdepot in het Ketelmeer die nadelig uitpakken voor de omgeving (gedacht kan worden aan de dijken) of de gebruikers van die omgeving? Zijn die gevolgen en de onder 1 genoemde gevolgen blijvend of tijdelijk van aard? </vraag>
      <vraag nummer="4">Indien de aanleg van het slibdepot de oorzaak is van de onder 1 en 4 genoemde gevolgen, zijn er dan maatregelen genomen om de schade die betrokkenen lijden te vergoeden en zo ja welke? </vraag>
      <noten afkomstig="vraag">
         <noot nummer="1" datum="1997-05-3" bron="Dagblad Flevoland">Dagblad Flevoland, 3 mei 1997</noot>
      </noten>
   </vragen>
   <antwoorden aantal="4">
      <antwoord nummer="1">De grondwaterstand van het grondwater in het eerste watervoerende pakket is inderdaad verhoogd. Of er verzilting van de bouwvoor is opgetreden is op dit moment niet vast te stellen omdat de zoutconcentratie van de bouwvoor in het recente verleden niet is bepaald. Wel is op een perceel een relatief hoog zoutgehalte aangetroffen. Of dit perceel recent zout is geworden valt met de huidige kennis niet te controleren. Dit aspect wordt nader onderzocht; mogelijk is op basis van bodemkundige kennis vast te stellen of verzilting recent heeft plaatsgevonden. </antwoord>
      <antwoord nummer="2">De oorzaak van de toename van de grondwaterstand van het diepe grondwater is het ontgraven van het holoceen in het Ketelmeer ten behoeve van de aanleg van de baggerspeciebergingslocatie IJsseloog. De toename van deze grondwaterstand was verwacht, zij het dat de berekende waarde in de praktijk wordt overschreden. Niet verwacht waren de zeer lokale effecten op sommige percelen waar het pleistocene zand tot vlak onder de bouwvoor reikt. Daar vertoont de drainage een verhoogde afvoer. Om de effecten van de depotaanleg op de grondwaterstand te monitoren is voorafgaand aan de aanleg van het depot gestart met een onderzoek naar de hydrologische effecten van de aanleg van het depot. De nulsituatie is daarmee vastgelegd. </antwoord>
      <antwoord nummer="3">De toegenomen grondwaterstand in het pleistoceen zou mogelijk van invloed kunnen zijn op de stabiliteit van de dijken rond het meer. Een onderzoek hiernaar is ingesteld. Tot op heden is deze invloed niet uit het onderzoek af te leiden. De toegenomen grondwaterstand in het diepe grondwater leidt tot een verhoogde afvoer van kwelwater door kavelsloten. Op sommige plaatsen is afschuiving of verzakking van slootkanten geconstateerd. De gevolgen van de aanleg van het depot zijn van tijdelijke aard. Bij het gereedkomen van het depot in 1998 worden hydrologische maatregelen (peilbeheersing) getroffen om de effecten op het diepe grondwater tegen te gaan. Bovendien wordt na gereedkomen van het depot de bodem afgedicht en door de uiteindelijke opvulling met slib zal de geohydrologische situatie weer terugkeren in de oude stand. Eventuele verzilting zal door het neerslagoverschot worden opgeheven, zoals dat destijds na aanleg met de Noordoostpolder ook is gebeurd. Naar verwachting zijn ook deze effecten niet blijvend. </antwoord>
      <antwoord nummer="4">De volgende maatregelen zijn genomen: Er zijn een tweetal commissies ingesteld die de klachten van zowel grondgebruikers als waterschappen inventariseren en onderzoeken. Indien de causaliteit tussen aanleg van het depot en het betreffende verschijnsel wordt vastgesteld door deze commissies, wordt een taxateur ingeschakeld door mijn ministerie die de omvang van de schade vaststelt. In deze gevallen zal de schade worden vergoed. In dit verband kan nog worden gemeld dat de grondgebruikers in de gelegenheid zijn gesteld om met behulp van hevels zoet water vanuit het Ketelmeer in te laten, om zo het zoutgehalte van het water in de kavelsloten te verlagen. Dit om gebruik van dit water voor beregening mogelijk te maken. Daarnaast is een onderzoek gestart naar de mogelijkheid om de grondwaterstand in het diepe grondwater te verlagen. </antwoord>
      <noten afkomstig="antwoord"/>
   </antwoorden>
</kvr>
