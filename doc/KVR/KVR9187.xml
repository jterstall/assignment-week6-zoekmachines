<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bos en Van Oven (beiden PvdA) aan de minister van Justitie en de staatssecretaris van Financiën over het heffen van BPM over ingebouwde accessoires bij personenauto's. (Ingezonden 24 maart 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9187
</item>
         <item attribuut="Inhoud">Vragen naar aanleiding van het artikel "Fiscus bezoekt autodealer: weg boekhouding!" in de Volkskrant van 22 maart 1999.</item>
         <item attribuut="Rubriek">Belastingen (Motorrijtuigenbelasting) Belastingen (Omzetbelasting)</item>
         <item attribuut="Trefwoorden">Bijzondere verbruiksbelasting Motorrijtuigenbelasting</item>
         <item attribuut="Vindplaats">Kamervragen met antwoord 1998-1999, nr. 1209, Tweede Kamer</item>
         <item attribuut="Vraagnr_bij_indiening">2989910260</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="PvdA">Bos</persoon>
            <persoon partij="PvdA">Van Oven</persoon>
         </item>
         <item attribuut="Datum_reaktie">1999-04-16</item>
         <item attribuut="Datum_indiening">1999-03-24</item>
         <item attribuut="Document-id">KVR9187</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2381" allpagenumbers="2381 2382" vetnummer="2989910260" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9187" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1209" onderwerp="" indiendatum="1999-03-24">
         <vrager partij="PvdA" oorsprong="parlement">Bos</vrager>
         <vrager partij="PvdA" oorsprong="parlement">Van Oven</vrager>
         <vraagt-aan>de minister van Justitie en de staatssecretaris van Financiën</vraagt-aan>
      </vraagdata>
      <antwoorddata antwoorddatum="1999-04-16">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het artikel «Fiscus bezoekt autodealer: weg boekhouding!» waarin wordt beschreven hoe de Belastingdienst om gaat met het al of niet heffen van BPM over ingebouwde accessoires bij personenauto’s? <voetnoot nummer="1"/>
      </vraag>
      <vraag nummer="2">Is de constatering waar, dat de eventuele heffing van BPM over ingebouwde accessoires af hangt van het moment waarop deze accessoires worden ingebouwd (in relatie tot het moment waarop het Kenteken Deel 1 wordt afgegeven)? </vraag>
      <vraag nummer="3">Kunt u aangeven in hoeverre dit moment ook relevant is voor de vaststelling van de waarde voor bijtelling (in het kader van de inkomstenbelasting) met betrekking tot de terbeschikkingstelling van een auto van de zaak? </vraag>
      <vraag nummer="4">Kunt u aangeven in hoeverre de werkplaatsadministratie van belang is voor de Belastingdienst om het tijdstip van inbouw van de accessoires te bepalen? </vraag>
      <vraag nummer="5">Hoe beoordeelt u in dit licht de kennelijke oproep van de RAI aan autodealers om «de werkplaatsadministratie (...) onmiddellijk te vernietigen»? Bent u van mening dat hier sprake is van het oproepen tot het plegen van een strafbaar feit m.n. in het kader van de zogeheten «bewaarplicht»? </vraag>
      <vraag nummer="6">Ziet u in het onderhavige geval aanleiding om nadere stappen te ondernemen? </vraag>
      <noten afkomstig="vraag">
         <noot nummer="1" datum="1999-03-22" bron="De Volkskrant">De Volkskrant, 22 maart 1999, pagina 2, rubriek Achter De Komma</noot>
      </noten>
   </vragen>
   <antwoorden aantal="4">
      <antwoord nummer="1 en 2">Ja. De BPM wordt geheven naar een percentage van de geadviseerde netto-catalogusprijs. Voor een nieuwe personenauto geldt, krachtens de Wet BPM, de catalogusprijs van het tijdstip waarop aan de personenauto een kenteken wordt toegekend (afgifte van deel I). Wanneer een personenauto een bijzondere uitvoering heeft of is voorzien van accessoires, wordt de waarde daarvan in de catalogusprijs begrepen. De accessoires die op de auto aanwezig zijn voordat het kenteken wordt toegekend, dienen, op grond van de Wet BPM, dan ook in de maatstaf van heffing te worden begrepen. Accessoires die na toekenning van het kenteken worden aangebracht, maken geen deel uit van de catalogusprijs en behoeven niet in de maatstaf van heffing te worden begrepen. In het krantenartikel wordt gesuggereerd dat BPM kan worden bespaard door accessoires aan te brengen pas nadat deel I is afgegeven. Ik merk hierover op dat het achteraf aanbrengen van accessoires zoals stuurbekrachtiging, ABS, elektrische raambediening e.d. veelal duurder is dan wanneer deze tijdens het productieproces worden aangebracht. </antwoord>
      <antwoord nummer="3" voetnoot="1 2">De bijtelling in de inkomstenbelasting voor het privé-gebruik van een auto van de zaak is gebaseerd op de catalogusprijs zoals deze is vermeld in de catalogus van het jaar waarin de desbetreffende auto is uitgebracht, met inbegrip van de omzetbelasting en vermeerderd met de BPM. Ook hier wordt aangesloten bij het moment waarop het kentekenbewijs deel I wordt afgegeven. De vraag in hoeverre de waarde van accessoires de catalogusprijs beïnvloedt is door de Hoge Raad als volgt beantwoord <voetnoot nummer="1"/>: «als een fabrikant naast een standaarduitvoering modellen te koop aanbiedt die zijn uitgerust met prijsverhogende extra voorzieningen die al in de fabriek zijn aangebracht, moet de catalogusprijs worden gesteld op het bedrag dat men volgens de prijscourant van de auto moet betalen in de uitvoering zoals die door de fabrikant wordt geleverd». In het verlengde van dit arrest is door het Gerechtshof te Leeuwarden <voetnoot nummer="2"/>beslist dat de waarde van voorzieningen die niet door de fabrikant maar door de leverancier worden aangebracht in de catalogusprijs moet worden begrepen als voor de auto in de afgeleverde uitvoering een catalogusprijs bestaat inclusief de kosten van deze voorzieningen. </antwoord>
      <antwoord nummer="4">Uit de werkplaatsadministratie kan worden afgeleid (onder meer door vergelijking van orderbevestiging, inkoop- en verkoopfactuur) of sprake is van accessoires, optionals e.d. die al op en in de auto aanwezig waren ten tijde van het toekennen van deel I van het kenteken. Voor de inbouw worden medewerkers van de werkplaats ingezet en bij de dealerbedrijven wordt deze tijd weggeschreven op orders (met datum, begin- en eindtijd). Ik merk voorts op dat de werkplaatsadministratie niet alleen van belang is voor de BPM maar ook voor de omzetbelasting, de inkomstenbelasting, de loonbelasting en de vennootschapsbelasting. </antwoord>
      <antwoord nummer="5 en 6">De werkplaatsadministratie behoort tot de administratie in de zin van artikel 52 van de Algemene wet inzake rijksbelastingen (AWR). Op grond van het vierde lid van dit artikel geldt voor deze administratie een bewaarplicht gedurende zeven jaren. Het opzettelijk niet voldoen aan deze verplichting is strafbaar gesteld in artikel 69, eerste lid, van de AWR. Ik ben voornemens een brief aan de RAI te zenden waarin ik het voorgaande nog eens uiteen zal zetten. Tenslotte merk ik nog op dat het vernietigen van de werkplaatsadministratie averechts zou werken omdat daarmee de bewijslast voor de betreffende ondernemer kan worden omgekeerd (artikel 25, zesde lid en artikel 29, eerste lid, van de AWR). </antwoord>
      <noten afkomstig="antwoord">
         <noot nummer="1">Arrest van 5 juli 1982, nr. 21 244, BNB 1982/296*:</noot>
         <noot nummer="2" datum="1993-06-17" bron="Hof Leeuwarden">Hof Leeuwarden, 17 juni 1993, nr. 92/1088, V-N 1994/2686, pt. 11</noot>
      </noten>
   </antwoorden>
</kvr>
