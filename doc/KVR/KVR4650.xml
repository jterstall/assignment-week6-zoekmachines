<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over het nieuwe luchtvaartverdrag tussen Nederland en Rusland ten aanzien van veiligheid. (Ingezonden 18 maart 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4650
</item>
         <item attribuut="Inhoud">Betreft eisen ten aanzien van veiligheid (risky carriers) en milieu (m.n. geluidseisen).</item>
         <item attribuut="Rubriek">Milieu (Geluidhinder) Verkeer, vervoer en waterstaat (Luchtvaart) Verkeer, vervoer en waterstaat (Vliegveiligheid)</item>
         <item attribuut="Trefwoorden">Geluidhinder Luchtvaart Rusland Vliegveiligheid</item>
         <item attribuut="Vindplaats">Kamervragen met antwoord 1996-1997, nr. 960, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1997-04-02</item>
         <item attribuut="Datum_indiening">1997-03-18</item>
         <item attribuut="Document-id">KVR4650</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1963" allpagenumbers="1963 1964" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="960" onderwerp="" indiendatum="1997-03-18">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1997-04-2">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Zijn in het nieuwe luchtvaartverdrag tussen Nederland en Rusland <voetnoot nummer="1"/>verscherpte eisen opgenomen ten aanzien van veiligheid (risky carriers) en milieu (m.n. geluidseisen)? Zo ja, welke eisen? Zo neen, waarom is dit niet gebeurd? </vraag>
      <vraag nummer="2">Wat is het effect van het nieuwe luchtvaartverdrag op het aantal vluchten van en naar Nederland? </vraag>
      <vraag nummer="3">Hoe verhoudt het verdrag zich met de recente constatering, dat door de zeer snelle groei van de luchtvaart in de loop van 1997 de in de PKB Schiphol opgenomen geluidscontouren overschreden dreigen te worden? </vraag>
      <vraag nummer="4">Is het niet wenselijk om een pas op de plaats te maken met luchtvaartverdragen die een verdere groei mogelijk maken tot duidelijkheid bestaat of het mogelijk is om met andere middelen de geluidscontouren uit de PKB te handhaven? </vraag>
      <vraag nummer="5">Bent u bereid bij berichtgeving over nieuwe of vernieuwde luchtvaartverdragen voortaan expliciet aan te geven in hoeverre verbeteringen zijn opgenomen met betrekking tot veiligheid en milieu? </vraag>
      <noten afkomstig="vraag">
         <noot nummer="1" datum="1997-03-14" bron="Persbericht ministerraad, RVD">Persbericht ministerraad, RVD, 14 maart 1997</noot>
      </noten>
   </vragen>
   <antwoorden aantal="4">
      <antwoord nummer="1">Het nieuwe luchtvaartverdrag met Rusland treedt in de plaats van de luchtvaartovereenkomst die sinds 1958 tussen Nederland en de Sowjet-Unie van toepassing was en bevat voor het merendeel de voor luchtvaartovereenkomsten gebruikelijke, op het Verdrag van Chicago (1944) gebaseerde, bepalingen, zoals ten aanzien van aanwijzing van luchtvaartmaatschappijen, tarieven, douaneheffingen, vergunningverlening, toepasselijkheid van nationale wetgeving onder andere op het gebied van veiligheid, vrije transfer van gelden, geschillenbeslechting en opzegging. Zoals eveneens gebruikelijk is, bevat de overeenkomst een bijlage met een routeschema. De overeenkomst vereist tevens voorafgaande toestemming voor het overvliegen van Russisch grondgebied, zoals met betrekking tot bestemmingen in andere landen van het Gemenebest van Onafhankelijke Staten en bestemmingen in het Verre Oosten. Overeenstemming over het nieuwe verdrag werd reeds in 1994 bereikt, enige tijd waarna echter van Russische zijde wijzigingsvoorstellen werden gedaan, hetgeen, tesamen met de tijdrovende procedures aan Russische zijde, tot enige vertraging in de goedkeuring van de overeenkomst heeft geleid. Eerst in februari van dit jaar kon tijdens besprekingen in Den Haag ook over genoemde wijzigingsvoorstellen (die deels van formele aard waren en voorts betrekking hadden op de fiscale bepalingen) overeenstemming worden bereikt, waarna de overeenkomst werd geparafeerd. Hierbij was voor wat betreft Nederland sprake van tijdsdruk vanwege met name de grote belangen van KLM om, via het Russische luchtruim, vanaf het zomerseizoen een nieuwe route naar Japan te kunnen openen en waarvoor derhalve, naast Japanse instemming, ook Russische toestemming was vereist. Vorig jaar is op het punt van luchtvaartveiligheid begonnen met het inbouwen van specifieke additionele veiligheidsclausules in bilaterale overeenkomsten, conform het beleid zoals vastgelegd in de Nota Veiligheidsbeleid. In de onderhavige overeenkomst, die, zoals hierboven gesteld, reeds in 1994 is overeengekomen, komt een dergelijke clausule derhalve nog niet voor. Wel is tijdens de recente besprekingen de gelegenheid gebruikt om ook aan Rusland de veiligheidsclausule voor te stellen. Van Russische zijde werd hierop in eerste instantie niet afwijzend gereageerd en een formele reactie wordt op korte termijn verwacht. Hierop is, gegeven de hierboven aangegeven tijdsdruk, besloten de overeenkomt ter goedkeuring aan de Ministerraad voor te leggen. Het streven is er zeker op gericht om zo spoedig mogelijk overeenstemming over de specifieke additionele veiligheidsbepaling te bereiken, zodat deze in de overeenkomst kan worden opgenomen. Ook ten aanzien van milieu is een beleid ingezet waarbij van partnerlanden zoveel mogelijk de toezegging danwel de inspanning wordt verlangd om hun modernste materiaal in te zetten op operaties van en naar Nederland. Dit beleid is ook tijdens de recente besprekingen uiteengezet. Van Russische zijde werd in dat verband zeer negatief gereageerd op het voornemen van Schiphol om Tupolevs en Ilyushins te gaan weren. Het nemen van tegenmaatregelen werd hierbij niet uitgesloten. </antwoord>
      <antwoord nummer="2 en 3">De aanleiding voor het sluiten van een nieuwe overeenkomst met Rusland ligt in de formeel juridische noodzaak om de oude overeenkomst met de Sowjet-Unie te vervangen. Daarnaast vormde de nieuwe overeenkomst een gelegenheid voor een modernisering van een aantal bepalingen, zoals t.a.v. de commerciële vrijheid van luchtvaartmaatschappijen om tickets te verkopen. De overeenkomst vormt een algemeen juridisch raamwerk, waarbinnen (toekomstige) nadere afspraken t.a.v. onder meer overvliegrechten en additionele landingsrechten gemaakt kunnen worden. De nieuwe overeenkomst heeft als zodanig niet als belangrijkste doelstelling gehad – en heeft er feitelijk ook niet toe geleid – te komen tot een verruiming van de landingsrechten van en naar Nederland, hetgeen mogelijk tot extra druk op de geluidscontouren zou leiden. </antwoord>
      <antwoord nummer="4">Er wordt reeds een terughoudend beleid gevoerd t.a.v. het verlenen van additionele landingsrechten aan buitenlandse maatschappijen. Thans wordt bekeken hoe dit beleid kan worden versterkt teneinde te komen tot een verdergaande selectiviteit t.a.v. bilaterale overeenkomsten. Daarbij zal de hoogste prioriteit worden gegeven aan luchtvaartmaatschappijen van landen met een groot economisch belang gekoppeld aan de laagst mogelijke milieubelasting die de vliegtuigen uit deze landen veroorzaken. </antwoord>
      <antwoord nummer="5">Ik ben daartoe gaarne bereid. Overigens is in de woordvoering rond de goedkeuring van de luchtvaartovereenkomst tussen Rusland en Nederland met name aan deze aspecten de nodige aandacht gegeven. </antwoord>
      <noten afkomstig="antwoord"/>
   </antwoorden>
</kvr>
