<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over problemen aan de Franse grens voor Marokkaanse ingezetenen van Nederland. (Ingezonden 17 juli 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7632
</item>
         <item attribuut="Rubriek">Handel en economie (Douane) Internationale betrekkingen (Overig)</item>
         <item attribuut="Trefwoorden">Douane Frankrijk Vreemdelingen</item>
         <item attribuut="Vindplaats">Kamervragen met antwoord 1997-1998, nr. 1636, Tweede Kamer</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1998-08-05</item>
         <item attribuut="Datum_indiening">1998-07-17</item>
         <item attribuut="Document-id">KVR7632</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3355" allpagenumbers="3355 3356" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7632" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1636" onderwerp="" indiendatum="1998-07-17">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1998-08-5">
         <antwoorder functie="staatssecretaris" ministerie="Buitenlandse Zaken">Benschop</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat – ondanks het Akkoord van Schengen – Marokkaanse ingezetenen van Nederland met geldige verblijfsdocumenten problemen ondervinden aan de Franse grenzen? </vraag>
      <vraag nummer="2">Bent u inmiddels op de hoogte van het feit dat de heer B.L., houder van een vergunning tot vestiging (no. A 415378), in 1993 op een terugreis uit Marokko niet door Frankrijk mocht, omdat de Franse douane van opvatting was dat zijn vergunning tot vestiging ongeldig was? </vraag>
      <vraag nummer="3">Is het u bekend dat de administratieve rechter in Frankrijk (Montpellier) inmiddels de Franse autoriteiten in het ongelijk stelde in zijn uitspraak van 25 oktober 1995? </vraag>
      <vraag nummer="4">Deelt u de opvatting dat binnen het Comité van Schengen duidelijke afspraken moeten worden gemaakt over het vrije verkeer van ingezetenen uit derde landen, dit ook met het oog op het feit dat het Franse ministerie van Binnenlandse Zaken in de rechtszaak van de heer B.L. het beleid van de Franse douane heeft verdedigd? </vraag>
      <vraag nummer="5">Deelt u de mening dat het niet juist is dat de kosten die de heer B.L., die inmiddels Nederlands staatsburger is geworden (paspoortnr. L 322881), moest maken als gevolg van de foutieve beslissing van de Franse douane door hem gedragen worden? Bent u bereid om bijvoorbeeld via het Comité van Schengen te bewerkstelligen dat deze kosten (+/- f 20 000,=) vergoed worden? </vraag>
      <noten afkomstig="vraag">
         <noot nummer="1"/>
         <noot nummer="1">Indien gewenst is een specificatie van deze kosten beschikbaar</noot>
      </noten>
   </vragen>
   <antwoorden aantal="4">
      <antwoord nummer="1">Neen, het is de regering niet bekend dat Marokkaanse ingezetenen van Nederland met een geldige verblijfstitel problemen ondervinden aan de Franse grens. </antwoord>
      <antwoord nummer="2 en 3">Neen, het voorval met de heer B. L. aan de Franse grens is de regering niet bekend. Voor zover kan worden nagegaan is de Nederlandse overheid niet bij deze zaak betrokken geweest. </antwoord>
      <antwoord nummer="4">De Schengen Uitvoeringsovereenkomst (SUO) voorziet in Hoofdstuk 4 reeds in een duidelijke regeling met betrekking tot de voorwaarden voor reisverkeer van vreemdelingen. In principe krijgt een vreemdeling toegang tot het grondgebied van «Schengen» indien hij/zij aan de voorwaarden voor binnenkomst voldoet, zoals genoemd in art. 5 lid 1 sub a, c, d en e van de SUO. De uitvoering van genoemde bepalingen ligt geheel bij de nationale autoriteiten van de Schengen-landen. Het is niet uitgesloten dat zich incidentele verschillen voordoen tussen de Schengen-landen bij de uitvoering van bepalingen van de SUO. Normaliter is dit echter niet het geval. Het is denkbaar dat de Franse douane ten tijde van het voorval met de heer B. L. in 1993 niet geheel vertrouwd was met de Nederlandse verblijfsdocumenten, aangezien de Schengen Uitvoeringsovereenkomst pas op 26 maart 1995 in werking werd gesteld. </antwoord>
      <antwoord nummer="5">Het Schengen Uitvoerend Comité is het besluitvormend orgaan van «Schengen» dat uitsluitend op intergouvernementele basis op het niveau van ministers/ staatssecretarissen besluiten neemt die door de Schengen-landen dienen te worden geïmplementeerd. Het Schengen Uitvoerend Comité heeft geen bevoegdheden t.a.v. individuele gevallen. De regering kan niet beoordelen of het juist is dat de kosten die de heer B. L. heeft moeten maken door hem gedragen moeten worden. Voor de beantwoording van deze vraag dient de heer B. L. zich rechtstreeks tot de Franse autoriteiten dan wel rechterlijke instanties te wenden. </antwoord>
      <noten afkomstig="antwoord"/>
   </antwoorden>
</kvr>
