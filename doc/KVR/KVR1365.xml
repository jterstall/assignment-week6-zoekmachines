<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Linden, Biesheuvel, Van Ardenne-van der Hoeven en Soutendijk-van Appeldoorn (allen CDA) over asperge-steken (Ingezonden 6 april 1995); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1365
</item>
         <item attribuut="Rubriek">Landbouw (Tuinbouw)</item>
         <item attribuut="Trefwoorden">Tuinbouw</item>
         <item attribuut="Vindplaats">Kamervragen met antwoord 1994-1995, nr. 728, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Van der Linden</persoon>
            <persoon partij="CDA">Biesheuvel</persoon>
            <persoon partij="CDA">Van Ardenne-van der Hoeven</persoon>
            <persoon partij="CDA">Soutendijk-van Appeldoorn</persoon>
         </item>
         <item attribuut="Datum_reaktie">1995-04-25</item>
         <item attribuut="Datum_indiening">1995-04-06</item>
         <item attribuut="Document-id">KVR1365</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1479" allpagenumbers="1479 1480 1481" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="728" onderwerp="" indiendatum="1995-04-6">
         <vrager partij="CDA" oorsprong="parlement">Van der Linden</vrager>
         <vrager partij="CDA" oorsprong="parlement">Biesheuvel</vrager>
         <vrager partij="CDA" oorsprong="parlement">Van Ardenne-van der Hoeven</vrager>
         <vrager partij="CDA" oorsprong="parlement">Soutendijk-van Appeldoorn</vrager>
         <vraagt-aan/>
      </vraagdata>
      <antwoorddata antwoorddatum="1995-04-25">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder>de minister van Landbouw, Natuurbeheer en Visserij en de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Kent u het besluit van het RBA Zuidoost-Brabant af te zien van een speciaal plan van aanpak om asperge-stekers te werven omdat het RBA ondanks vele inspanningen en investeringen niet bij machte is het tekort aan stekers op te lossen? </vraag>
      <vraag nummer="2">Kent u de uitspraak van de secretaris van de vakgroep tuinbouw die opnieuw problemen voorziet? </vraag>
      <vraag nummer="3">Hoe beoordeelt u deze opstelling tegen de achtergrond van uw uitspraken, dat u dit jaar geen problemen voorziet bij de arbeidsvoorziening bij de asperge- en fruitoogst? </vraag>
      <vraag nummer="4">Waarom heeft het ministerie van Sociale Zaken en Werkgelegenheid een gezamenlijk project van het RBA en de NCB inzake de inzet van langdurig werklozen om tijdelijk werk te verrichten in de aardbeien- en aspergeoogst tegen betaling van het CAO-loon, te financieren uit uitkeringsgelden en door ondernemers, teneinde een opstapproject naar regulier werk te vormen, afgewezen? </vraag>
      <vraag nummer="5">Deelt u de vrees, dat er door de opstelling van het RBA, en die van het CBA, dat zeer terughoudend is met het verlenen van tewerkstellingvergunningen, opnieuw grote problemen gaan ontstaan? </vraag>
      <vraag nummer="6">Deelt u de opvatting, dat de toestemming van het CBA alleen maar een formaliteit mag zijn voor die tuinders waar het CBA heeft vastgesteld dat zij voldaan hebben aan de criteria voor een vergunningverlener? </vraag>
      <vraag nummer="7">Deelt u de opvatting dat in het kader van het delegatie- en uitvoeringsbesluit, de bevoegdheid van de minister van Sociale Zaken, geregeld in artikel 8 tweede lid om af te wijken van het eerste lid aangaande de bemiddelingstermijn met het oog op vraag 6 conform het voorstel in de brief van het CBA aan de minister van Sociale Zaken van 28 maart 1995 moet worden geregeld? </vraag>
      <vraag nummer="8">Zo ja, wilt u een dergelijke gedragslijn bevorderen? </vraag>
      <vraag nummer="9">Wilt u ervoor zorgdragen, dat tuinbouwbedrijven uiterlijk half april zekerheid hebben met betrekking tot de arbeidsvoorziening? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Het is mij bekend dat het RBA Zuidoost-Brabant heeft aangegeven dit jaar geen bijzondere campagne op te zetten ten behoeve van de vervulling van vacatures in de asperge-oogst. Het RBA zal echter wel de normale bemiddelingsinspanningen plegen om de aangemelde vacatures te vervullen. </antwoord>
      <antwoord nummer="2">Indien gerefereerd wordt aan de uitspraak van de NCB- tuinbouwsecretaris in een artikel in «Oogst» van 7 april 1995, dan is mij deze bekend. </antwoord>
      <antwoord nummer="3">De verwachting van de secretaris tuinbouw van de NCB (in eerder vermeld persbericht) dat uiteindelijk tewerkstellingsvergunningen nodig zullen zijn, deel ik niet op voorhand. De negatieve beoordeling van de mogelijkheden om geschikt personeel te werven zal naar mijn mening een geslaagde aanpak zeker niet bevorderen. In een andere passage uit hetzelfde artikel komt naar voren dat het zeer belangrijk is om tuinders te trainen in werving, personeelsbeleid en administratie. Deze aanpak acht ik meer kansrijk. </antwoord>
      <antwoord nummer="4">Hoewel in het projectvoorstel van de NCB gewezen wordt op het in meer of mindere mate aanwezig zijn van mogelijkheden voor een opstap naar regulier werk ben ik van mening dat aan het voorstel bezwaren vastzitten, die de voordelen van het project overschaduwen. Een algemeen bezwaar is, dat voornoemd plan voorbij gaat aan de in het kader van het Landelijk Tuinbouw Akkoord gemaakte afspraken. Aan het uitgangspunt, dat de sector zelf verantwoordelijk is voor het oplossen van de personeelsproblematiek, wordt met dit plan, dat de oplossing daarvoor – naast het totstandbrengen van de Regeling marginale arbeid – toch bij de overheid legt, onvoldoende recht gedaan. Van het NCB-voorstel gaat ook een ongewenste precedentwerking uit: door bepaalde oogstwerkzaamheden door middel van de inzet van uitkeringsgelden te subsidie¨ren, zal ook voor andere oogstwerkzaamheden of vanuit andere sectoren een beroep worden gedaan op een dergelijke subsidieregeling. Tenslotte is de voorgestelde regeling niet goed af te bakenen: dit jaar gaat het om 10 procent van de vacatures, maar volgend jaar zal het personeelsprobleem een andere omvang hebben en dat zou kunnen leiden tot een situatie, waarin een onevenredig groot deel van het personeelsbestand gesubsidieerd wordt. Specifieke bezwaren tegen de door de NCB voorgestane regeling betreffen de noties, dat naar verwachting van een noemenswaardige vermindering van het volume aan uitkeringsgelden geen sprake zal zijn en dat ook geen werkgelegenheid ontstaat. Van een noemenswaardige instroom op reguliere arbeidsplaatsen zal derhalve niet of nauwelijks sprake zijn. </antwoord>
      <antwoord nummer="5">De afspraken in het Landelijk Tuinbouw Akkoord hebben de verantwoordelijkheid voor de personeelsvoorziening bij de sector gelegd. De ervaringen van de afgelopen jaren hebben voldoende zicht gegeven op de te verwachten omvang van de personeelsbehoeften. De betrokken tuinders kunnen, door tijdige melding van de vacatures bij arbeidsvoorziening een beroep doen op bemiddeling van zowel regionaal, interregionaal als arbeidsaanbod uit de Europese Unie, mits aan de daarvoor gestelde voorwaarde is voldaan. Ook kunnen andere kanalen worden benut om in de personeelsbehoeften te voorzien (zoals in Limburg met het PIEK-project door middel van een intensieve wervingscampagne en reclame). Het is derhalve mogelijk de asperge-oogst adequaat af te handelen. </antwoord>
      <antwoord nummer="6">Indien het CBA op grond van de wet en de daarop gebaseerde nadere regels geen gronden aanwezig acht om een tewerkstellingsvergunning te weigeren, wordt die vergunning uiteraard verleend. </antwoord>
      <antwoord nummer="7 en 8">Neen. Aan het genoemde voorstel van de meerderheid van het CBA is een aantal bezwaren verbonden op grond waarvan het naar mijn mening onmogelijk en ongewenst is om dat voorstel in het nieuwe Delegatie- en uitvoeringsbesluit te verwerken. Op de eerste plaats voorziet het voorstel erin dat aan artikel 8, tweede lid, onder 1, toepassing wordt gegeven in ad hoc situaties. Hiermee wordt voorbijgegaan aan de generale strekking van deze wettelijke bepaling. In de tweede plaats wijs ik erop dat het voorstel van de meerderheid van het CBA vooronderstelt dat gedurende een periode van vijf weken aanvragen zouden kunnen worden vergaard, zonder dat daarop door het CBA een beslissing wordt genomen. Deze vooronderstelling is onjuist omdat ingevolge artikel 6, tweede lid, van de wet «binnen vijf weken na ontvangst» van de aanvraag om een tewerkstellingsvergunning op die aanvraag moet worden beslist. Ten derde attendeer ik erop dat wanneer zoals de meerderheid van het CBA voorstelt, afhankelijk van een variabele zoals het al dan niet aanwezig zijn van meer dan 25 aanvragen in een periode van vijf weken, ofwel de Minister, dan wel het CBA beslist of er sprake is van buitengewone omstandigheden, er voor de burger/de werkgever een uiterst ondoorzichtige situatie ontstaat. De individuele werkgever kan immers niet weten of hij de eerste dan wel de zesentwintigste is. Zelfs al zou hij wel weten dat hij bijvoorbeeld de achtste werkgever is die een aanvraag binnen een bepaalde sector indient, dan nog weet hij niet – en evenmin het CBA – of binnen de gestelde periode nog zeventien andere werkgevers uit die sector een aanvraag zullen indienen. Dientengevolge weet de werkgever ook niet tegen wie, het CBA, dan wel de minister van Sociale Zaken en Werkgelegenheid, hij beroep moet instellen of een voorlopige voorziening moet vorderen, wanneer naar zijn mening de omstandigheden waarin hij verkeert, ten onrechte niet zijn aangemerkt als buitengewone omstandigheden, als bedoeld in artikel 8, tweede lid, onder 1, van de wet. In tegenstelling tot de meerderheid van het CBA ben ik overigens van mening dat voorzover politieke gevoelige aspecten aan de verlening van tewerkstellingsvergunningen worden onderkend, die aspecten veeleer betrekking hebben op de slotsom dat prioriteitgenietend aanbod aanwezig is, dan op de vraag of aanvragen tijdig hadden kunnen worden ingediend. Het voorstel van de meerderheid van het CBA laat de beantwoording van de vraag of al dan niet prioriteitgenietend aanbod aanwezig is, onverlet. </antwoord>
      <antwoord nummer="9">Tuinbouwbedrijven kunnen gebruik maken van de diensten van de arbeidsvoorziening. Ik ga ervan uit dat de tuinbouwbedrijven bekend zijn met de voorwaarden die verbonden zijn aan de vacatures om tot een geslaagde vervulling te komen. Ik heb op 24 april zowel met de betrokken werkgeversorganisaties als met de Regionale Besturen van de Arbeidsvoorziening en een aantal gemeenten in de asperge-regio’s gesproken over noodzaak en mogelijkheid om tot een goede afhandeling te komen. Op dit moment is er nog geen aanleiding om tot het verlenen van tewerkstellingsvergunningen over te gaan. Zoals in antwoord op vraag 6 is aangegeven zal het CBA eventuele aanvragen voor tewerkstellings- vergunningen op grond van de wet en de daarop gebaseerde nadere regels, beoordelen. Vanzelfsprekend zal bij de beoordeling van de aanvragen het economisch belang de asperges te kunnen oogsten, uitgangspunt zijn. Er zijn op dit moment nog geen aanvragen voor een tewerkstellingsvergunning bij het CBA ingediend. </antwoord>
      <noten afkomstig="antwoord"/>
   </antwoorden>
</kvr>
