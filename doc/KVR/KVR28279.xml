<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Thieme (PvdD) en Van Velzen (SP) aan de ministers van Landbouw, Natuur en Voedselkwaliteit en van Justitie over lange afstandstransporten van levend vee in Europa. (Ingezonden 17 april 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28279
</item>
         <item attribuut="Inhoud">Vragen over de naleving van de Europese regelgeving inzake routeplannen voor diertransporten.</item>
         <item attribuut="Rubriek">Veeteelt (Dierenvervoer)</item>
         <item attribuut="Trefwoorden">Dierenvervoer</item>
         <item attribuut="Vindplaats">Kamervragen met antwoord 2006-2007, nr. 1689, Tweede Kamer</item>
         <item attribuut="Vraagnr_bij_indiening">2060712550</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdD">Thieme</persoon>
            <persoon partij="SP">Van Velzen</persoon>
         </item>
         <item attribuut="Datum_reaktie">2007-05-30</item>
         <item attribuut="Datum_indiening">2007-04-17</item>
         <item attribuut="Document-id">KVR28279</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3581" allpagenumbers="3581 3582" vetnummer="2060712550" code="0607tkkvr1689" lopendefooter="Tweede Kamer, vergaderjaar 2006–2007, Aanhangsel" filenaam="KVR28279" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1689" onderwerp="" indiendatum="2007-04-17">
         <vrager partij="PvdD" oorsprong="parlement">Thieme</vrager>
         <vrager partij="SP" oorsprong="parlement">Van Velzen</vrager>
         <vraagt-aan>de ministers van Landbouw, Natuur en Voedselkwaliteit en van Justitie</vraagt-aan>
      </vraagdata>
      <antwoorddata antwoorddatum="2007-05-30">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u uw toezegging <voetnoot nummer="1"/>om maatregelen te nemen ter verscherping van de controle op de naleving van de regels met betrekking tot diertransporten over lange afstand? Zo ja, welke maatregelen heeft u genomen tegen de veevoertransporteur die op 29 juli 2005 in Italië werd aangetroffen met 40 dode varkens aan boord? </vraag>
      <vraag nummer="2">Kunt u aangeven of het aangekondigde onderzoek van de Algemene Inspectiedienst (AID) dat zou kunnen leiden «tot schorsing van de erkenning van dit bedrijf» heeft plaatsgevonden? Zo ja, wat was het resultaat? Zo neen, waarom heeft een dergelijk onderzoek niet plaatsgevonden? </vraag>
      <vraag nummer="3" voetnoot="2">Herinnert u zich uw brief <voetnoot nummer="2"/>, waarin u stelt dat er betere afspraken zijn gemaakt tussen de Italiaanse overheid en de Nederlandse overheid en dat de overtredingen zijn teruggelopen? Herinnert u zich tevens dat u zou bekijken of het opgestelde protocol ook gebruikt kan worden in de naleving van transportregels tussen andere landen? Zijn dergelijke afspraken inmiddels gemaakt met andere landen? Zo ja, met welke landen? Zo neen, waarom niet? </vraag>
      <vraag nummer="4">Zijn er in Nederland concrete maatregelen genomen om te garanderen dat routeplannen voor diertransporten, zoals voorgeschreven bij Europese regelgeving, volledig en correct worden ingevuld en gecontroleerd door de Rijksdienst voor de keuring van Vee en Vlees (RVV)? Zo ja, welke maatregelen? Zo neen, waarom niet? </vraag>
      <vraag nummer="5" voetnoot="3 4">Is het waar dat de Europese Verordening inzake de bescherming van dieren tijdens vervoer <voetnoot nummer="3"/>, lidstaten verplicht doeltreffende, evenredige en afschrikwekkende sancties vast te stellen voor overtreding van voorschriften en er voor te zorgen dat deze sancties worden toegepast? Zo ja, deelt u de mening dat de huidige verordening onvoldoende afschrikwekkend is om wantoestanden binnen de Europese Unie te voorkomen, getuige de aanhouding van een Deense transporteur op Lets grondgebied? <voetnoot nummer="4"/>Zo ja, welke inspanningen gaat u verrichten om deze wantoestanden uit te bannen? Zo neen, waarom niet? </vraag>
      <vraag nummer="6">Deelt u de mening dat meer controles, een hardere aanpak en strengere sancties van veetransporteurs die in overtreding zijn nodig zijn? Zo ja, hoe wilt u dit in Europees verband oppakken? Zo neen, waarom niet? </vraag>
      <noten afkomstig="vraag">
         <noot nummer="1">lnv0600103</noot>
         <noot nummer="2" documenttype="Kamerstuk" kamerstuk-id="30 800 XIV" documentnummer="79">Kamerstuk 30 800 XIV, nr. 79</noot>
         <noot nummer="3">Vo.EG/1/2005</noot>
         <noot nummer="4" datum="2007-04-4" bron="De Telegraaf">De Telegraaf, 4 april 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. De betreffende veetransporteur is onder een zogenaamd zwaar regime geplaatst. Dit houdt in dat de keuring van de varkens die hij wil exporteren niet in de stal mag plaatsvinden, maar dat de VWA-dierenarts tijdens het opladen van de dieren bij de klep van de wagen staat. Deze wijze van keuren kost meer tijd en meer geld voor de veetransporteur. Daarnaast wordt bij iedere export een volledige administratieve controle uitgevoerd, ook dit kost meer tijd en geld. </antwoord>
      <antwoord nummer="2">De gegevens van het bewuste transport zijn tezamen met aanvullende gegevens geanalyseerd door de AID. Deze analyse heeft ertoe geleid dat er op dat moment geen reden dan wel mogelijkheid gezien werd voor een strafrechtelijk onderzoek tegen de transporteur. </antwoord>
      <antwoord nummer="3">Ja. Afspraken met andere landen zijn nog niet gemaakt, omdat eerst goed geëvalueerd moest worden in hoeverre het huidige protocol met Italië ook daadwerkelijk het gewenste resultaat heeft opgeleverd, waar nog mogelijke problemen zitten en in welke mate bepaalde afspraken aangescherpt moeten/kunnen worden. Op 18 april heeft de evaluatie plaatsgevonden. Naar aanleiding van het gunstige resultaat zal ik nu bekijken met welke landen het nog meer zinvol kan zijn om een protocol af te spreken, met gebruik van de ervaringen met Italië. </antwoord>
      <antwoord nummer="4">Ja. Er dient eerst opgemerkt te worden dat sinds 2002 de RVV samen met de KvW (Keuringsdienst van Waren) is ondergebracht in de VWA en dat de routeplannen per 5 januari 2007 zijn vervangen door de in Verordening 1/2005 voorgeschreven reisjournaals. Achteraf dient een kopie van het volledig ingevulde reisjournaal te worden gezonden aan de competente autoriteit van (1) het land van vertrek en (2) het land waar de vervoerder zijn vergunning heeft. De reisjournaals worden in Nederland door het Bureau Vee Transport van de VWA gecontroleerd. </antwoord>
      <antwoord nummer="5">In de verordening staat dat de lidstaten er voor zorgen dat overtredingen van de bepalingen van de verordening op doeltreffende, evenredige en afschrikkende wijze worden gesanctioneerd. Ik deel uw mening niet dat getuige de aanhouding van een Deense transporteur op Lets grondgebied de conclusie gerechtvaardigd is dat de verordening onvoldoende afschrikkend is om wantoestanden te voorkomen. Ten eerste vind ik niet dat een dergelijke conclusie kan steunen op één enkel geval en in de tweede plaats is de aanhouding door de Letse autoriteiten van de transporteur een bewijs dat de misstanden opgespoord en aangepakt kunnen worden. </antwoord>
      <antwoord nummer="6">Nee. In de Transportverordening is al opgenomen dat de maatregelen doeltreffend, evenredig en afschrikkend moeten zijn. Het is nog te vroeg om een oordeel te vellen over de effectiviteit van de controles op de naleving van de verordening. De werking van de verordening kan pas op langere termijn zichtbaar worden, wanneer alle voorschriften van de verordening van toepassing zijn en er meer ervaring is opgedaan door zowel overheid als het bedrijfsleven met de werking van bepalingen van de verordening in de praktijk. </antwoord>
      <noten afkomstig="antwoord"/>
   </antwoorden>
</kvr>
