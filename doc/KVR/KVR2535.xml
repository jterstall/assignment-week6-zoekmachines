<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over het mijden van de tandarts. (Ingezonden 16 januari 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2535
</item>
         <item attribuut="Inhoud">Betreft berichten dat mensen met lage inkomens steeds vaker de tandarts mijden en dat mensen met een aanvullende verzekering tandzorg ook afhaken bij duurdere behandelingen.</item>
         <item attribuut="Rubriek">Gezondheidszorg (Tandheelkunde) Gezondheidszorg (Zorgverzekeringen)</item>
         <item attribuut="Trefwoorden">Tandheelkunde Ziekenfondsverzekering</item>
         <item attribuut="Vindplaats">Kamervragen met antwoord 1995-1996, nr. 590, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1996-02-09</item>
         <item attribuut="Datum_indiening">1996-01-16</item>
         <item attribuut="Document-id">KVR2535</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1195" allpagenumbers="1195 1196" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="590" onderwerp="" indiendatum="1996-01-16">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1996-02-9">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de noodkreten van een groot aantal tandartsen als zouden mensen met een laag inkomen steeds vaker de tandarts mijden? <voetnoot nummer="1"/>
      </vraag>
      <vraag nummer="2">Wat is uw mening over de tendens, dat ook mensen met aanvullende verzekering tandzorg afhaken bij duurdere behandelingen omdat deze slechts gedeeltelijk worden vergoed en eerst zelf moeten worden voorgeschoten? </vraag>
      <vraag nummer="3" voetnoot="2">Kwamen al eerder signalen van Rotterdamse tandartsen, dat tandartsbezoeken worden uitgesteld tot acute situaties waardoor het aantal avond- en weekendbezoeken toeneemt? <voetnoot nummer="2"/>
      </vraag>
      <vraag nummer="4">Moeten mensen in acute situaties tijdens het weekeinde zes tientjes contant betalen voor ze geholpen worden? Zo ja, vindt u dat aanvaardbaar? </vraag>
      <vraag nummer="5">Wat is uw mening over het feit, dat tandartsen van de Associatie Nederlandse Tandartsen constateren dat er meer tanden worden getrokken waarmee overigens eerdere signalen van de Ziekenfondsraad worden bevestigd? 1, 3 </vraag>
      <vraag nummer="6">Is dit niet weer een signaal dat de genomen maatregelen leiden tot een te hoge drempel tot de tandzorg hetgeen op den duur leidt tot achteruitgang van de mondgezondheid in Nederland? Zo ja, wat gaat u hieraan doen? </vraag>
      <noten afkomstig="vraag">
         <noot nummer="1" datum="1996-01-13" bron="Volkskrant">Volkskrant, 13 januari 1996</noot>
         <noot nummer="2" datum="1995-09-9" bron="Rotterdams Dagblad">Rotterdams Dagblad, 9 september 1995</noot>
         <noot nummer="3" datum="1995-06-20" bron="Evaluatie Ziekenfondsraad">Evaluatie Ziekenfondsraad, 20 juni 1995</noot>
      </noten>
   </vragen>
   <antwoorden aantal="5">
      <antwoord nummer="1">Er is recent inderdaad een aantal publikaties in de media verschenen over de categorie ziekenfondsverzekerden die na de beperking van de aanspraak op tandheelkundige zorg geen aanvullende verzekering hebben afgesloten met als verondersteld gevolg een verminderd beroep op tandheelkundige zorg. Het gaat daarbij vooralsnog om incidentele berichten en niet om harde gegevens die op degelijk onderzoek zijn gebaseerd en waaruit een representatief landelijk beeld kan worden verkregen. In zoverre interpreteer ik de berichten in de media niet als noodkreten. De berichtgeving is overigens niet eenduidig. In de Volkskrant van 13 januari 1996 is in het artikel «Minima mijden tandarts wegens eigen bijdrage» vermeld, dat volgens tandartsen de groep «onverzekerden» bestaat uit: a) mensen die bewust geen aanvullende verzekering hebben genomen omdat zij een uitmuntend gebit hebben, b) prothesedragers voor wie aanvullende verzekeringen weinig te bieden hebben en c) patie¨nten met een krappe beurs. Volgens een Leidse tandarts in dat artikel is de drempel van de tandartsenpraktijk te hoog geworden. Dit bericht staat haaks op een publikatie in het Leidse zondagsblad Het op zondag van 21 januari 1996. In dat artikel is volgende aangegeven: «De vrees bestaat dat sociaal zwakkeren de stoel zouden mijden en dat de inkomsten van de tandartsen zouden teruglopen. Dit blijkt niet het geval. Soms verdienen ze zelfs meer». Het artikel vermeldt de ervaringen van een tandarts die stelt dat van terugloop geen sprake is en dat er een verschuiving naar duurdere behandelingen (kroon- en brugwerk) heeft plaatsgevonden. Deze tandarts vermoedt wel dat mensen uit de lagere sociale regionen minder naar de tandarts gaan maar zegt «daar zelf niet zo veel van te merken». </antwoord>
      <antwoord nummer="2">Er zijn geen onderzoeksgegevens voorhanden op basis waarvan geconcludeerd kan worden dat er sprake is van een tendens tot een verminderde vraag naar duurdere tandheelkundige behandelingen door mensen met een aanvullende verzekering voor tandheelkundige zorg. Wel is in het onderzoek «Tandheelkundige Praktijkvoering» van de Nederlandse Maatschappij tot bevordering der Tandheelkunde (NMT) van oktober 1995 in algemene zin aangegeven dat – los van de financiering – 29% van de tandartsen de indruk heeft dat de totale zorgvraag is afgenomen, terwijl 7% spreekt van een toegenomen zorgvraag. Dit onderzoek is uitgevoerd in het kader van de door mij gevraagde evaluatie. De gegevens van het NMT-onderzoek zullen in een nadere rapportage van de Ziekenfondsraad over de effecten van de pakketbeperking worden verwerkt. Wat betreft de (gedeeltelijke) vergoeding van behandelingen golden ook in de ziekenfondsverzekering vo´o´r de beperking van het pakket al (aanzienlijke) eigen bijdragen. Kronen en bruggen werden niet uit de hoofdverzekering, maar uitsluitend op basis van aanvullende verzekeringen (gedeeltelijk) vergoed, indien de dekking van deze kosten in de aanvullende polissen was opgenomen. Met betrekking tot de betaling van handelingen is al eerder, begin 1995, in de pers naar voren gebracht dat tandartsen van ziekenfondsverzekerden voor tandheelkundige hulp, die niet meer in het ziekenfondspakket is opgenomen, contante betaling eisen. Van de NMT is toen vernomen dat een dergelijke wijze van betaling geen gebruik is en dat dit ook geen gebruik zou moeten worden. De NMT heeft haar leden een dergelijke betalingswijze nadrukkelijk afgeraden. Het eerder genoemde onderzoek van de NMT wijst uit dat ziekenfondspatie¨nten in 19,5% van de gevallen contant betalen. In verreweg de meeste tandartsenpraktijken (79%) is geen sprake van een verplichting tot contante betaling. Slechts 21% van de tandartsen hanteert een dergelijke verplichting wel, maar dan nog veelal alleen bij bepaalde In hoeverre de gedeeltelijke vergoeding en de voorfinanciering van dure behandelingen aanleiding zouden zijn om van behandeling af te zien kan – zoals hiervoor is aangegeven – bij gebrek aan harde gegevens, niet precies worden beoordeeld. Gelet echter op het gegeven dat gedeeltelijke vergoeding van behandelingen geen nieuw fenomeen is, het relatief geringe percentage van de gevallen waar voorfinanciering plaatsvindt (19,5%) en de omstandigheid dat kronen en bruggen vo´o´r de beperking van de aanspraken in voorkomende gevallen slechts op basis van een aanvullende verzekering (gedeeltelijk) konden worden vergoed, lijken de aspecten van de voorfinanciering en de gedeeltelijke vergoeding geen (afdoende) verklaring te zijn voor een eventuele verminderde vraag naar duurdere tandheelkundige behandelingen. </antwoord>
      <antwoord nummer="3">Nee, dergelijke signalen zijn mij niet bekend. </antwoord>
      <antwoord nummer="4">Tandartsen mogen op basis van het WTG-tarief voor de weekenddienst een toeslag rekenen van f 23. Daar komen nog behandelkosten bij zodat het in voorkomende gevallen mogelijk is dat patie¨nten f 60 voor een behandeling in het weekend moeten betalen. In de ziekenfondsverzekering gold ook vo´o´r de invoering van de huidige regeling een toeslag voor weekenddienst, tenzij de hulp werd ingeroepen in verband met een nabloeding. De verzekerde diende dit bedrag contant aan de tandarts te voldoen en kon de declaratie vervolgens indienen bij het ziekenfonds. De contante betaling in geval van acute klachten in het weekeinde is derhalve geen nieuw fenomeen. Ik acht contante betaling aanvaardbaar voorzover de wettelijk toegestane tarieven op grond van de Wet tarieven gezondheidszorg (WTG) in rekening worden gebracht. Het staat ziekenfondsen overigens vrij om met tandartsen af te spreken dat de behandelkosten rechtstreeks door het ziekenfonds, dus zonder tussenkomst van de patie¨nt, aan de tandarts worden vergoed. Er zijn enkele signalen waaruit blijkt dat dergelijke afspraken ook inderdaad worden gemaakt. </antwoord>
      <antwoord nummer="5 en 6">Of, en zo ja in hoeverre, meer tanden worden getrokken is bij gebrek aan representatieve onderzoeksgegevens niet bekend. In de rapportage van de Ziekenfondsraad van juni 1995 is vermeld dat de Ziekenfondsraad incidentele signalen had ontvangen van tandartsen, dat een aantal verzekerden in toenemende mate geneigd zouden zijn om aangetaste gebitselementen te laten verwijderen in plaats van deze te laten restaureren. Om op dit punt meer helderheid te krijgen heeft de Ziekenfondsraad een specifiek onderzoek in het vooruitzicht gesteld onder ziekenfondsverzekerden, die geen aanvullende verzekering voor tandheelkunde hebben afgesloten. Naar verwachting zullen de resultaten van dit onderzoek in het tweede kwartaal van dit jaar beschikbaar komen. Indien het zo zou zijn dat er onnodig, dat wil zeggen zonder dat er een duidelijke medische indicatie toe is, tanden of kiezen worden getrokken, acht ik dat uit een oogpunt van verantwoorde zorg ongewenst. </antwoord>
      <noten afkomstig="antwoord"/>
   </antwoorden>
</kvr>
