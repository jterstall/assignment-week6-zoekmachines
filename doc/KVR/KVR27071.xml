<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Kant en De Wit (beiden SP) aan de ministers van Volksgezondheid, Welzijn en Sport en van Justitie over de tuchtrechtelijke aanspreekbaarheid van medische adviseurs. (Ingezonden 7 november 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27071
</item>
         <item attribuut="Inhoud">Vragen naar aanleiding van een uitspraak van het Centraal Tuchtcollege voor de Gezondheidszorg waarin klaagster niet-ontvankelijk werd geoordeeld in haar klacht omdat deze een medisch adviseur van een verzekeringsbedrijf betrof. Vragenstellers verzoeken om aanpassing van de Wet BIG, zodanig dat deze artsen ook onder het tuchtrecht vallen.</item>
         <item attribuut="Rubriek">Bedrijfsleven en industrie (Bank- en verzekeringswezen) Gezondheidszorg (Medische beroepen) Gezondheidszorg (Medische ethiek)</item>
         <item attribuut="Trefwoorden">Artsen Medisch tuchtrecht Verzekeringsmaatschappijen</item>
         <item attribuut="Vindplaats">Kamervragen met antwoord 2006-2007, nr. 594, Tweede Kamer</item>
         <item attribuut="Vraagnr_bij_indiening">2060702520</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
            <persoon partij="SP">De Wit</persoon>
         </item>
         <item attribuut="Datum_reaktie">2007-01-11</item>
         <item attribuut="Datum_indiening">2006-11-07</item>
         <item attribuut="Document-id">KVR27071</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1273" allpagenumbers="1273 1274" vetnummer="2060702520" code="0607tkkvr594" lopendefooter="Tweede Kamer, vergaderjaar 2006–2007, Aanhangsel" filenaam="KVR27071" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="594" onderwerp="" indiendatum="2006-11-7">
         <vrager partij="SP" oorsprong="parlement">Kant</vrager>
         <vrager partij="SP" oorsprong="parlement">De Wit</vrager>
         <vraagt-aan>de ministers van Volksgezondheid, Welzijn en Sport en van Justitie</vraagt-aan>
      </vraagdata>
      <antwoorddata antwoorddatum="11 januari 2007), zie ook Aanhangsel Handelingen nr. 412, vergaderjaar 2006–2007">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van de uitspraak van het Centraal Tuchtcollege voor de Gezondheidszorg, 11 mei 2005, waarin wordt geoordeeld dat klaagster niet-ontvankelijk was in haar klacht, aangezien haar klacht een handeling van een geneeskundig adviseur van een verzekeringsmaatschappij betrof, waarover volgens het Tuchtcollege niet op grond van de Wet BIG (Beroepen in de Individuele Gezondheidszorg) kan worden geklaagd? <voetnoot nummer="1"/>
      </vraag>
      <vraag nummer="2">Moet uit deze uitspraak worden afgeleid dat artsen, die als geneeskundig adviseur van een verzekeringsmaatschappij hun medisch oordeel geven over het medisch handelen van een civielrechtelijk aansprakelijk gestelde arts en niet een beoordeling geven van de gezondheidstoestand van een patiënt, in het geheel niet tuchtrechtelijk kunnen worden aangesproken? Op welke wijze vindt er controle of toezicht op het medisch oordeel van artsen plaats die optreden als geneeskundig adviseur? </vraag>
      <vraag nummer="3">Is het waar dat ook artsen in andere functies dan die van geneeskundig adviseur, die geen direct patiëntgebonden activiteiten verrichten, buiten het tuchtrecht vallen? Op welke wijze vindt er controle of toezicht plaats op het medisch oordeel van deze artsen? </vraag>
      <vraag nummer="4">Acht u het wenselijk, mede gezien de belangrijke en invloedrijke positie die geneeskundige adviseurs in het Nederlandse gezondheidszorgstelsel innemen, dat zij en andere artsen die geen direct patiëntgebonden activiteiten verrichten, wel tuchtrechtelijk aansprakelijk zijn inzake het medische oordeel dat zij geven? Zo ja, bent u bereid te overwegen de Wet BIG zó aan te passen dat ook deze artsen onder het tuchtrecht vallen? Zo neen, waarom niet? </vraag>
      <noten afkomstig="vraag">
         <noot nummer="1">CTG 11/5/2006, CTG2005/056</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2" voetnoot="1 2 3">Ja. Het Centraal Tuchtcollege voor de Gezondheidszorg heeft in haar uitspraak <voetnoot nummer="1"/>het oordeel van het regionaal tuchtcollege bevestigd dat artsen die als geneeskundig adviseur van een verzekeringsmaatschappij hun medisch oordeel geven over het medisch handelen van een civielrechtelijk aansprakelijk gestelde arts niet tuchtrechtelijk kunnen worden aangesproken, omdat de geneeskundig adviseur niet was getreden in de beoordeling van de gezondheidstoestand van de patiënt. Artsen die in een civielrechtelijke, strafrechtelijke of tuchtrechtelijke procedure optreden als geneeskundig adviseur en als zodanig uitspraken over een patiënt doen kunnen echter wel tuchtrechtelijk beoordeeld worden, indien zij in hun optreden als geneeskundig adviseur handelingen verrichten in het kader van het beoordelen van de gezondheidstoestand van een persoon. Dat optreden van een geneeskundig adviseur moet worden beschouwd als handeling op het gebied van de individuele gezondheidszorg in de zin van artikel 1 van de wet BIG <voetnoot nummer="2"/>. Naast deze mogelijkheid van tuchtrechtelijke beoordeling kunnen klachten over het medisch oordeel van geneeskundig adviseurs worden ingediend bij het interne klachtenbureau of de directie van de verzekeraar. Lost dit het probleem niet op, dan kan een klacht worden ingediend bij de Stichting Klachteninstituut verzekeringen <voetnoot nummer="3"/>. Bij deze Stichting is de Ombudsman Verzekeringen en de Raad van Toezicht verzekeringen ondergebracht. De Ombudsman kan tussen de klager en de verzekeraar bemiddelen. Klachten met tuchtrechtelijke aspecten (niet vallende onder het bereik van het tuchtrecht voor de Gezondheidszorg) kunnen aan de Raad van Toezicht Verzekeringen worden voorgelegd, die een uitspraak kan doen (in de vorm van alternatieve geschillenbeslechting). Daarnaast kan de klager altijd terecht bij de rechter, indien voorgaande wegen niet tot een afdoende oplossing hebben geleid. </antwoord>
      <antwoord nummer="3" voetnoot="4">Ja, het Centraal Tuchtcollege oordeelt dat ook andere artsen die geen direct patiëntgebonden activiteiten verrichten, buiten het bereik van het tuchtrecht vallen. Zo heeft het Centraal Tuchtcollege geoordeeld dat de taken van de directeur-arts op het gebied van organisatie en management noch onder de omschrijving van handelingen op het gebied van de individuele gezondheidszorg vallen, noch onder de werkingssfeer van de tweede tuchtnorm van artikel 47 van de Wet BIG en daarmee buiten de reikwijdte van het tuchtrecht vallen <voetnoot nummer="4"/>. Controle of toezicht op artsen in andere functies dan die van geneeskundig adviseur vindt plaats door het indienen van een klacht bij de klachtencommissie van de instelling waar zij werkzaam zijn. </antwoord>
      <antwoord nummer="4" voetnoot="5">Nee. Zolang geneeskundig adviseurs en andere artsen geen handelingen op het gebied van de individuele gezondheidszorg verrichten, is er geen noodzaak hen onder het bereik van het tuchtrecht te brengen. Zodra zij handelingen gaan verrichten rechtstreeks betrekking hebbend op een persoon, zoals het beoordelen van de gezondheidstoestand van een persoon, vallen zij wel onder het bereik van het tuchtrecht. Op dit moment worden de aanbevelingen die zijn gedaan naar aanleiding van de evaluatie van de Wet BIG <voetnoot nummer="5"/>verwerkt. Daar kan dit punt nog aan de orde komen. </antwoord>
      <noten afkomstig="antwoord">
         <noot nummer="1">CTG 11/5/2006, CTG 2005/056</noot>
         <noot nummer="2">CTG 31/8/2004, CTG 2003/178</noot>
         <noot nummer="3">Zie www.klachteninstituut.nl</noot>
         <noot nummer="4">CTG 20/1/2005, CTG 2002/067</noot>
         <noot nummer="5">Evaluatie Wet op de beroepen in de individuele gezondheidszorg, ZonMW, oktober 2002, p. 211, aanbeveling 52</noot>
      </noten>
   </antwoorden>
</kvr>
