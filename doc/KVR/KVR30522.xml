<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de staatssecretaris van Economische Zaken over de aanschaf van PC's zonder besturingssystemen. (Ingezonden 6 november 2007);Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30522
</item>
         <item attribuut="Inhoud">Vragen over het aanbieden van PC's, meestal met Microsoft besturingssysteem zonder dat vermeld wordt dat afname van het Operating System (OS) niet verplicht is. Sommige leveranciers houden zich volgens een bericht in Trouw (8 maart 2007) niet aan de afspraak dat het OS kan worden teruggegeven. Als consumenten eenzelfde systeem zonder Windows willen hebben, zouden ze meer moeten betalen. Indiener stelt dat, door het niet los verkopen van PC en Microsoft OS, producenten van andere besturingssysteem worden benadeeld.</item>
         <item attribuut="Rubriek">Communicatie, media en informatievoorziening (Hard- en software) Consument (Algemeen) Handel en economie (Mededinging)</item>
         <item attribuut="Trefwoorden">Consumenten Hardware Mededinging Software</item>
         <item attribuut="Vindplaats">Kamervragen met antwoord 2007-2008, nr. 997, Tweede Kamer</item>
         <item attribuut="Vraagnr_bij_indiening">2070804310</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2008-01-03</item>
         <item attribuut="Datum_indiening">2007-11-06</item>
         <item attribuut="Document-id">KVR30522</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2127" allpagenumbers="2127 2128" vetnummer="2070804310" code="0708tkkvr997" lopendefooter="Tweede Kamer, vergaderjaar 2007–2008, Aanhangsel" filenaam="KVR30522" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="997" onderwerp="" indiendatum="2007-11-6">
         <vrager partij="SP" oorsprong="parlement">Gerkens</vrager>
         <vraagt-aan>de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="3 januari 2008), zie ook Aanhangsel Handelingen nr. 751, vergaderjaar 2007–2008">
         <antwoorder functie="staatssecretaris" ministerie="Economische Zaken">Heemskerk</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Wat is uw mening over het feit dat PC’s vrijwel altijd standaard met Microsoft besturingssystemen worden aangeboden zonder dat vermeld wordt dat de afname van het Operating System (OS) niet verplicht is? </vraag>
      <vraag nummer="2" voetnoot="1">Bent u op de hoogte van het feit dat wanneer men bij Original Equipement Manufacturer (OEM) de licentie niet accepteert men recht heeft op teruggave van het OS? Bent u op de hoogte van het feit dat sommige leveranciers zich niet houden aan deze afspraak? Zo ja wat is hierover uw oordeel? <voetnoot nummer="1"/>
      </vraag>
      <vraag nummer="3">Wat is uw oordeel over het feit dat wanneer de consument eenzelfde systeem zonder Windows wil hij hiervoor meer betaalt? Vindt u dit reëel? Zo ja, waarom? </vraag>
      <vraag nummer="4">Deelt u de mening dat door het niet los verkopen van de PC en het Microsoft OS de concurrentiepositie van producenten van andere besturingssystemen onevenredig wordt benadeeld? Zo neen, waarom niet? </vraag>
      <vraag nummer="5">Deelt u de mening dat een consument de vrije keuze zou moeten hebben tussen meerdere besturingssystemen, danwel een PC zonder besturingssysteem? Zo neen, waarom niet? </vraag>
      <vraag nummer="6">Bent u bereid de Nederlandse Mededingingsautoriteit (NMa) dit probleem te laten onderzoeken? Zo neen, waarom niet? </vraag>
      <vraag nummer="7">Welke stappen gaat u ondernemen om te bevorderen dat de consument bij de aankoop van een PC de vrije keus heeft voor het besturingssysteem? </vraag>
      <noten afkomstig="vraag">
         <noot nummer="1" datum="2007-03-8" bron="Trouw">Trouw, 8 maart 2007</noot>
      </noten>
   </vragen>
   <antwoorden aantal="7">
      <antwoord nummer="1">Het is aan Original Equipment Manufacturers (OEM’s) en detaillisten (voor zover dit in concrete gevallen verschillende partijen zijn) om te bepalen of zij personal computers (pc’s) aanbieden met of zonder een voorgeïnstalleerd besturingssysteem. Voorts is het aan diezelfde partijen om te bepalen of zij pc’s uitsluitend aanbieden met het besturingssysteem van Microsoft (Windows). Deze keuze heeft niet alleen consequenties voor de installatie van het type besturingssysteem, maar met name voor de garantie en ondersteuning die OEM en detaillist bieden op de combinatie van pc en besturingssysteem. Dat pc’s in Nederland over het algemeen met Windows worden aangeboden is voornamelijk het gevolg van marktvraag. Ofschoon op een beperktere schaal, zijn pc’s met andere besturingssystemen – dan wel zonder besturingssysteem – echter wel verkrijgbaar. Het is echter van belang dat OEM’s en detaillisten in hun communicatie richting consumenten duidelijk zijn over de voorwaarden van de koop van de pc, en dus ook over het al of niet daarbij afnemen van het besturingssysteem. </antwoord>
      <antwoord nummer="2">Zoals gezegd moet bij aankoop van een pc duidelijk zijn dat men deze met of zonder (Microsoft) besturingssysteem aanschaft. Het hangt van de voorwaarden van de betreffende koop af of het mogelijk is alleen het besturingssysteem te retourneren wanneer men de OEM-licentie niet accepteert. Het staat de verkoper vrij om uitsluitend pc’s inclusief Windows aan te bieden. De verkoper zal derhalve niet altijd gehouden zijn om alleen het besturingssysteem terug te nemen. Eventuele onduidelijkheid kan ontstaan doordat consumenten na aanschaf van een pc de mogelijkheid krijgen de licentievoorwaarden van de voorgeïnstalleerde software niet te accepteren. In dat geval wordt de consument naar de fabrikant/installateur (manufacturer or installer) doorverwezen voor eventuele restitutie. Deze partij zal echter vaak doorverwijzen naar de verkoper waar de consument een overeenkomst mee heeft gesloten. Deze procedure kan daarom naar mijn mening in bepaalde gevallen tot onduidelijkheid leiden over de partij tot wie de consument zich moet wenden voor eventuele restitutie. Ik zie op dit punt in beginsel een rol voor de consument zelf om zich bij aankoop goed te laten informeren. Uiteraard kan de consument zich hiernaast wenden tot verschillende instanties zoals consumentenorganisaties en ConsuWijzer, het informatieloket van de Consumentenautoriteit, NMa en OPTA. Voorts heb ik deze kwestie onder de aandacht gebracht van branchevereniging ICT~Office met het verzoek om binnen de sector op dit punt duidelijkheid voor de consument te scheppen. </antwoord>
      <antwoord nummer="3">Hiervan is bij mijn weten geen sprake. </antwoord>
      <antwoord nummer="4">Het enkele feit dat Microsoft kortingen aan OEM’s aanbiedt en met haar besturingssysteem het overgrote deel van deze markt bedient zie ik in zichzelf niet als een probleem. Echter, indien Microsoft het OEM’s zou verbieden om (ook) pc’s zonder Windows te verkopen en een dergelijk verbod een onevenredige benadeling van de concurrentiepositie van producenten van andere besturingssystemen tot gevolg heeft, is het aan de NMa dan wel de Europese Commissie om in te grijpen. Consumenten en bedrijven kunnen, al dan niet anoniem, tips of klachten over mogelijke overtredingen van de mededingingsregels aandragen bij de NMa of de Europese Commissie. Voorts ben ik met de NMa in gesprek om in de communicatie naar consumenten en bedrijven meer duidelijkheid te verschaffen over de mededingingsrechtelijke mogelijkheden van de NMa of de Europese Commissie om tot onderzoek over te kunnen gaan in de softwaremarkt. </antwoord>
      <antwoord nummer="5">Ja. In de praktijk blijkt dit ook het geval te zijn (zie het antwoord op vraag 1). </antwoord>
      <antwoord nummer="6">Indien er aanwijzingen zijn dat er sprake is van overtreding van de mededingingswetgeving kan de NMa of de Europese Commissie hiernaar onderzoek verrichten. Waar het de softwaremarkt betreft heeft de NMa in haar jaarverslag over 2006 reeds een oproep gedaan om signalen, tips en klachten over deze markt bij de NMa te melden. Zoals toegezegd tijdens het Algemeen Overleg over het actieplan «Nederland Open in Verbinding» van 12 december jl. zal ik de NMa verzoeken een marktanalyse te maken van de softwaremarkt. </antwoord>
      <antwoord nummer="7">Zoals aangegeven in mijn antwoord op vraag 1 heeft de consument momenteel reeds de mogelijkheid om bij de aankoop van een pc voor een ander besturingssysteem dan Windows te kiezen, zij het op een beperktere schaal. </antwoord>
      <noten afkomstig="antwoord"/>
   </antwoorden>
</kvr>
