<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de minister van Buitenlandse Zaken over de handel in bloeddiamant. (Ingezonden 27 mei 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15800
</item>
         <item attribuut="Inhoud">Vragen over het al dan niet verscherpen van controle op de import van diamanten, gezien de rol die een deel van de diamanthandel speelt in conflicten in diverse landen (bloeddiamanten).</item>
         <item attribuut="Rubriek">Handel en economie (Import) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Import Oorlogen</item>
         <item attribuut="Vindplaats">Kamervragen met antwoord 2001-2002, nr. 1260, Tweede Kamer</item>
         <item attribuut="Vraagnr_bij_indiening">2010210590</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2002-06-13</item>
         <item attribuut="Datum_indiening">2002-05-27</item>
         <item attribuut="Document-id">KVR15800</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2663" allpagenumbers="2663 2664" vetnummer="2010210590" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15800" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1260" onderwerp="" indiendatum="2002-05-27">
         <vrager partij="GroenLinks" oorsprong="parlement">Karimi</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2002-06-13">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennis genomen van het artikel «Vrije markt nekt strijd tegen bloeddiamant»? <voetnoot nummer="1"/>
      </vraag>
      <vraag nummer="2">Hoe beoordeelt u het huidige Belgische controlesysteem dat de handel in zogenaamde «bloeddiamanten» tegen moet gaan? Vinden er in Nederland ook dergelijke controles plaats? Zo ja, op welke wijze? </vraag>
      <vraag nummer="3">Is de Europese Commissie voornemens een nieuw voorstel te presenteren waarin gepleit wordt voor het controleren van diamanten door middel van steekproeven in plaats van het huidige systeem waarin alle diamanten gecontroleerd worden? Wat is de precieze reden dat de Commissie met dit voorstel komt? </vraag>
      <vraag nummer="4">Wat is uw oordeel over dit voorstel? Is er in dit voorstel op enigerlei wijze rekening gehouden met de rol die een niet onaanzienlijk deel van de diamanthandel speelt in conflicten? </vraag>
      <noten afkomstig="vraag">
         <noot nummer="1" datum="2002-05-22" bron="Trouw">Trouw, 22 mei 2002</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">België heeft met Antwerpen een belangrijk handelscentrum in Europa voor ruwe diamanten. Daarom is er België veel aan gelegen om adequate controle op de diamanthandel uit te oefenen. België heeft daartoe een eigen vergunningen- en certificeringsysteem ontwikkeld, hetgeen formeel in strijd is met de interne markt en EG-wetgeving. Handelspolitiek is immers een exclusieve competentie van de Gemeenschap. Lidstaten mogen derhalve geen autonome maatregelen nemen. Ofschoon het Belgische systeem zijn merites heeft, is het van belang te benadrukken dat het technisch gesproken nagenoeg onmogelijk is om een waterdicht systeem van controle te implementeren. De bewering dat het voor de Belgische douane mogelijk zou zijn om diamanten uit een bepaalde mijn te herkennen, wordt door andere deskundigen in twijfel getrokken (ondermeer een studie van de Universiteit van Leuven geeft aan dat met de nieuwste technologie geen praktische resultaten voor 2005 beschikbaar zullen zijn). Het is aan het uiterlijk van een ruwe diamant namelijk niet of nauwelijks na te gaan waar deze is gedolven. Het Belgische systeem van controle berust op vertrouwen in hetgeen uit de landen van herkomst wordt aangeleverd (certificaten, al dan niet in combinatie met een foto van de diamanten). Het is bekend dat in West- en Zuidelijk Afrika een levendige smokkel van diamanten van het ene land naar het andere plaatsvindt. Daarnaast is het bekend dat reeds in een vroeg stadium van de handel partijen diamanten van verschillende oorsprong worden gemengd. Op dit moment is er in de oorsprongslanden lang niet altijd adequate controle en/of institutionele capaciteit bij de afgifte van certificaten die garandeert dat de diamanten ook daadwerkelijk vrij zijn van het smet «bloeddiamant». In Nederland vindt nauwelijks invoer van ruwe diamant plaats. Daarbij zijn de meeste ruwe diamanten die Nederland binnenkomen afkomstig uit andere Lidstaten van de EU. Voor wat betreft de ruwe diamanten die worden ingevoerd uit derde landen wordt uitvoering gegeven aan de communautaire maatregelen op dit gebied. De douane houdt bij invoer uit derde landen toezicht op de aanwezigheid van certificaten uit Angola en op het invoerverbod met betrekking tot Sierra Leone en Liberia zoals neergelegd in verschillende sanctieresoluties van de VN-veiligheidsraad en omgezet in EU sanctiewetgeving. In het geautomatiseerde invoersysteem SAGITTA zijn daartoe de nodige attentiesignalen opgenomen. </antwoord>
      <antwoord nummer="3 en 4">In mei 2000 is in Zuid-Afrika het Kimberley-proces van start gegaan. Het Kimberley-proces houdt in dat de voornaamste landen die diamanten exporteren, verwerken en importeren alsmede de vertegenwoordigers van de diamantindustrie en de civiele samenwerking bijeenkomen om uitvoering te geven aan maatregelen waardoor diamanten uit conflictgebieden van de markt kunnen worden geweerd. De EU is een van de belangrijkste motoren van het Kimberley-proces. Bestrijding van de illegale handel in diamanten afkomstig uit conflictgebieden is van belang om de financiële bronnen van rebellenlegers, terroristen en/of ondemocratische gekozen regeringen droog te leggen. Het vraagstuk van bloeddiamanten kent verschillende facetten: politiek, handel en ontwikkelingssamenwerking. De Europese Raad van Gothenburg heeft de bestrijding van de illegale handel in diamanten geïdentificeerd als prioriteit in het kader van conflictpreventie. Ook heeft de Algemene Raad daarover in oktober 2001 een Gemeenschappelijk Standpunt aangenomen in het kader van het GBVB. De maatregelen waarover in het bestek van het Kimberley-proces wordt gedacht bestaan uit een systeem van certificaten en uit minimale standaarden voor controle op productie, vervoer, uitvoer, invoer en wederuitvoer. Als een van hun doelstellingen hebben de deelnemers aan het Kimberley-proces bepaald dat het plan zowel effectief als ook administratief zo eenvoudig mogelijk moet zijn. Op 29 oktober 2001 heeft de Raad de Europese Commissie gemachtigd namens de EG te onderhandelen over een dergelijk internationaal certificeringsysteem in het kader van een dwingende internationale overeenkomst. Zoals bij elk handelsdossier op basis van art 133 EG, onderhandelt de Commissie derhalve namens de EG. Het uiteindelijke resultaat van de onderhandelingen in het kader van het Kimberleyproces zal door de 15 lidstaten onverkort moeten worden uitgevoerd. Het is het voornemen van de Commissie om een verordening voor te stellen inzake een bindend certificatiesysteem gebaseerd op de Kimberley-afspraken. Het is ongebruikelijk dat dergelijke verordeningen voorschrijven hoe Lidstaten de controles dienen uit te voeren; dit is een verantwoordelijkheid van de Lidstaten zelf. Tot dusverre heeft de Commissie evenwel nog geen concept-verordening gepresenteerd. Zodra de Commissie deze aan de Raad heeft voorgelegd, zal de appreciatie van de Nederlandse regering over het voorstel de Tweede Kamer toegaan via de gebruikelijke procedure (BNC-fiche). </antwoord>
      <noten afkomstig="antwoord"/>
   </antwoorden>
</kvr>
