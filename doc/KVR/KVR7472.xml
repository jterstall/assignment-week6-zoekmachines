<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) over de privatisering van de Ziektewet in relatie tot het Europees Sociaal Handvest. (Ingezonden 6 juli 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7472
</item>
         <item attribuut="Inhoud">Vragen naar aanleiding van een rapport van het Comité van Onafhankelijke Deskundigen van de Raad van Europa over de Wet uitbreiding loondoorbetalingsplicht bij ziekte (Wulbz) in relatie tot het Europees Sociaal Handvest. Vragen vullen die van Kamerlid Rosenmöller aan (Aanhangsel Handelingen nr. 1510, vergaderjaar 1997-1998).</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Sociale verzekeringen Ziekteverzuim</item>
         <item attribuut="Vindplaats">Kamervragen met antwoord 1997-1998, nr. 1510, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">1998-07-13</item>
         <item attribuut="Datum_indiening">1998-07-06</item>
         <item attribuut="Document-id">KVR7472</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3099" allpagenumbers="3099 3100" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7472" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1510" onderwerp="" indiendatum="1998-07-6">
         <vrager partij="SP" oorsprong="parlement">De Wit</vrager>
         <vraagt-aan/>
      </vraagdata>
      <antwoorddata antwoorddatum="1998-07-13">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Bent u sinds half mei 1998 al in het bezit van het rapport van het Comité van Onafhankelijke Deskundigen van de Raad van Europa betreffende de naleving door Nederland van het Europees Sociaal Handvest over de periode 1995–1996? </vraag>
      <vraag nummer="2">Zo ja, hoe komt het dan dat u dit rapport nog niet aan de Kamer heeft toegezonden? Hebt u dit rapport inmiddels ter kennis gebracht aan de kabinetsinformateurs? Zo neen, waarom niet? </vraag>
      <vraag nummer="3">Indien u de conclusie van het rapport met betrekking tot recente wijziging van de Ziektewet (WULBZ) onderschrijft, welke consequenties verbindt de regering dan daaraan en welke stappen gaat de regering dan ondernemen? Overweegt de regering de bedoelde wijziging van de Ziektewet ongedaan te maken? Zo nee, wilt u uw antwoord deugdelijk motiveren? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op de eerdere vragen ter zake van het lid Rosenmöller aan de minister en de staatssecretaris van Sociale Zaken en Werkgelegenheid, ingezonden 6 juli 1998. </toelichting>
   <antwoorden aantal="3">
      <antwoord nummer="1">Ja. Het rapport is op 19 mei 1998 door het hoofd van de «Social Charter Section» van de Raad van Europa verzonden aan mijn departement, waar het op 25 mei 1998 is ontvangen. </antwoord>
      <antwoord nummer="2">Het rapport van het Comité van Onafhankelijke Deskundigen van de Raad van Europa maakt deel uit van een uitgebreide en langdurige toezichtsprocedure, die in het Europees Sociaal Handvest (ESH) is neergelegd. In die procedure is het gebruikelijk sociale partners te betrekken. De procedure start met een periodiek landenrapport over de implementatie in Nederland van het ESH. Dit rapport wordt opgesteld door mijn departement. Sociale partners worden in de gelegenheid gesteld om hun zienswijze op het landenrapport te geven. In augustus 1997 is een landenrapport opgesteld voor de periode 1 januari 1994 tot en met 31 december 1996. Vervolgens geeft het bij het ESH ingestelde Comité van Onafhankelijke Deskundigen een oordeel over het ingediende landenrapport en de implementatie van het ESH in de lidstaten. Dit betreft een toetsing op juridische gronden. Zoals hiervoor gesteld is dit oordeel op 19 mei jl. tot stand gekomen. Naast een groot aantal andere opmerkingen over de sociale zekerheid wordt daarin opgemerkt dat de Nederlandse ziekteverzekering niet langer collectief wordt gefinancierd, hetgeen in strijd zou zijn met artikel 12, derde lid, van het ESH. Volgens de uitleg van het Deskundigencomité brengt artikel 12, derde lid, ESH tot uitdrukking dat sociale zekerheid gebaseerd moet zijn op «solidarity» en dus op een «fundamental guarantee against discriminatory treatment». Omdat «the collective nature of social security funding, based on contributions and/or taxations» door het Deskundigencomité als een «key factor in this guarantee» wordt gezien, zou de Wulbz – omdat die het ziekterisico niet meer geheel collectief financiert – in strijd zijn met het ESH. Het Deskundigencomité vraagt om nadere informatie «on the practical implementation of the new system and, in particular, describe the guarantees which should prevent against any risk of abuse by employers such as dismissing a worker in order to avoid paying benefits or the possibility of contractually limiting workers’ rights to protection». De volgende stap in de toezichtsprocedure is bespreking in het Regeringscomité. In dit ambtelijk comité van deskundigen van de lidstaten worden onder meer het landenrapport en het rapport van het Deskundigencomité besproken. Het Regeringscomité zal op 7 september, 5 oktober en 24 november 1998 bijeenkomen. Waarschijnlijk zal op 24 november 1998 artikel 12 ESH aan de orde komen. In het Regeringscomité vindt een verbreding plaats van het juridisch oordeel van het Deskundigencomité tot een breed beleidsmatig oordeel over de ESH-implementatie. Uit de besprekingen in het Regeringscomité blijkt vervolgens welke punten aan de orde moeten komen op ministersniveau. De slotfase van het toezichtsproces is de bespreking van het voorgaande in het Comité van Ministers. Het oordeel van het Ministerscomité is uiteindelijk maatgevend voor de vraag of sprake is van strijdigheid met het ESH of niet. Het Ministerscomité kan op grond daarvan een resolutie aannemen dan wel aanbevelingen doen aan lidstaten die naar het oordeel van het Ministerscomité het ESH niet volledig uitvoeren. Een datum voor het eerstvolgende Ministerscomité is thans nog niet vastgelegd (waarschijnlijk medio 1999). Het vorenstaande brengt met zich mee dat het rapport van het Deskundigencomité de tweede stap is in een proces van vier fasen op weg naar uiteindelijke oordeelsvorming door het Ministerscomité. Dit najaar is Nederland tijdens de derde fase (Regeringscomité) in de gelegenheid om op ambtelijk niveau in te gaan op zowel de kritiek als de nadere vragen van het Deskundigencomité over de feitelijke effecten van de Ziektewet. In die derde fase zal «wederhoor» en de beleidsmatige discussie in het Regeringscomité plaatsvinden. Dit najaar zal moeten blijken in hoeverre de opvattingen van het Deskundigencomité stand zullen houden en eventueel «opgetild» zullen worden naar politiek niveau. Ter voorbereiding op de besprekingen in het Regeringscomité wordt thans volgens de gangbare procedure het rapport van het waarbij andere departementen (o.a. Justitie) en sociale partners kunnen worden betrokken. Dat is de reden dat de passages over Nederland eind mei naar de sociale partners zijn toegezonden. Het is niet gebruikelijk in deze fase van het proces de Kamer te informeren over het rapport van het Deskundigencomité. Het gaat nu nog om een vroege fase van het proces, waarin de argumenten allereerst op ambtelijk niveau nog moeten worden gewisseld. De fase van beoordeling op het niveau van de bewindspersonen was nog niet aangebroken. Van een definitief oordeel over eventuele strijdigheid van sociale zekerheidswetgeving in Nederland met het ESH is nog geen sprake. Op dit moment wordt op ambtelijk niveau de inzet in het Regeringscomité voorbereid. Ten behoeve van die positiebepaling wordt ook de eventuele reactie van de sociale partners afgewacht. Tot op heden zijn nog geen reacties binnen, hoewel de wijze waarop het FNV het oordeel van het Deskundigencomité onder de aandacht heeft gebracht mogelijkerwijze als een vooraankondiging moet worden opgevat. Gezien het vorenstaande is er ook geen aanleiding het oordeel van het Deskundigencomité in deze fase naar de kabinetsinformateurs te sturen. </antwoord>
      <antwoord nummer="3">Kortheidshalve verwijs ik naar mijn antwoorden hierboven en naar de antwoorden op de vragen 3 en 4 van het lid Rosenmöller over de privatisering van de Ziektewet in relatie tot het ESH. </antwoord>
      <noten afkomstig="antwoord">
         <noot nummer="1"/>
         <noot nummer="1" documenttype="Kamervragen" documentnummer="1509" documentjaargang="1997-1998">Aanhangsel Handelingen, nr. 1509, vergaderjaar 1997–1998.</noot>
      </noten>
   </antwoorden>
</kvr>
