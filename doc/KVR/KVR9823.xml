<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Vendrik en Harrewijn (beiden GroenLinks) aan de minister van Sociale Zaken en Werkgelegenheid en de staatssecretaris van Financien over aanbevelingen van het IMF. (Ingezonden 24 juni 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9823
</item>
         <item attribuut="Inhoud">Vragen naar aanleiding van een aanbeveling van het IMF om de belastingafrek voor lagere inkomens te vergroten ter bestrijding van de armoedeval.</item>
         <item attribuut="Rubriek">Belastingen (Aftrekposten) Inkomen en rechtspositie (Inkomens)</item>
         <item attribuut="Trefwoorden">Aftrekposten Armoede</item>
         <item attribuut="Vindplaats">Kamervragen met antwoord 1998-1999, nr. 1779, Tweede Kamer</item>
         <item attribuut="Vraagnr_bij_indiening">2989915100</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Vendrik</persoon>
            <persoon partij="GroenLinks">Harrewijn</persoon>
         </item>
         <item attribuut="Datum_reaktie">1999-07-19</item>
         <item attribuut="Datum_indiening">1999-06-24</item>
         <item attribuut="Document-id">KVR9823</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3571" allpagenumbers="3571 3572" vetnummer="2989915100" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9823" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1779" onderwerp="" indiendatum="1999-06-24">
         <vrager partij="GroenLinks" oorsprong="parlement">Vendrik</vrager>
         <vrager partij="GroenLinks" oorsprong="parlement">Harrewijn</vrager>
         <vraagt-aan>de minister van Sociale Zaken en Werkgelegenheid en de staatssecretaris van Financiën</vraagt-aan>
      </vraagdata>
      <antwoorddata antwoorddatum="1999-07-19">
         <antwoorder functie="minister" ministerie="Sociale Zaken en Werkgelegenheid">De Vries</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u op de hoogte van de inhoud van het artikel «IMF: aftrek lagere inkomens»? <voetnoot nummer="1"/>
      </vraag>
      <vraag nummer="2">Bent u het eens met de constatering van het IMF dat de voorgestelde arbeidskorting niet groot genoeg is om de armoedeval rond het minimumloon op te heffen? Zo neen, waarom niet? </vraag>
      <vraag nummer="3">Hoe beoordeelt u de aanbeveling van het IMF aan het kabinet om bij de herziening van het belastingstelsel de vaste belastingaftrek voor werkenden te verhogen voor de lagere inkomensgroepen, zulks te financieren uit een verlaging van de arbeidskorting voor hogere inkomens? Bent u voornemens bij de herziening van het belastingstelsel deze aanbeveling mee te nemen? Zo neen, waarom niet? </vraag>
      <vraag nummer="4">Onderschrijft u de conclusie van het IMF als zou een zogenaamde EITC (Earned Income Tax Credit) weliswaar de belastingdruk verhogen maar leiden tot een efficiëntere verdeling van middelen? Zo neen, waarom niet? </vraag>
      <vraag nummer="5">Is de gematigde stijging van de contractlonen in 1999 volgens het IMF het gevolg van onterechte angst voor afzwakkende conjunctuur? Heeft het kabinet deze angst (bewust dan wel onbewust) aangewakkerd? Denkt u dat de uitgelekte brief van het ministerie van Sociale Zaken en Werkgelegenheid in oktober 1998 een rol heeft gespeeld bij de gematigde loonontwikkeling in 1999? </vraag>
      <vraag nummer="6">Heeft het kabinet bij het opstellen van de meerjarennota rekening gehouden met een gemiddelde loonstijging van 1,5% per jaar tot en met 2002? Deelt u de mening dat dit percentage al van begin af aan niet realistisch was? </vraag>
      <noten afkomstig="vraag">
         <noot nummer="1" datum="1999-06-22" bron="Financieel Dagblad">Financieel Dagblad, 22 juni 1999</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In het rapport «Armoede en armoedeval» heeft de Interdepartementale commissie Harmonisatie Inkomensafhankelijke Regelingen de armoedeval in termen van marginale druk berekend 1, 2 . Het blijkt dat, rekening houdend met het vervallen van de uitkering, voor uitkeringsgerechtigden die een betaalde baan aanvaarden de marginale druk kan oplopen tot bijna 100%. Dit betekent dat in een substantieel aantal gevallen nauwelijks sprake is van een netto inkomensverbetering bij het aanvaarden van een betaalde baan. Hierbij zij nadrukkelijk opgemerkt dat in deze berekeningen nog geen rekening is gehouden met: – het eventuele verlies aan inkomsten uit lokale inkomensafhankelijke regelingen zoals bijvoorbeeld de bijzondere bijstand; – materiële verwervingskosten van arbeid zoals extra kosten van kleding en schoeisel, verhuiskosten en representatie; Er zijn indicaties dat de verwervingskosten van een laagbetaalde baan 5 à 8% bedragen. Overigens constateert deze commissie dat de problematiek van de marginale druk niet alleen aan de onderkant van de arbeidsmarkt speelt maar ook daarboven en dat met name voor kostwinners deze problematiek van belang is. Rekening houdend met het effect van het versoberen van het arbeidskostenforfait bedraagt het voordeel van de invoering van de arbeidskorting per saldo voor mensen met een bruto inkomen vanaf 30 000 gulden op jaarbasis ongeveer 800 gulden. De door het kabinet voorgestelde invoering van de arbeidskorting resulteert daarmee in een belangrijke vergroting van het verschil tussen werken en niet-werken. </antwoord>
      <antwoord nummer="3">Het kabinet heeft de arbeidskorting zodanig vormgegeven dat een maximaal effect optreedt voor mensen die vanuit een uitkeringssituatie een baan op minimumloonniveau accepteren. De arbeidskorting geeft iedere werkende met een inkomen boven de helft van het minimumloon een financiële tegemoetkoming (oplopend tot ruim 1500 gulden). In het inkomenstraject vanaf 100% van het minimumloon is de arbeidskorting een constant bedrag. Zoals ook reeds bij de beantwoording van vraag 2 aan de orde kwam is uit de berekeningen van de commissie Harmonisatie Inkomensafhankelijke Regelingen gebleken dat de problematiek van de marginale druk niet alleen voor de lage inkomens speelt maar ook voor midden- en hogere inkomens. Afbouw van de arbeidskorting zou de marginale druk problematiek verzwaren. Het kabinet heeft daarom heel bewust gekozen voor een arbeidskorting die voor inkomens vanaf 100% van het minimumloon constant is. Bovendien heeft het kabinet bij de vormgeving van de arbeidskorting rekening gehouden met de inkomensverhoudingen gelet op de versobering van het arbeidskostenforfait. </antwoord>
      <antwoord nummer="4">Het kabinet onderschrijft de conclusie van het IMF dat een zogenaamde EITC de marginale belastingdruk verhoogt in het traject waarin de EITC geleidelijk wordt afgebouwd. Gelet op het antwoord op vraag 3 meent het kabinet evenwel dat een zogenaamde EITC niet tot een efficiëntere verdeling van middelen leidt. </antwoord>
      <antwoord nummer="5" voetnoot="3">In de Macro Economische Verkenning 1999 werd voor 1999 een contractloonstijging voorzien van 3% bij een arbeidsinkomensquote van 81,5 en een economische groei van 3%. In het recente CPB-report raamt het Centraal Planbureau de arbeidsinkomensquote op 83 en de economische groei op 2,25%. <voetnoot nummer="3"/>De contractloonstijging lijkt in 1999 beperkt te blijven tot 2,5%. Uit het laatste cijfer blijkt dat de sociale partners inhoud hebben gegeven aan het najaarsoverleg van 1998. In het licht van de plotselinge verslechtering van de economische situatie is toen door de sociale partners het belang van een voortgezette beheerste loonkostenontwikkeling onderstreept. Uit bovenstaande recente ramingen blijkt overigens dat de verslechtering van de economische situatie die na het verschijnen van de MEV 1999 zichtbaar is geworden, nog actueel is. Gezien de hogere arbeidsinkomensquote en lagere economische groei is er geen reden om te spreken van een onterechte bezorgdheid. In oktober 1998 is niet een brief maar een ambtelijke notitie in de publiciteit gekomen. Of deze notitie invloed heeft gehad valt niet vast te stellen. </antwoord>
      <antwoord nummer="6" voetnoot="1 2">Het behoedzame CPB-scenario ging voor de huidige kabinetsperiode (1999–2002) uit van een gemiddelde contractloonstijging van 1 <voetnoot nummer="1"/>⁄ <voetnoot nummer="2"/>% per jaar. Uit de Miljoenennota 1999 valt af te leiden dat het kabinet in de meerjarencijfers is uitgegaan van een contractloonstijging van gemiddeld 1,9% per jaar; 3% voor 1999 (conform MEV 1999), 2% voor 2000 en 1,35% voor 2001 en 2002. Deze correctie heeft gezorgd voor een economisch meer gefundeerde inschatting van de loonontwikkeling over de gehele kabinetsperiode, mede tegen de achtergrond van de geplande lastenverlichting in 2001. </antwoord>
      <noten afkomstig="antwoord">
         <noot nummer="1">Interdepartementale commissie Harmonisatie Inkomensafhankelijke Regelingen, Armoede en armoedeval, VUGA, ’s-Gravenhage, september 1997. Berekeningen hadden betrekking op 1996</noot>
         <noot nummer="2">De marginale druk geeft weer in welke mate een bruto inkomensverbetering leidt tot hogere belastingen en sociale premies. Een marginale druk van 100% betekent dat het extra bruto inkomen niet resulteert in een hoger netto inkomen</noot>
         <noot nummer="3">CPB-report, 1999/2</noot>
      </noten>
   </antwoorden>
</kvr>
