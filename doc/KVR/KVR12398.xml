<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) aan de minister van Landbouw, Natuurbeheer en Visserij over biologische melkveehouderij. (Ingezonden 21 september 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12398
</item>
         <item attribuut="Inhoud">Vragen over nieuwe Europese regelgeving die ingrijpende gevolgen lijkt te hebben voor biologische melkveehouders (Agrarisch Dagblad, 15 september 2000).</item>
         <item attribuut="Rubriek">Veeteelt (Biologische veehouderij) Veeteelt (Zuivel)</item>
         <item attribuut="Trefwoorden">Biologische landbouw Veeteelt</item>
         <item attribuut="Vindplaats">Kamervragen met antwoord 2000-2001, nr. 69, Tweede Kamer</item>
         <item attribuut="Vraagnr_bij_indiening">2000100130</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">2000-10-05</item>
         <item attribuut="Datum_indiening">2000-09-21</item>
         <item attribuut="Document-id">KVR12398</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="141" allpagenumbers="141 142" vetnummer="2000100130" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12398" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="69" onderwerp="" indiendatum="2000-09-21">
         <vrager partij="GroenLinks" oorsprong="parlement">M. B. Vos</vrager>
         <vraagt-aan>de minister van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="2000-10-5">
         <antwoorder functie="minister" ministerie="Landbouw, Natuurbeheer en Visserij">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Heeft u kennisgenomen van het artikel in het Agrarisch Dagblad van 15 september jl., «Nieuwe regels uit Brussel ingrijpend voor biologische melkveehouders»? </vraag>
      <vraag nummer="2">Wat betekenen deze nieuwe regels voor de Nederlandse biologische melkveehouders? Verwacht u dat Nederlandse boeren door de nieuwe regelgeving in problemen zullen geraken? Zo ja, om hoeveel boeren gaat het? Kunt u aangeven op welk vlak de problemen zich zullen bevinden? </vraag>
      <vraag nummer="3">Indien er problemen dreigen te ontstaan, kunt u en wilt u iets doen om de boeren tegemoet te komen? Zo ja, wat? Bent u bereid de eventuele problemen op Europees niveau aan te kaarten? </vraag>
      <vraag nummer="4">Is het waar dat de nieuwe regeling werkt met grootvee-eenheden per hectare? Zo ja, waar is de norm op gesteld? Ziet u het niet als een gevaar van een GVE-norm dat deze niets zegt over hoeveel nitraat een koe mag produceren? Werkt de norm niet productieverhogend? </vraag>
      <vraag nummer="5">Bestaat er in de nu in werking tredende regelgeving een verband tussen enerzijds het soort voeding dat de koe krijgt (en daarmee het gehalte ureum in de melk) en anderzijds de veebezetting per hectare? Zo ja, hoe wordt dit verband gelegd? Zo neen, bent u bereid te ijveren voor aanpassing van de regeling, opdat er een positieve stimulans van de regeling uitgaat wat betreft de voeding die de koe ontvangt? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Verordening (EG) nr. 1804/1999 van de Raad van de Europese Unie van 19 juli 1999 waarbij Verordening (EEG) nr. 2092/91 inzake de biologische productmethode en aanduidingen dienaangaande op landbouwproducten en levensmiddelen wordt aangevuld met betrekking tot de dierlijke productie is met ingang van 24 augustus 2000 van toepassing. Op een aantal punten behoefde verordening (EG) nr. 1804/1999 een nadere invulling door de lidstaten. Voor Nederland is hierin voorzien in de Landbouwkwaliteitsregeling biologische productiemethode 1996. De inwerkingtreding van verordening (EG) nr. 1804/1999 brengt voor de praktijk op een aantal punten een aanpassing in de bedrijfsopzet en -voering met zich mee. Als belangrijkste punten noem ik de aanpassing van de roostervloeren in de stallen, het verbod op het aanbinden van runderen en het gebruik van biologisch uitgangsmateriaal voor onder andere de teelt van gras en voedergewassen. De roostervloeren moeten vanaf 24 augustus jl. aan de nieuwe normen voldoen. Een deel van de biologische melkveehouders moet investeren in de aanpassing van de roostervloeren. De financiële gevolgen van deze investering zijn naar mijn mening niet zodanig dat dit voor de sector tot onoverkomelijke problemen leidt. Voor het verbod op het aanbinden van de runderen bestaat voor de bestaande bedrijfsgebouwen een overgangstermijn die op 31 december 2010 afloopt. Voor het gebruik van biologisch uitgangsmateriaal geldt een overgangsperiode tot 1 januari 2004. Ik verwacht niet dat de biologische melkveehouders door de Europese regelgeving in de problemen zullen raken. </antwoord>
      <antwoord nummer="3">Er is op dit moment voor mij geen aanleiding om boeren tegemoet te komen bij eventuele problemen in de aanpassing van de bedrijfsvoering aan de Europese regelgeving. Ik zal echter, zoals aangekondigd in de recent aan u verstuurde Beleidsnota Biologische Landbouw 2001–2004 (Kamerstukken II, 1999/2000, 27 416, nr. 2), initiatieven van het bedrijfsleven gericht op de ontwikkeling van biologisch uitgangsmateriaal tijdelijk financieel ondersteunen. Tevens zal het onderzoek nadrukkelijk gericht worden op het bevorderen van de beschikbaarheid van biologisch uitgangsmateriaal. Mochten er in de praktijk ernstige problemen ontstaan, dan ben ik bereid deze op Europees niveau aan te kaarten. </antwoord>
      <antwoord nummer="4">In verordening (EG) nr. 1804/1999 zijn bepalingen opgenomen die nationaal nadere invulling behoeven. Eén van de bepalingen betreft de totale hoeveelheid te gebruiken dierlijke mest per hectare per jaar per bedrijf. In de invulling wordt niet rechtstreeks een grootvee-eenheden (gve)-norm geïntroduceerd. Wel is per diercategorie een forfaitaire stikstofproductie vastgesteld. Deze forfaitaire productie, gecombineerd met de toegestane stikstofaanwending uit dierlijke mest van 170 kilogram per hectare per jaar, geeft in wezen een toegestane veebezetting. De forfaitaire stikstofproductie is vastgesteld op basis van de verwachte gemiddelde stikstofproductie per dier. Verordening (EG) nr. 1804/1999 schrijft een vaste norm per dier voor, al dan niet uitgedrukt als een gve-grens per hectare. Weliswaar heeft een forfait het nadeel dat het niet volledig overeen hoeft te komen met de werkelijkheid op elk individueel bedrijf, maar omdat de biologische bedrijven ook zullen deelnemen aan MINAS wordt het werkelijke stikstofgebruik beperkt. </antwoord>
      <antwoord nummer="5">Nee. Zoals in het vorige antwoord is aangegeven wordt, conform de Brusselse voorschriften, gewerkt met een forfaitaire stikstofproductie per dier. Dit forfait is gebaseerd op de verwachte gemiddelde stikstofproductie, welke mede afhankelijk is van de gemiddelde hoeveelheid voer en de voersamenstelling. De toegestane veebezetting is echter niet afhankelijk van de resultaten die op het individuele bedrijf worden gerealiseerd. De huidige forfaits gelden voor de periode tot 2002. Tot die tijd zal nader onderzoek worden uitgezet naar de stikstofproducties zoals deze in de biologische sector worden gerealiseerd. Naar aanleiding hiervan kunnen de normen worden aangepast. </antwoord>
      <noten afkomstig="antwoord"/>
   </antwoorden>
</kvr>
