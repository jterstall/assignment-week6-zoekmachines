<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Smits (CDA) en Witteveen-Hevinga(PvdA) over het onvoldoende reserves aanhouden door verzekeraars. (Ingezonden 1 februari 1996); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2741
</item>
         <item attribuut="Rubriek">Bedrijfsleven en industrie (Bank- en verzekeringswezen)</item>
         <item attribuut="Trefwoorden">Verzekeringsmaatschappijen</item>
         <item attribuut="Vindplaats">Kamervragen met antwoord 1995-1996, nr. 791, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Smits</persoon>
            <persoon partij="PvdA">Witteveen-Hevinga</persoon>
         </item>
         <item attribuut="Datum_reaktie">1996-03-18</item>
         <item attribuut="Datum_indiening">1996-02-01</item>
         <item attribuut="Document-id">KVR2741</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1601" allpagenumbers="1601 1602 1603" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="791" onderwerp="" indiendatum="1996-02-1">
         <vrager partij="CDA" oorsprong="parlement">Smits</vrager>
         <vrager partij="PvdA" oorsprong="parlement">Witteveen-Hevinga</vrager>
         <vraagt-aan/>
      </vraagdata>
      <antwoorddata antwoorddatum="18 maart 1996), zie ook Aanhangsel Handelingen 638, vergaderjaar 1995–1996">
         <antwoorder functie="minister" ministerie="Financie¨n">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hielden enkele tientallen verzekeraars een jaar geleden reserves aan die niet of nauwelijks voldeden aan de wettelijke vereisten? <voetnoot nummer="1"/>
      </vraag>
      <vraag nummer="2">Welke acties heeft de Verzekeringskamer ondernomen ten aanzien van de geconstateerde tekortkomingen? </vraag>
      <vraag nummer="3">Is de taxatie van de Verzekeringskamer juist, dat het aantal schadeverzekeraars die onvoldoende reserves aanhouden, in de komende jaren zal toenemen? </vraag>
      <vraag nummer="4">Zo ja, bent u bereid wettelijke maatregelen te treffen, al dan niet in overleg met de Verzekeringskamer, ten einde te vorenbedoelde problematiek aan te pakken? </vraag>
      <vraag nummer="5">Wat is uw oordeel over de opvatting van de Verzekeringskamer, dat het tekort schieten van de reserves een gevolg is van een economische wetmatigheid namelijk van het feit, dat een aantal buitenlandse aanbieders toeneemt zodat er op prijs wordt geconcurreerd? </vraag>
      <noten afkomstig="vraag">
         <noot nummer="1" datum="1996-01-27" bron="De Volkskrant">De Volkskrant, 27 januari 1996</noot>
      </noten>
   </vragen>
   <antwoorden aantal="3">
      <antwoord nummer="1 en 2">Voor het antwoord op deze twee vragen zal ik mede het bericht in de Volkskrant d.d. 27 januari jl. betrekken, waarnaar in de vragen wordt verwezen. In het krantebericht wordt in dit verband gesteld dat een jaar geleden: – ruim twintig maatschappijen slechts marginale reserves aanhielden; – acht verzekeraars te geringe reserves aanhielden. Ten eerste merk ik in algemene zin op dat voor het beoordelen van de vraag of een verzekeraar aan zijn verplichtingen kan voldoen, primair bepalend is of is voldaan aan het vereiste in artikel 66 van de Wet toezicht verzekeringsbedrijf 1993 (WTV 1993) (Stb. 1994, 252) dat de verzekeraar toereikende voorzieningen moet aanhouden en dat deze technische voorzieningen volledig door waarden (= activa) zijn gedekt. In het Besluit technische voorzieningen verzekeringsbedrijf 1994 (Stb. 1994, 448) zijn, ter uitvoering van EU-regelgeving, uitgebreide voorschriften opgenomen met betrekking tot de berekening en de belegging van de technische voorzieningen. De reserves waaraan het krantebericht refereert, betreffen niet de technische voorzieningen maar de solvabiliteitsmarge (= eigen vermogen). De solvabiliteitsmarge is een extra veiligheidsmarge die een verzekeraar bovenop de technische voorzieningen dient aan te houden. Ook daartoe bevat, gebaseerd op artikel 68 van de WTV 1993 en ter uitvoering van EU-regelgeving, het Besluit solvabiliteitsmarge verzekeringsbedrijf 1994 (Stb. 1994, 449), voorschriften over de berekeningsmethoden met betrekking tot de vereiste solvabiliteitsmarge en voorschriften uit welke vermogensbestanddelen de aanwezige solvabiliteitsmarge dienen te bestaan. Terzake van verzekeraars die in dit verband marginale reserves aanhouden, heeft de Verzekeringskamer aangegeven dat daarvoor verschillende redenen kunnen gelden. – In de eerste plaats kan het bedrijfsbeleid zijn het eigen vermogen van een maatschappij tot het minimale te beperken, vanuit de verwachting dat de aanwending van dat kapitaal op een andere wijze een beter rendement zal geven. Vooral in concern-verband kunnen dergelijke overwegingen een belangrijke rol spelen. – Ook komt het soms voor dat de rapportages van de verzekeraar aan de Verzekeringskamer, die ook de basis vormen voor de in het betrokken krantebericht genoemde jaarlijkse publikatie van Assurantie Magazine, onjuistheden (b.v. telfouten) bevatten, die vervolgens in de interne toetsing door de Verzekeringskamer leiden tot bijstelling (zowel naar beneden als naar boven). Ook in dat geval kan een tekort worden gerapporteerd dat er in feite niet is. – Ook kan onduidelijkheid bestaan over het meetellen van achtergestelde leningen bij het vaststellen van de aanwezige solvabiliteitsmarge. Hieraan is ook in de toelichting op het Besluit solvabiliteitsmarge verzekeringsbedrijf 1994 gerefereerd. De voorschriften in dat besluit met betrekking tot de vermogensbestanddelen waaruit de aanwezige solvabiliteitsmarge dient te bestaan, vormen implementatie van gedetailleerde omschrijvingen terzake in de derde richtlijn schadeverzekering en in de derde richtlijn levensverzekering. De belangrijkste door deze richtlijnen ingevoerde wijzigingen op dat vlak betreffen de limieten waaronder achtergestelde leningen en ledenrekeningen mogen worden meegeteld ter bepaling van de aanwezige solvabiliteitsmarge. Deze voorschriften zijn met ingang van 1 juli 1994 van kracht geworden. In dit verband kan worden opgemerkt dat Nederland, ook in het EU-overleg terzake, er altijd voorstander van is geweest achtergestelde leningen volledig te laten meetellen bij de vaststelling van het eigen vermogen. Het niet langer volledig laten meetellen van deze achtergestelde leningen kan in het voorkomende geval betekenen dat formeel niet aan de vereisten is voldaan – hetgeen uiteraard ongewenst is – maar dat er materieel geen sprake is van een problematische situatie. Ook uit het krantebericht blijkt dat vooral deze factor in 1994 aanleiding tot misverstanden heeft gegeven. Terzake van de opvatting dat in 1994 acht verzekeraars te geringe reserves (bedoeld is solvabiliteitsmarge) zouden aanhouden, kan het volgende worden opgemerkt; – drie van deze verzekeraars (Agria, Sirius en Vesta) zijn maatschappijen met zetel buiten de Gemeenschap maar binnen de Europese Economische Ruimte. Ingevolge het Besluit van 16 december 1993 (Stb. 1993, 703) behoort sinds 1 januari 1994 het toezicht op de solvabiliteitsmarge van een verzekeraar met zetel in een dergelijke staat voor het geheel van zijn werkzaamheden tot de competentie van de betrokken toezichthoudende autoriteit. Voor een bijkantoor van een dergelijke maatschappij gelden derhalve in Nederland uit hoofde van de WTV 1993 geen solvabiliteitseisen. – Van de overige maatschappijen maken vier maatschappijen deel uit van een groter concern (Falcon Medische Varia: Fortis; Medisch Steunfonds: Shell; Nuts Schade: Ohra; Zilveren Kruis Schade: Achmea). Op de situaties die zich in dat verband kunnen voordoen is hierboven reeds ingegaan. In het krantebericht wordt aangegeven dat in drie van de vier gevallen het tekort reeds is aangezuiverd. – De resterende maatschappij is de Onderlinge Waarborgmaatschappij «MAAV» U.A. Dit betreft een ingevolge de Wet medefinanciering aanvullende arbeidsongeschiktheidsverzekeringen ingesteld vereveningsfonds dat tegen een maximum-premie aanvullende arbeidsongeschiktheidsverzekeringen aanbiedt aan werknemers met een verhoogd arbeidsongeschiktheidsrisico. In dit verband is relevant dat de betreffende organisaties van pensioenfondsen en van verzekeraars geen overeenstemming hebben bereikt over een vereveningsregeling als bedoeld in die wet. Over een voorstel terzake van de «Vereveningsinstantie» als bedoeld in die wet vindt thans overleg plaats. Indien een verzekeraar weet of redelijkerwijs kan voorzien dat zijn solvabiliteitsmarge niet voldoet of zal voldoen aan de in de wet daaraan gestelde eisen, dan dient hij dit op grond van artikel 68, vijfde lid, van de WTV 1993 terstond mede te delen aan de Verzekeringskamer. In het geval de aanwezige solvabiliteitsmarge niet meer aan de wettelijke eisen voldoet, voorziet de WTV 1993 in een aantal in zwaarte oplopende instrumenten die door de Verzekeringskamer kunnen worden gehanteerd. Over de vraag welke acties de Verzekeringskamer ten aanzien van de geconstateerde tekortkomingen heeft ondernomen, heeft de Verzekeringskamer mij meegedeeld dat zij buiten hetgeen hierboven is opgemerkt, onder verwijzing naar de geheimhoudingsbepaling in artikel 182 van de WTV 1993, geen verdere mededelingen kan doen. Er zijn voor mij geen mogelijkheden deze informatie alsnog van de Verzekeringskamer te verkrijgen. </antwoord>
      <antwoord nummer="3 en 5">In het algemeen kan de constatering in het betrokken krante-artikel worden onderschreven dat in sommige branches de resultaten onder druk staan door een toenemend aantal schades en door lagere beleggingsopbrengsten als gevolg van de lagere rentestand. De in het krantebericht aangehaalde taxatie van de Verzekeringskamer dient ook te worden geplaatst tegen de achtergrond van de ontwikkelingen in de gedachten over regres, eventuele consequenties van de Wet Bodemverontreiniging en de toenemende claimbewustheid van de consument in het algemeen. Deze ontwikkelingen kunnen leiden tot lagere winstmarges c.q. een neerwaartse druk op de aanwezige solvabiliteit respectievelijk tot opwaartse druk op het premieniveau. Toename van het aantal (buitenlandse) aanbieders op de Nederlandse markt, mede als gevolg van de realisatie op de Europese verzekeringsmarkt van de vrijheden van vestiging en van dienstverrichting, kan met name de druk op de winstmarges versterken. Daarbij dient overigens te worden aangetekend dat de Nederlandse verzekeringsmarkt reeds van oudsher door een hoge mate van (prijs-)concurrentie wordt gekenmerkt, die nog toeneemt mede door het geı¨ntensiveerde mededingingsbeleid. Uiteraard is een scherpe concurrentie een goede zaak voor de positie van de consument op de korte termijn, maar op de langere termijn zou dat tot aantasting van solvabiliteit in de bedrijfstak kunnen leiden. Het is dit verschijnsel waarop de Verzekeringskamer ook in algemene zin in het voorkomende geval de aandacht vestigt. Het kan vanzelfsprekend niet de bedoeling zijn vanwege dergelijke eventuele consequenties een gezonde versterking van concurrentie te belemmeren. Wel benadrukt zo’n ontwikkeling de noodzaak van adequaat toezicht. </antwoord>
      <antwoord nummer="4">Ik ben van mening dat de WTV 1993 voor de Verzekeringskamer adequate mogelijkheden en bevoegdheden biedt om in het voorkomende geval handelend te kunnen optreden. De in het aangehaalde krantebericht geschetste situatie vormt dan ook op zich geen aanleiding te komen tot nadere wettelijke maatregelen. Uiteraard zal in de toegezegde evaluatie over Vie d’Or de doelmatigheid van dat instrumentarium opnieuw worden bezien. </antwoord>
      <noten afkomstig="antwoord"/>
   </antwoorden>
</kvr>
