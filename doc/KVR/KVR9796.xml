<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rietkerk, Bijleveld-Schouten en Wijn (allen CDA) aan de ministers van Sociale Zaken en Werkgelegenheid en van Binnenlandse Zaken en Koninkrijksrelaties over ziekteverzuim en arbeidsongeschiktheid als gevolg van geweld en criminaliteit. (Ingezonden 21 mei 1999); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9796
</item>
         <item attribuut="Inhoud">Vragen naar aanleiding van de berichten 'Twee miljoen ziektedagen door geweld op het werk' en 'Kleine ondernemers zuchten onder nieuwe WAO-regeling' in Trouw van 14 april 1999.</item>
         <item attribuut="Rubriek">Arbeid (Arbeidsomstandigheden) Criminaliteit en openbare orde (Criminaliteitsbestrijding en -preventie) Criminaliteit en openbare orde (Veiligheid) Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Arbeidsongeschiktheid Criminaliteit Mishandeling WAO Ziekteverzuim</item>
         <item attribuut="Vindplaats">Kamervragen met antwoord 1998-1999, nr. 1753, Tweede Kamer</item>
         <item attribuut="Vraagnr_bij_indiening">2989913390</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="CDA">Rietkerk</persoon>
            <persoon partij="CDA">Bijleveld-Schouten</persoon>
            <persoon partij="CDA">Wijn</persoon>
         </item>
         <item attribuut="Datum_reaktie">1999-07-14</item>
         <item attribuut="Datum_indiening">1999-05-21</item>
         <item attribuut="Document-id">KVR9796</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3513" allpagenumbers="3513 3514 3515" vetnummer="2989913390" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9796" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1753" onderwerp="" indiendatum="1999-05-21">
         <vrager partij="CDA" oorsprong="parlement">Rietkerk</vrager>
         <vrager partij="CDA" oorsprong="parlement">Bijleveld-Schouten</vrager>
         <vrager partij="CDA" oorsprong="parlement">Wijn</vrager>
         <vraagt-aan>de ministers van Sociale Zaken en Werkgelegenheid en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="14 juli 1999), zie ook Aanhangsel Handelingen nr. 1567, vergaderjaar 1998–1999">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Hebt u kennisgenomen van het bericht «Twee miljoen ziektedagen door geweld op het werk»? <voetnoot nummer="1"/>
      </vraag>
      <vraag nummer="2">Is het waara dat door geweld op het werk in totaal 2 miljoen dagen op jaarbasis wegens ziekteverzuim niet wordt gewerkt? Komen jaarlijks 190 000 mensen in aanraking met geweld op hun werk? </vraag>
      <vraag nummer="3">Is het waar dat geweld vooral voorkomt in sectoren waar werknemers contact hebben met klanten, zoals de horeca? Kunt u een verdeling naar sectoren maken? </vraag>
      <vraag nummer="4">Is er sprake van een toename van geweld op het werk? </vraag>
      <vraag nummer="5">Wat zijn de kosten van dit ziekteverzuim door geweld? </vraag>
      <vraag nummer="6">In hoeveel gevallen wordt aangifte gedaan van geweld op het werk? Overweegt u ook ondersteuning te verlenen aan werkgevers die de kosten willen verhalen op de daders? </vraag>
      <vraag nummer="7">Op welke wijze denkt u dat geweld en intimidatie op het werk teruggedrongen kunnen worden? Welke taak ziet u hierin voor u weggelegd? </vraag>
      <vraag nummer="8" voetnoot="1">Hebt u kennisgenomen van het bericht «Kleine ondernemers zuchten onder nieuwe WAO-regeling»? <voetnoot nummer="1"/>
      </vraag>
      <vraag nummer="9">Kunt u aangeven hoeveel werknemers in de WAO terechtkomen als gevolg van criminaliteit? Kunt u ook een regionale verdeling hiervan geven? </vraag>
      <vraag nummer="10">Speelt deze ontwikkeling vooral in de grote steden, waar bv. het aantal overvallen toeneemt? Hebben werkgevers in deze steden te maken met een groter risico in het kader van PEMBA als gevolg van hogere criminaliteit? Zo ja, vindt u dit acceptabel? </vraag>
      <vraag nummer="11">Overweegt u maatregelen om met name voor kleinere bedrijven dit risico te verkleinen? Zo ja, welke? </vraag>
      <noten afkomstig="vraag">
         <noot nummer="1" datum="1999-04-14" bron="Trouw">Trouw, 14 april 1999</noot>
      </noten>
   </vragen>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2" voetnoot="1">TNO-Arbeid heeft op basis van een analyse op het databestand van de «European Work Environment Survey» uit 1996 een schatting gemaakt van het aantal werkenden dat in Nederland in aanraking is geweest met lichamelijk geweld (190 000) en het gemiddeld aantal ziektedagen per jaar dat daarvan het gevolg is geweest: circa 2 miljoen dagen. De analyse van TNO-Arbeid, getiteld «Geweld, intimidatie en discriminatie op het werk in de Europese Unie» is op 1 maart jl. door mij aan de voorzitters van de EK en de TK aangeboden. <voetnoot nummer="1"/>Het onderzoek komt voor een deel tegemoet aan het ontbreken van gedegen empirische gegevens over de aard en de omvang van het probleem. De genoemde Europese Survey baseert zich op een relatief kleine steekproef van circa 1000 respondenten per land. Derhalve dient bij de interpretatie van de onderzoeksgegevens enige voorzichtigheid te worden betracht. Volgens de steekproef is 2,8% van de ondervraagde werknemers met lichamelijk geweld in aanraking gekomen. Het gemiddeld aantal ziekteverzuimdagen lag bij deze groep werknemers gemiddeld 10,5 dag per jaar hoger dan het gemiddeld aantal ziekteverzuimdagen van werknemers die niet in aanraking zijn geweest met lichamelijk geweld. Vervolgens zijn deze steekproefuitkomsten vertaald naar de totale werkzame beroepsbevolking in Nederland, hetgeen tot de bovengenoemde uitkomsten heeft geleid. </antwoord>
      <antwoord nummer="3">Zoals vermeld in het antwoord op vraag 2 ontbreekt het wat betreft het vóórkomen van geweld aan gedegen empirisch materiaal. Inzicht bestaat in de beroepsgroepen en de bedrijfstakken waar geweld zich voornamelijk voordoet; exacte gegevens ontbreken echter. Daarnaast speelt mee dat onderzoekers vaak verschillende definities voor geweld hanteren. Zo rapporteren de TNO-onderzoekers (in overeenstemming met de EU-data) gegevens met betrekking tot «lichamelijk geweld, intimidatie en discriminatie». Wel is er betrouwbaar cijfermateriaal voorhanden wat betreft overvalcriminaliteit (bron CRI en Projectteam Overvalcriminaliteit; zie ook vraag 4). Het TNO-rapport meldt dat aangaande het vóórkomen van geweld, intimidatie en discriminatie in de verschillende beroeps-, bedrijfs- en werknemersgroepen alle landen in de EU hetzelfde beeld laten zien. Zo scoren in de EU de beroepsgroep «professionals» (waaronder waarschijnlijk veel hulpverleners), samen met de groepen «service- en verkooppersoneel» en «technici» op alle fronten hoog. Wat betreft de verschillen tussen bedrijfstakken springt de horeca binnen de gehele EU er op alle fronten uit. Vervoer, overheid en overige dienstverlening scoren vooral hoog op lichamelijk geweld en intimidatie. Indien we de situatie van Nederland bekijken ten opzichte van de rest van de EU zien we dat Nederland lager scoort in het vóórkomen van geweld en intimidatie in de bedrijfstakken horeca en de financiële dienstverlening dan gemiddeld genomen in de EU. </antwoord>
      <antwoord nummer="4" voetnoot="3 5">Volgens het Projectteam Overvalcriminaliteit (PTO; een samenwerking van politie en justitie) kan er in zijn algemeenheid gesproken worden van een toename van agressie en geweld op het werk door roof, maar ook toegebracht door bezoekers of cliënten. Het PTO tekent hierbij aan dat deze constatering helaas niet kan worden onderbouwd door feitenmateriaal, in verband met het ontbreken van een goede registratie en vanwege het feit dat diverse omschrijvingen worden gebruikt inzake agressie en geweld. Wel bestaan er betrouwbare en gedetailleerde gegevens inzake overvalcriminaliteit (bron CBS/CRI). Deze gegevens tonen een sterke stijging van de overvalcriminaliteit vanaf 1990 (1760 overvallen) tot en met 1993 (2714 overvallen). Vanaf 1994 treedt een daling in de overvalcijfers (2504), welke doorzet tot 1996 (2005). Interessant zijn ook de meest recente gegevens over de eerste 5 maanden van 1998 en dezelfde periode in 1999 (bron uit het LORS van KLPD/DCRI). Deze gegevens tonen een daling van het aantal overvallen in 1999. Tabel: Aantal overvallen in de eerste 5 maanden van 1998 en 1999 t/m 05.98 t/m 05.99 benzinestations 84 58 civiele bedrijven 411 371 diverse 96 80 geldinstituten 85 37 geldtransp. beroepsma- tig <voetnoot nummer="3"/>
         <voetnoot nummer="5"/>geldtransp. particulier 68 61 horeca 171 166 woning 182 178 Totalen 1100 956 excl. Woningen 918 778 Bron: Lors van KLPD/DCRI </antwoord>
      <antwoord nummer="5">Uitgaande van de European Work Environment Survey als gegevensbron, alsmede de daaruit voortvloeiende berekeningen van TNO Arbeid zouden de kosten van verzuim (per jaar) tengevolge van lichamelijk geweld ongeveer f 550 mln. bedragen (7 800 arbeidsjaren tgv. ziekteverzuim x 1 400 uur (gem. Arbeidsduur werknemers) x f 50,– loonkosten per uur = f 546 mln.) De verzuimkosten tengevolge van intimidatie (11 800 arbeidsjaren) komen volgens deze berekeningswijze uit op ongeveer f 825 mln. </antwoord>
      <antwoord nummer="6">In Nederland rapporteren 2,8% van de werkenden lichamelijk geweld, volgens de onderzoekers van TNO Arbeid. De onderzoekers wijzen erop dat er bij de interpretatie van hun gegevens rekening moet worden gehouden met onderrapportage. De werkgever kan een civiele procedure starten om zijn kosten op daders te verhalen. Sinds de privatisering van de Ziektewet is het ook mogelijk om de kosten van de wettelijke loondoorbetalingsverplichting te verhalen op degene, die door hun onrechtmatig handelen de arbeidsongeschiktheid van werknemers hebben veroorzaakt. Zo nodig kunnen werkgevers zich verzekeren van ondersteuning bij het verhalen van schade door gebruik te maken van een rechtsbijstandsverzekering. Er is naar mijn mening geen reden om van overheidswege ondersteuning te verlenen aan werkgevers die hun kosten willen verhalen op daders. Slachtoffers van overvallen kunnen een beroep doen op de Bureaus Slachtofferhulp en op het Schadefonds Geweldsmisdrijven, als de voorwaarden daartoe aanwezig zijn. </antwoord>
      <antwoord nummer="7">Werkgevers kunnen veel bereiken door middel van een (preventief) arbobeleid aangaande agressie en geweld. In dit kader hebben werkgevers de verplichting om een risico-inventarisatie en -evaluatie uit te voeren, waaruit moet blijken welke agressie- en geweldrisico’s de werknemers lopen. Op basis hiervan wordt bepaald (risico-evaluatie) welke concrete maatregelen ter bescherming tegen agressie en geweld moeten worden genomen. Ook moet duidelijk zijn op welke wijze werknemers worden opgevangen na geweldsincidenten. In dit beleidsproces is de samenwerking met de Arbodienst vereist, evenals het overleg met de OR of een vertegenwoordiging van werknemers. Het Nationaal Platform Criminaliteitsbeheersing ontwikkelt momenteel het Keurmerk Veilig Ondernemen. Het KVO is een instrument voor het bevorderen van een veilige omgeving voor ondernemers door het ontwikkelen van kwaliteitseisen ten aanzien van de preventie van criminaliteit. Het KVO wordt ontwikkeld in samenwerking met relevante partners, waaronder de Ministeries van Binnenlandse Zaken en Koninkrijksrelaties, Economische Zaken en Justitie, branche-organisaties en de politie. Het KVO zal begin 2000 beschikbaar zijn. Wanneer agressie en geweld beter in kaart zijn gebracht, kunnen van overheidswege meer adequate beleidsmaatregelen worden getroffen. Het Ministerie van Binnenlandse Zaken en Koninkrijksrelaties is onlangs een onderzoek gestart naar agressie en geweld in sectoren waar dit fenomeen veelvuldig voorkomt. Het gaat om de sectoren algemene dienstverlening, hulpverlening en toezicht/uitvoering van regelgeving. Hiervoor zullen grote groepen werknemers worden bevraagd. Het onderzoek zal naar verwachting in het voorjaar van 2000 zijn afgerond. Op mijn ministerie zal nog deze zomer een evaluatieonderzoek van de Arbowetgeving inzake agressie en geweld en seksuele intimidatie van start gaan. In dit onderzoek wordt vooral nagegaan of en in welke mate werkgevers preventieve maatregelen hebben getroffen. Tevens wordt de effectiviteit van de maatregelen onderzocht. Ik verwacht dat de gegevens uit de onderzoeken van BZK en SZW de leemte aan kennis over agressie en geweld zullen kunnen opvullen. De EK en de TK zullen spoedig na afronding van de onderzoeken over de resultaten worden geïnformeerd. </antwoord>
      <antwoord nummer="8">Ja. </antwoord>
      <antwoord nummer="9">Het is bekend dat sommige werknemers na de confrontatie met agressie en geweld danwel met (overval)criminaliteit last krijgen van het Post Traumatische Stress Syndroom. Dit kan op termijn leiden tot instroom in de WAO. Er zijn evenwel geen cijfers bekend om hoeveel werknemers het hierbij gaat. Een regionale indeling daarover is dan ook niet te maken. </antwoord>
      <antwoord nummer="10">Het is niet bekend of deze ontwikkeling vooral in de grote steden speelt. Op basis van gegevens van de CRI en het Projectteam Overvalcriminaliteit hebben werkgevers in de grote steden te maken met een groter overvalrisico. Bijgevolg hebben zij een groter risico in het kader van PEMBA. Als logische consequentie van PEMBA geldt dat werkgevers worden geconfronteerd met een differentiatie in premie, welke is gerelateerd aan het risico dat werkgevers lopen. Overigens wil ik er op wijzen dat thans in overleg met het Lisv onderzocht wordt in hoeverre omslagwerkgevers een tegemoetkoming kunnen ontvangen voor de premieopslag, in die gevallen waarin de arbeidsongeschiktheid te wijten valt aan de onrechtmatige daad van derden. </antwoord>
      <antwoord nummer="11">Er zijn geen gegevens die tonen dat kleine bedrijven meer risico lopen dan grote bedrijven. Er is derhalve voor mij geen aanleiding om specifiek op het klein bedrijf gerichte maatregelen te nemen. </antwoord>
      <noten afkomstig="antwoord">
         <noot nummer="1">SZW-99-160</noot>
      </noten>
   </antwoorden>
</kvr>
