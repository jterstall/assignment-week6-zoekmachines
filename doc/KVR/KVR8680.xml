<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Ross-van Dorp en Van de Camp (beiden CDA) aan de staatssecretaris van Onderwijs, Cultuur en Wetenschappen, mw. Adelmund, over de beoordeling van de kwaliteit van scholen. (Ingezonden 28 januari 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8680
</item>
         <item attribuut="Inhoud">Vragen over mogelijke verschillen in de beoordeling van de kwaliteit van confessionele scholen en van openbare of algemeen bijzondere scholen.</item>
         <item attribuut="Rubriek">Basisonderwijs (Kwaliteit van het basisonderwijs) Voortgezet onderwijs (Kwaliteit van het voortgezet onderwijs)</item>
         <item attribuut="Trefwoorden">Kwaliteit van het basisonderwijs Kwaliteit van het voortgezet onderwijs</item>
         <item attribuut="Vindplaats">Kamervragen met antwoord 1998-1999, nr. 764, Tweede Kamer</item>
         <item attribuut="Vraagnr_bij_indiening">2989906660</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="CDA">Ross-van Dorp</persoon>
            <persoon partij="CDA">Van de Camp</persoon>
         </item>
         <item attribuut="Datum_reaktie">1999-02-10</item>
         <item attribuut="Datum_indiening">1999-01-28</item>
         <item attribuut="Document-id">KVR8680</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1563" allpagenumbers="1563 1564" vetnummer="2989906660" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8680" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="764" onderwerp="" indiendatum="1999-01-28">
         <vrager partij="CDA" oorsprong="parlement">Ross-van Dorp</vrager>
         <vrager partij="CDA" oorsprong="parlement">Van de Camp</vrager>
         <vraagt-aan>de staatssecretaris van Onderwijs, Cultuur en Wetenschappen, mw. Adelmund,</vraagt-aan>
      </vraagdata>
      <antwoorddata antwoorddatum="1999-02-10">
         <antwoorder functie="staatssecretaris" ministerie="Onderwijs, Cultuur en Wetenschappen">Adelmund</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het waar dat – gegeven uw antwoord op 17 december op onze eerdere vragen sub 3 – confessionele scholen niet strenger worden beoordeeld dan openbare of algemeen bijzondere scholen? <voetnoot nummer="1"/>
      </vraag>
      <vraag nummer="2">Kunt u uitleggen op welke wijze de denominatie van een school de score van die school beïnvloedt? </vraag>
      <vraag nummer="3">Stel er is zowel een confessionele school als een openbare school gesitueerd in dezelfde wijk, met een identiek instroomniveau van leerlingen en identieke schoolprestaties, komt de confessionele school er in de beoordeling dan net zo goed/slecht vanaf als de openbare school? </vraag>
      <vraag nummer="4">Zo neen, vindt u dan dat de redenering dat de kwaliteitskaart een objectieve weergave geeft van de bijdrage van scholen aan de prestaties van leerlingen zoals u in uw beantwoording onder punt 5 stelt, is? </vraag>
      <noten afkomstig="vraag">
         <noot nummer="1">Zie Aanhangsel Handelingen nr. 509, vergaderjaar 1998–1999</noot>
      </noten>
   </vragen>
   <antwoorden aantal="4">
      <antwoord nummer="1">In de kwaliteitskaarten worden scholen niet beoordeeld door de inspectie, maar hun resultaten worden vergeleken met die van vergelijkbare scholen. Het resultaat van elke afzonderlijke confessionele school wordt – andere factoren buiten beschouwing gelaten zoals percentage leerlingen met cumi-faciliteiten, situering in een grote stad e.d. – dus vergeleken met het gemiddelde van de confessionele scholen. Het resultaat van een openbare school wordt vergeleken met het gemiddelde resultaat van openbare en algemeen bijzondere scholen. Het verschil tussen deze twee groepen scholen wordt gemaakt vanwege het verschillende niveau van instroom van de leerlingen. De instroomniveaus van groepen scholen zijn vastgesteld aan de hand van grootschalige cohortonderzoeken. </antwoord>
      <antwoord nummer="2">Voor een uitgebreide uitleg van de gevolgde werkwijze bij het vergelijken van vergelijkbare scholen zij verwezen naar de technische toelichting bij de kwaliteitskaart. Pagina 9 bevat een rekenvoorbeeld voor een HAVO-opleiding. De landelijke gemiddelde score voor het kengetal doorstroming van klas drie naar diploma zonder zittenblijven betreft 54.44%. Het gemiddelde op dit kengetal voor confessionele scholen ligt 3.39% hoger, dus op 57.83%. Indien een confessionele school een feitelijke score heeft van 56% op dit kengetal scoort deze school net boven het landelijke gemiddelde en net onder het gemiddelde van confessionele scholen. In dit rekenvoorbeeld blijft het bolletje overigens in het midden staan omdat het feitelijke gemiddelde dicht ligt bij het geconstrueerde op basis van de regressievergelijking. Op blz. 12 van de technische toelichting staat de tabel met de regressiecoëfficiënten voor het HAVO. De rij met kengetallen voor confessionele scholen laat zien, dat – in de woorden van de vragensteller – confessionele scholen zwaarder worden beoordeeld bij het kengetal «van derde leerjaar naar diploma zonder zittenblijven», maar dat zij lichter worden beoordeeld bij de kengetallen «van HAVO naar VWO» en «geslaagd met tenminste een extra vak». Het gaat derhalve om een ingewikkelde rekenexercitie waarin niet voor alle kengetallen de meetlat voor een groep scholen hoger ligt dan voor een andere groep scholen. </antwoord>
      <antwoord nummer="3">In het voorbeeld kan zich een verschillende positionering van de bolletjes voordoen, als het kengetal van de twee scholen zich bijvoorbeeld dicht bevindt in de buurt van het omslagpunt tussen de 50% gemiddeld scorende scholen en de 25% beste of 25% slechtst scorende scholen. In dat geval kan het voorkomen dat voor een van de twee scholen het bolletje verschuift en voor de andere niet. Bij het kengetal doorstroom zonder zittenblijven kan dat voor de confessionele school leiden tot een lagere positionering van het bolletje. Of deze situatie zich in de praktijk heeft voorgedaan, is niet na te gaan, omdat ten eerste het exacte niveau van instroom van afzonderlijke scholen niet bekend is en ten tweede er in de regressie-analyse simultaan met alle vergelijkingsfactoren gerekend wordt, nooit met een geïsoleerde factor zoals denominatie. </antwoord>
      <antwoord nummer="4">Ik ben van mening dat de inspectie op objectieve wijze te werk is gegaan bij het weergeven van de bijdragen van scholen aan de resultaten van de leerlingen van die scholen. Dat wil niet zeggen dat de gevolgde methode zonder problemen is. Ik vind met de inspectie dat het de voorkeur verdient om de toegevoegde waarde van scholen meer direct te meten voor elke afzonderlijke school. Nadelen van de bij de kwaliteitskaarten 1998 gevolgde werkwijze zijn, dat deze voor misverstanden vatbaar is gebleken en dat er – overigens op grond van objectieve gegevens over categorieën van scholen – aannamen moesten worden gedaan over het instroomniveau van elke afzonderlijke school in die categorie. Een vergelijkbaar probleem is mij ter kennis gebracht door een school uit een randgemeente van Den Haag, waarvan meer dan de helft van de leerlingpopulatie afkomstig is uit Den Haag en de minderheid uit de randgemeente. De scores van deze school werden in de regressievergelijking niet afgezet tegen de gemiddelden van de scholen uit de vier grote steden, maar tegen de gemiddelden van scholen buiten de vier grote steden. Ik heb de school geantwoord naar een systematiek te zoeken die dergelijke problemen ondervangt. </antwoord>
      <noten afkomstig="antwoord"/>
   </antwoorden>
</kvr>
