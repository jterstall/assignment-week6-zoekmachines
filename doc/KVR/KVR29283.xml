<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Aptroot (VVD) aan de minister voor Wonen, Wijken en Integratie over het bericht «ook kritiek op bustournee Vogelaar». (Ingezonden 7 augustus 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29283
</item>
         <item attribuut="Inhoud">Vragen naar aanleiding van bericht 'Ook kritiek op bustournee Vogelaar' (De Volkskrant, 4 augustus 2007). De bustour van minister Vogelaar (WWI) langs de 40 wijken zou 595.000 euro hebben gekost en de de opdracht zou zonder openbare aanbesteding zijn gegeven. Indiener wil van de minister een verslag over de totstandkoming van de prijs van de bustour.</item>
         <item attribuut="Rubriek">Bouw (Aanbestedingen) Ruimtelijke ordening en infrastructuur (Steden) Verkeer, vervoer en waterstaat (Personenvervoer) Welzijn (Minderheden)</item>
         <item attribuut="Trefwoorden">Aanbestedingen Minderheden Personenvervoer Stadswijken</item>
         <item attribuut="Vindplaats">Kamervragen met antwoord 2006-2007, nr. 2607, Tweede Kamer</item>
         <item attribuut="Vraagnr_bij_indiening">2060722630</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="VVD">Aptroot</persoon>
         </item>
         <item attribuut="Datum_reaktie">2007-09-05</item>
         <item attribuut="Datum_indiening">2007-08-07</item>
         <item attribuut="Document-id">KVR29283</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5527" allpagenumbers="5527 5528" vetnummer="2060722630" code="0607tkkvr2607" lopendefooter="Tweede Kamer, vergaderjaar 2006–2007, Aanhangsel" filenaam="KVR29283" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2607" onderwerp="" indiendatum="2007-08-7">
         <vrager partij="VVD" oorsprong="parlement">Aptroot</vrager>
         <vraagt-aan>de minister voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="2007-09-5">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder/>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Kent u het bericht «ook kritiek op bustournee Vogelaar»? <voetnoot nummer="1"/>
      </vraag>
      <vraag nummer="2">Klopt het dat de bustour langs de 40 wijken € 595.000 heeft gekost? </vraag>
      <vraag nummer="3">Zo neen, hoe hoog waren dan de kosten? </vraag>
      <vraag nummer="4">Is het bericht juist dat de opdracht zonder openbare aanbesteding is gegeven? </vraag>
      <vraag nummer="5">Zo ja, waarom hebt u niet via openbare aanbesteding meerdere bedrijven een offerte laten indienen? </vraag>
      <vraag nummer="6">Op welke momenten was u bij de ideeënvorming en planning van de bustournee betrokken en op welke momenten en hoe bent u geïnformeerd en betrokken bij de opdrachtverlening? </vraag>
      <vraag nummer="7">Welke stukken en adviezen hebt u hierover ontvangen? </vraag>
      <vraag nummer="8">Op welke manier is de prijs tot stand gekomen? </vraag>
      <vraag nummer="9">Kunt u doormiddel van een feitenrelaas verslag doen van het hele proces van idee tot realisatie van de bustournee en daarbij uw betrokkenheid aangeven? </vraag>
      <vraag nummer="10" voetnoot="2">Kunt u bevestigen dat de bewering van uw woordvoerder in de krant dat: «Het bedrag van zes ton een honorarium van € 126.000 voor de creatieve inzet van het bureau bevat. En dat ligt onder de aanbestedingsgrens. De overige kosten, onder meer voor het materiaal, zijn niet aanbestedingsplichtig aldus ons Inkoopcentrum» <voetnoot nummer="2"/>, onjuist is en dat het gehele bedrag bepalend is voor de wijze van aanbesteding? </vraag>
      <vraag nummer="11">Bent u bereid deze vragen uiterlijk 1 september te beantwoorden? </vraag>
      <noten afkomstig="vraag">
         <noot nummer="1" datum="2007-08-4" bron="de Volkskrant">de Volkskrant, 4 augustus 2007</noot>
         <noot nummer="2" titel="Ook wijkentour Vogelaar niet aanbesteed">NRC artikel «Ook wijkentour Vogelaar niet aanbesteed»</noot>
      </noten>
   </vragen>
   <antwoorden aantal="9">
      <antwoord nummer="1">Ja, het bericht is mij bekend. </antwoord>
      <antwoord nummer="2 en 3">De begroting (offerte) van het bureau dat is ingehuurd voor de organisatie van de wijkentour bedroeg € 594.932,65. </antwoord>
      <antwoord nummer="4">Het bericht is juist dat geen openbare aanbesteding heeft plaatsgevonden. In dit geval is een onderhands gunningsproces doorlopen. </antwoord>
      <antwoord nummer="5">De interne procedures binnen mijn ministerie voorzien erin dat er meer offertes worden gevraagd in het geval een opdracht een bepaalde omvang overschrijdt. In het geval van de wijkentoer is hiervan afgeweken. Het organiseren van een omvangrijk project als het bezoeken van 40 aandachtswijken binnen 100 dagen, in combinatie met de aangegeven aanvang van de wijkbezoeken, betekende dat er sprake was van een zeer korte voorbereidingstijd. Deze korte voorbereidingstijd stond op gespannen voet met de tijd die het aanvragen en beoordelen van meerdere offertes bij verschillende bedrijven kost. Vanuit de overweging dat een partij met veel kennis en ervaring op dit gebied deze klus zou kunnen klaren, is contact gezocht met het bureau The Labs. Dit bureau heeft een bewezen reputatie en werkt voor verschillende ministeries. De offerte die door The Labs is uitgebracht is daarna als marktconform beoordeeld. </antwoord>
      <antwoord nummer="6 en 7">Aan mijn wens om binnen de eerste 100 dagen van het Kabinet alle aandachtswijken te bezoeken, is gevolg gegeven door het idee een toer langs deze wijken te organiseren. Terugrekenend in de tijd, heeft dit geleid tot een planning waarbij het eerste wijkbezoek plaatsvond op 26 maart en het laatste op 27 juni jongstleden. Gegeven de korte voorbereidingstijd van de organisatie, is de inhoudelijke kant van het voorstel door bureau The Labs aan mij mondeling toegelicht. De feitelijke opdrachtverlening is door mijn ambtenaren conform de procedures afgehandeld. </antwoord>
      <antwoord nummer="8">Als onderdeel van het gunningproces heeft een marktconformiteitstoets plaatsgevonden. De door het bureau voorgestelde tarieven zijn getoetst aan gangbare uurtarieven voor vergelijkbare opdrachten. Dit heeft geresulteerd in een neerwaartse bijstelling van tarieven en het niet aan de opdrachtgever in rekening brengen van bepaalde kostencomponenten. </antwoord>
      <antwoord nummer="9">Kort na mijn aantreden, op 22 februari, stond voor mij vast dat ik in de 100 dagenperiode alle geselecteerde aandachtswijken zou bezoeken. Het eerste contact met bureau The Labs vond op ambtelijk niveau plaats ongeveer 2 weken na mijn aantreden. Daarna is gedurende enkele dagen veelvuldig overleg gevoerd met dit bureau over de vormgeving en de inhoud van de wijkentoer. Vervolgens heeft het bureau op basis van de neergelegde wensen een offerte gemaakt. Deze offerte is daarna besproken tussen mijn ambtenaren en The Labs en dit heeft geleid tot enige neerwaartse bijstellingen van opgenomen posten. Met verwijzing naar het antwoord op vraag 6 en 7 ben ik gedurende de voorbereidingsfase door bureau The Labs en mijn ambtenaren mondeling ingelicht over de inhoud en de vorm die de toer zou krijgen. Na het indienen van de definitieve offerte, zijn de gebruikelijke administratieve procedures gevolgd, welke op 22 maart hebben geleid tot de formele schriftelijke opdracht. </antwoord>
      <antwoord nummer="10">Bevestigd kan worden dat het honorarium voor de creatieve inzet van het bureau naast andere te leveren diensten, maximaal een bedrag van € 126.000,– heeft omvat. Tevens is de constatering juist, dat dit bedrag als zodanig onder de Europese aanbestedingsdrempelwaarde blijft. Bij elke opdracht van een bepaalde omvang wordt binnen mijn ministerie conform vaste procedures beoordeeld of deze onder de aanbestedingsplicht valt. Bij de wijkentoer was sprake van een bezoek aan veertig wijken waarbij een veelheid van activiteiten ter plaatse, zoals de inrichting van een wijkcentrum en het faciliteren van discussie met bewoners, zich vrijwel niet voor aanbesteding leken te lenen. Deze kosten zijn buiten beschouwing gelaten bij het toetsen aan de aanbestedingsregels. Het ware beter geweest als deze kosten geen deel hadden uitgemaakt van de opdracht aan het externe bureau en dus rechtstreeks bij mijn ministerie in rekening waren gebracht. Het is achteraf bezien onjuist dat deze opdracht niet is aanbesteed. </antwoord>
      <antwoord nummer="11">Ja. </antwoord>
      <noten afkomstig="antwoord"/>
   </antwoorden>
</kvr>
