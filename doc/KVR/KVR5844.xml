<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koekkoek (CDA) over de Stichting Meld-desk Justitiële Dwalingen. (Ingezonden 23 september 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5844
</item>
         <item attribuut="Inhoud">Vragen over klachten van politiefunctionarissen over hun behandeling door de korpsleiding of het Openbaar Ministerie.</item>
         <item attribuut="Rubriek">Criminaliteit en openbare orde (Politie) Staats- en bestuursrecht (Grondrechten)</item>
         <item attribuut="Trefwoorden">Klachtrecht Politie</item>
         <item attribuut="Vindplaats">Kamervragen met antwoord 1997-1998, nr. 153, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Koekkoek</persoon>
         </item>
         <item attribuut="Datum_reaktie">1997-10-20</item>
         <item attribuut="Datum_indiening">1997-09-23</item>
         <item attribuut="Document-id">KVR5844</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="311" allpagenumbers="311 312" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5844" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="153" onderwerp="" indiendatum="">
         <vrager partij="CDA" oorsprong="parlement">Koekkoek</vrager>
         <vraagt-aan/>
      </vraagdata>
      <antwoorddata antwoorddatum="1997-10-20">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="2979800260">Vragen van het lid Koekkoek (CDA) over de Stichting Meld-desk Justitiële Dwalingen. (Ingezonden 23 september 1997) </vraag>
      <vraag nummer="1" voetnoot="1">Hebt u kennis genomen van het initiatief van de Stichting Meld-desk Justitiële Dwalingen om klachten van politiemensen over hun behandeling door korpsleiding of Openbaar Ministerie te verzamelen? <voetnoot nummer="1"/>
      </vraag>
      <vraag nummer="2">Bent u bereid, zodra de Stichting een zwartboek gereed heeft, te onderzoeken of er sprake is van een structureel probleem? </vraag>
      <vraag nummer="3">Hebt u inzicht in de wijze waarop korpsleidingen omgaan met klachten over superieuren, inclusief henzelf? </vraag>
      <vraag nummer="4">Zijn er bij de start van een disciplinair onderzoek of bij een onderzoek van de rijksrecherche voldoende waarborgen dat rekening gehouden wordt met de mogelijkheid dat er sprake is van valse beschuldigingen? </vraag>
      <vraag nummer="5">Hebt u een verklaring voor dat veel klachten betrekking hebben op de rijksrecherche? </vraag>
      <vraag nummer="6">Hebt u inzicht in de wijze waarop klachten over de rijksrecherche worden behandeld? </vraag>
      <vraag nummer="7">Op welke wijze behandelt het Openbaar Ministerie klachten over gedragingen van officieren van justitie? </vraag>
      <vraag nummer="8">Zijn regiokorpsen en Openbaar Ministerie erop ingesteld om, als blijkt dat er fouten zijn gemaakt of een beschuldiging onterecht was, ambtshalve over te gaan tot rehabilitatie en/of een tegemoetkoming in de geleden schade? </vraag>
      <vraag nummer="9">Wat is, in het licht van uw antwoorden op de voorgaande vragen, uw oordeel over het onderzoek naar de CID-chef van het KLPD? </vraag>
      <noten afkomstig="vraag">
         <noot nummer="2"/>
         <noot nummer="1" datum="1997-09-17" bron="De Telegraaf, 13 en">De Telegraaf, 13 en, 17 september 1997</noot>
         <noot nummer="2" datum="1997-09-20" bron="Vrij Nederland">Vrij Nederland, 20 september 1997</noot>
      </noten>
   </vragen>
   <antwoorden aantal="7">
      <antwoord nummer="1 en 2">Anders dan uit perspublicaties is mij niets over deze stichting bekend. Als de stichting een zwartboek aanbiedt, zal dit worden bestudeerd. </antwoord>
      <antwoord nummer="3">De wijze waarop korpsleidingen omgaan met klachten over superieuren behoort tot de eigen verantwoordelijkheid van de korpsen en kan derhalve per korps verschillen. Bij de behandeling van klachten over hoger geplaatsten is telkens uitgangspunt dat de afhandeling geschiedt door de superieur van degene over wie wordt geklaagd. </antwoord>
      <antwoord nummer="4">Beschuldigingen aan het adres van politiefunctionarissen behoren altijd te worden getoetst op betrouwbaarheid. In dit verband wordt onder andere onderzocht wat de achtergrond is van degene die de beschuldiging uit, wat het motief is, alsmede wat de consistentie en de geloofwaardigheid van de beschuldiging zijn. Bij zowel de interne onderzoeken als de onderzoeken door de rijksrecherche staat de waarheidsvinding en onpartijdigheid voorop. </antwoord>
      <antwoord nummer="5 en 6">De rijksrecherche wordt ingezet bij alle strafrechtelijke onderzoeken in zwaardere zaken waarbij een politiefunctionaris verdachte is (vgl. de circulaire betreffende de taken en de inzetcriteria van de rijksrecherche, 10 juli 1997 van de ministers van Binnenlandse Zaken en Justitie). Op grond van artikel 62 Politiewet 1993 is door de minister van Justitie vastgesteld een regeling voor de afhandeling van klachten gericht tegen ambtenaren van de rijksrecherche, als zijnde bijzondere ambtenaren van politie (Klachtenregeling bijzondere ambtenaren van politie, 22 mei 1995, nr. 43O276/594/NE). Mij is overigens niet bekend dat veel klachten die in het kader van deze klachtenprocedure worden ingediend betrekking hebben op de rijksrecherche. Sinds de invoering van deze klachtenprocedure in oktober 1996 zijn slechts twee klachten ingediend over de rijksrecherche. Binnen afzienbare tijd zal een regeling van kracht worden waarin wordt bepaald dat de klacht tevens ter kennis moet worden gebracht van een onafhankelijke klachtencommissie. Overigens worden klachten in de praktijk al afgehandeld conform deze nieuwe regeling. </antwoord>
      <antwoord nummer="7">Bij brief van 20 mei 1997 heeft het College van procureurs-generaal uitgangspunten voor de interne afhandeling van klachten over leden van het openbaar ministerie geformuleerd. Deze uitgangspunten houden het volgende in. Klachten over gedragingen van officieren van justitie worden afgehandeld door de hoofdofficier van justitie. Klachten over een advocaat-generaal worden afgehandeld door de plv. procureur-generaal. Klachten over een hoofdofficier van justitie of een plv. procureur-generaal worden afgehandeld door het College. Klachten over een procureur-generaal of het College van procureurs-generaal worden afgehandeld door de minister van Justitie. </antwoord>
      <antwoord nummer="8">Indien er een beschuldiging tegen iemand loopt, ligt het voor de hand dat (intern) onderzocht wordt of deze beschuldiging terecht is. De vraag of overgegaan moet worden tot rehabilitatie komt pas aan de orde als er naar aanleiding van de beschuldiging maatregelen zijn genomen waardoor de betrokkene aantoonbare last of schade ondervonden heeft en de beschuldiging nadien niet voldoende gegrond blijkt te zijn. In een dergelijk geval ligt het voor de hand dat de korpsleiding overgaat tot rehabilitatie. Hiervoor bestaan geen voorschriften daar de vraag of overgegaan moet worden tot rehabilitatie per geval, afhankelijk van aard en ernst van de beschuldiging, door de korpsleiding te beoordelen is. Als het gaat om een tegemoetkoming in de geleden schade, zijn de reguliere gerechtelijke procedures van toepassing. </antwoord>
      <antwoord nummer="9">Door de rijksrecherche is een oriënterend onderzoek ingesteld. Dit heeft de leiding van het KLPD geen aanleiding gegeven het hoofd van de CID te schorsen. In december 1996 is besloten een strafrechtelijk onderzoek te verrichten. Het onderzoek is uitgevoerd door de rijksrecherche en heeft gelopen tot september 1997. Op grond van dit onderzoek heeft de hoofdofficier van justitie te Utrecht besloten tot een sepot wegens gebrek aan bewijs. De lange duur van het strafrechtelijke onderzoek door de rijksrecherche kan verklaard worden uit de zorgvuldigheid en grondigheid die in dergelijke onderzoeken geboden is en het feit dat een belangrijke getuige in het buitenland verbleef. De leiding van het KLPD zal onderzoeken of in het onderhavige geval de termijn waarbinnen het onderzoek is afgerond, bekort had kunnen worden. Een zo voortvarend mogelijke afhandeling van dergelijke onderzoeken is immers gezien de grote psychologische druk op de beschuldigde en de belemmering van de taakuitvoering van het onderdeel waarbij hij werkzaam is, gewenst. </antwoord>
      <noten afkomstig="antwoord"/>
   </antwoorden>
</kvr>
