<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over het voorgenomen ontslag van werknemers bij Digital. (Ingezonden 5 juli 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3522
</item>
         <item attribuut="Inhoud">Betreft misbruik van de WW door het Amerikaanse computerconcern bij het verkrijgen van werkloosheidsuitkeringen.</item>
         <item attribuut="Rubriek">Inkomen en rechtspositie (Ontslagen) Sociale zekerheid (Misbruik sociale zekerheid) Sociale zekerheid (Werkloosheidsvoorzieningen (WW, WWV))</item>
         <item attribuut="Trefwoorden">Misbruik sociale verzekeringen Ontslagen WW</item>
         <item attribuut="Vindplaats">Kamervragen met antwoord 1995-1996, nr. 1554, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1996-08-14</item>
         <item attribuut="Datum_indiening">1996-07-05</item>
         <item attribuut="Document-id">KVR3522</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3161" allpagenumbers="3161 3162" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1554" onderwerp="" indiendatum="1996-07-5">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="1996-08-14">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het u bekend dat de Dienstenbond FNV het Amerikaanse computerconcern Digital beschuldigt van «gesjoemel» bij het voorgenomen ontslag van een honderdtal mensen? <voetnoot nummer="1"/>
      </vraag>
      <vraag nummer="2">Op welke gronden probeert dit bedrijf werkloosheidsuitkeringen te krijgen voor de betrokkenen? </vraag>
      <vraag nummer="3">Acht u deze gronden eigenlijk of is hier sprake van misbruik van de WW door de werkgever? </vraag>
      <vraag nummer="4">Is er een aanbod gedaan door het bedrijf, waarbij werknemers die «vrijwillig» ontslag nemen een toeslag van 10% krijgen doorbetaald op een reguliere WW-uitkering van 70% van het laatstverdiende loon? </vraag>
      <vraag nummer="5">Welke stappen zult u ondernemen opdat bestaande wet- en regelgeving wordt nageleefd? </vraag>
      <noten afkomstig="vraag">
         <noot nummer="1" datum="1996-07-4" bron="Gelderlander,">Gelderlander,, 4 juli 1996</noot>
      </noten>
   </vragen>
   <antwoorden aantal="4">
      <antwoord nummer="1">Ik heb kennisgenomen van het artikel in de Gelderlander van donderdag 4 juli jl. inzake deze kwestie. </antwoord>
      <antwoord nummer="2 en 3">Naar ik uit het betreffende krantenbericht begrijp, gaat het in feite om saneringsmaatregelen bij Digital wegens bedrijfseconomische redenen. In geval van zodanige ontslaggrond is er in beginsel geen reden om te spreken van misbruik van de WW. Het gaat dan ook niet om een ontslaggrond welke de ontslagen werknemers is te verwijten. Opvallend is wel, dat het – blijkens het bericht – met name zou gaan om oudere werknemers. In dat verband is van belang, dat in het kader van het overheidsontslagbeleid, dat wordt toegepast door de Regionaal Directeuren voor de Arbeidsvoorziening bij de uitvoering van de preventieve ontslagtoets, in beginsel uitdrukkelijke objectieve criteria, zoals ancie¨nniteit en afspiegeling, gelden om te bepalen welke werknemers in geval van ontslag wegens bedrijfseconomische redenen voor ontslag in aanmerking komen. Dit beleid is er onder meer op gericht om te voorkomen dat bij groepsontslagen oudere werknemers met in het algemeen langere dienstverbanden, als eersten met ontslag worden bedreigd. De kantonrechter – aan wie de voorgenomen ontslagen in dit geval in de vorm van een verzoek om ontbinding van de arbeidsovereenkomst worden voorgelegd – is aan bedoeld ontslagbeleid echter niet gebonden. De kantonrechter zal elk geval op zijn merites beoordelen, daarbij in aanmerking nemende hetgeen door partijen naar voren wordt gebracht en zal vervolgens naar billijkheid oordelen. Dit kan betekenen dat de rechter tot ontbinding van de arbeidsovereenkomst overgaat in gevallen waarin op grond van het toepasselijke overheidsontslagbeleid door de RDA een ontslagvergunning zou zijn geweigerd. Eveneens bestaat de mogelijkheid dat de kantonrechter niet tot ontbinding overgaat in geval van een beroep door de werknemer op (analoge toepassing van) het ancie¨nniteits- of afspiegelingsbeginsel. Er kan niet zonder meer worden gezed, dat werknemers van wie de arbeidsovereenkomst door de kantonrechter is ontbonden en wegens hun daarop volgende werkloosheid beroep doen op een WW-uitkering, aldus misbruik maken van de WW. De bedrijfsvereniging dient hiernaar zelfstandig onderzoek te doen en zich hierover een oordeel te vormen. Uitdrukkelijke doelstelling van het nieuwe sanctiebeleid in het kader van de WW, dat met ingang van 1 augustus a.s. in werking treedt, is om een oneigenlijke instroom in de WW tegen te gaan. Daartoe zullen bedrijfsverenigingen de vraag of het ontslag de werknemer te verwijten is, kritisch dienen te beoordelen. Zij zijn verplicht om bij gebleken verwijtbaarheid sancties met betrekking tot een WW-uitkering op te leggen. Het nieuwe sanctieregime WW kent per 1 augustus a.s. als uitgangspunt, een verplichte sanctie van blijvende gehele weigering bij verwijtbare werkloosheid. Dit is zwaarder dan thans in het merendeel van de gevallen wordt opgelegd. Van verwijtbaar gedrag van de werknemer is sprake als betrokkene zich in een ontbindingsprocedure niet tegen het ontslag heeft verweerd als daarvoor wel goede gronden zouden zijn. </antwoord>
      <antwoord nummer="4">Uit het krantenartikel maak ik op dat Digital de WW-uitkering van de werknemers, die instemmen met een ontbindingsprocedure als hiervoor beschreven, aanvult tot 80% van het laatstverdiende loon. Dat betekent, naar ik aanneem, dat als de WW-uitkering 70% van het laatstverdiende loon bedraagt Digital 10% van het laatstverdiende loon betaalt, maar als de WW-uitkering – bijvoorbeeld wegens een sanctie – gedurende enige tijd 35% van het laatstverdiende loon bedraagt, Digital gedurende die periode 45% van het laatstverdiende loon betaalt. </antwoord>
      <antwoord nummer="5">De handhaving van de WW is in de eerste plaats een zaak van de bedrijfsvereniging. Deze dient elke aanvraag individueel te toetsen aan de wettelijke bepalingen en, bij verwijtbaar gedrag, te beslissen omtrent een tijdelijke of blijvende, gehele of gedeeltelijke, weigering van uitkering. Hierbij dient het gehele feitencomplex, de omstandigheden waaronder het ontslag plaatsvindt inbegrepen, te worden beoordeeld. Het College van toezicht sociale verzekeringen (Ctsv) ziet onder meer toe op de rechtmatige verstrekking van uitkering. In het verleden heeft het Ctsv al op verzoek van een van mijn ambtsvoorgangers een onderzoek verricht naar de juiste uitvoering van de WW in relatie tot de intrekking van de ouderenrichtlijn per 1 januari 1994. Het Ctsv heeft daarbij geconstateerd dat in het algemeen normconform wordt gehandeld, collectieve ontslagen worden aangemeld en andere ontslagen per geval worden beoordeeld op de noodzaak tot het opleggen van een maatregel. Ik zal het Ctsv opnieuw om aandacht vragen, met name waar het de onderhavige kwestie betreft, en verzoeken mij te rapporteren. </antwoord>
      <noten afkomstig="antwoord"/>
   </antwoorden>
</kvr>
