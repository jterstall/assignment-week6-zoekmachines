<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Fritsma, Wilders en Brinkman (allen PVV) aan de ministers voor Wonen, Wijken en Integratie en van Binnenlandse Zaken en Koninkrijksrelaties over gebedsoproepen vanuit moskeeën via luidspreker. (Ingezonden 30 maart 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28149
</item>
         <item attribuut="Inhoud">Vragen naar aanleiding van artikel op website Telegraaf, 'Gebedsoproep via luidspreker': de burgemeester van Vlaardingen heeft aangegeven geen reden te zien de verzoeken van moskeeën om vrijdags via luidspreker op te roepen tot gebed af te wijzen. Indieners vragen de ministers van WWI en BZK of het waarschijnlijk is dat de burgemeester van Vlaardingen in deze visie namens het merendeel van de inwoners van zijn gemeente spreekt. Indieners willen een totaalverbod op gebedsoproepen van moskeeën.</item>
         <item attribuut="Rubriek">Cultuur en taal (Overig) Milieu (Geluidhinder)</item>
         <item attribuut="Trefwoorden">Geluidhinder Godsdiensten</item>
         <item attribuut="Vindplaats">Kamervragen met antwoord 2006-2007, nr. 1561, Tweede Kamer</item>
         <item attribuut="Vraagnr_bij_indiening">2060710990</item>
         <item attribuut="Afkomstig_van">Wonen, Wijken en Integratie (WWI) Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="PVV">Fritsma</persoon>
            <persoon partij="PVV">Wilders</persoon>
            <persoon partij="PVV">Brinkman</persoon>
         </item>
         <item attribuut="Datum_reaktie">2007-05-16</item>
         <item attribuut="Datum_indiening">2007-03-30</item>
         <item attribuut="Document-id">KVR28149</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3307" allpagenumbers="3307 3308" vetnummer="2060710990" code="0607tkkvr1561" lopendefooter="Tweede Kamer, vergaderjaar 2006–2007, Aanhangsel" filenaam="KVR28149" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1561" onderwerp="" indiendatum="2007-03-30">
         <vrager partij="PVV" oorsprong="parlement">Fritsma</vrager>
         <vrager partij="PVV" oorsprong="parlement">Wilders</vrager>
         <vrager partij="PVV" oorsprong="parlement">Brinkman</vrager>
         <vraagt-aan>de ministers voor Wonen, Wijken en Integratie en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="16 mei 2007), zie ook Aanhangsel Handelingen nr. 1442, vergaderjaar 2006–2007">
         <antwoorder functie="minister" ministerie="Binnenlandse Zaken en Koninkrijksrelaties">Ter Horst</antwoorder>
         <mede-antwoorder>de minister voor Wonen, Wijken en Integratie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennis genomen van het bericht <voetnoot nummer="1"/>«Gebedsoproep via luidspreker»? </vraag>
      <vraag nummer="2">Wat is uw reactie op de visie van de burgemeester van Vlaardingen, die aan heeft gegeven geen reden te zien de verzoeken van moskeeën om via luidsprekers op te roepen tot gebed af te wijzen? Kunt u gebruik maken van bevoegdheden om gemeenten te weerhouden van het inwilligen van genoemde verzoeken? </vraag>
      <vraag nummer="3">Realiseert u het zich dat vele (autochtone) inwoners van Vlaardingen het bijzonder storend (kunnen) vinden om elke vrijdag geconfronteerd te worden met deze islamitische gebedsoproepen per luidspreker? Acht u het waarschijnlijk dat de burgemeester van Vlaardingen namens het merendeel van de inwoners van zijn gemeente spreekt als hij aangeeft geen reden te zien de verzoeken van de moskeeën af te wijzen? </vraag>
      <vraag nummer="4">Vindt u het verdedigbaar dat veel inwoners van Vlaardingen, en andere gemeenten, ongevraagd geconfronteerd worden met deze geluidshinder, die simpelweg niet in de Nederlandse samenleving thuis hoort? Zo neen, welke gevolgen gaat u hier aan verbinden? </vraag>
      <vraag nummer="5">Deelt u de mening dat islamitische gebedsoproepen per luidspreker bovendien volstrekt overbodig zijn, nu ook van moslims mag worden verwacht dat ze klok kunnen kijken en dus zelf wel kunnen weten wanneer ze moeten bidden? </vraag>
      <vraag nummer="6">Bent u bereid om de burgemeester van Vlaardingen ertoe te bewegen om de verzoeken van de moskeeën toch af te wijzen, en er tevens voor te zorgen dat geen enkele moskee via luidspreker op mag roepen tot gebed, omdat we nu eenmaal geen islamitische samenleving zijn en dat ook graag zo willen houden? </vraag>
      <noten afkomstig="vraag">
         <noot nummer="1" weblink="http://www.telegraaf.nl/binnenland/61054241/Gebedsoproep_via_luidspreker.html?p=11, 1">http://www.telegraaf.nl/binnenland/61054241/Gebedsoproep_via_luidspreker.html?p=11, 1</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 t/m 4" voetnoot="1">Klokgelui ter gelegenheid van godsdienstige en levensbeschouwelijke plechtigheden alsmede oproepen tot het belijden van godsdienst of levensovertuiging zijn grondwettelijk beschermd door artikel 6 van de Grondwet (zie ook Handelingen II 1987–1988, blz. 2241). Dit grondrecht komt toe aan een ieder. De wet kan ter zake van de uitoefening van dit recht buiten gebouwen en besloten plaatsen regels stellen ter bescherming van de gezondheid, in het belang van het verkeer en ter bestrijding of voorkoming van wanordelijkheden. Ingevolge artikel 10 van de Wet openbare manifestaties is de gemeenteraad bevoegd regels te stellen met betrekking tot de duur en het geluidsniveau van onder meer oproepen tot het belijden van godsdienst of levensovertuiging. Gemeenten kunnen dus, indien zij dat nodig achten – en in goed overleg met betrokkenen – beperkingen toepassen met betrekking tot excessief geluid. In het geval van de oproep tot het gebed, is excessief geluid onder meer afhankelijk van de frequentie, de duur, het tijdstip <voetnoot nummer="1"/>, de geluidssterkte en het bereik van de oproep. Doorgaans roepen moskeeën die overgaan tot gebedsoproepen via luidsprekers één maal per week (op vrijdag) ten hoogste voor 2 minuten. Binnen Vlaardingen wordt het meerdere malen luiden van klokken op zondag gedurende enkele minuten, alsook het oproepen tot het gebed op vrijdagmiddag (rond 12.30-14.00 uur) gedurende enkele minuten niet als excessief aangemerkt. In dit verband merk ik verder op dat deze aangelegenheden niet op voorhand gediend zijn met het stellen van regels, maar dat de voorkeur moet worden gegeven aan een bestuurlijke aanpak waarbij de dialoog met en tussen maatschappelijke groeperingen wordt bevorderd. Uit het ambtsbericht van de gemeente Vlaardingen over onderhavige kwestie blijkt dat zij deze aanpak onderschrijft. Zo treedt de bovengenoemde moskee in overleg met de omwonenden. Wij wijzen u voorts op de antwoorden op de vragen van het lid Van der Staaij (SGP, uw kenmerk 20607100) over dit onderwerp. </antwoord>
      <antwoord nummer="5 en 6">Zoals hierboven is aangegeven valt een dergelijke oproep onder artikel 6 van de Grondwet en artikel 10 van de Wet openbare manifestaties en is deze derhalve toegestaan. Het bedenken van alternatieven voor de oproep tot het gebed, behoort tot de theologisch inhoudelijke aangelegenheid van desbetreffende geloofsgenootschap. Daar dient de overheid zich niet in te mengen. </antwoord>
      <noten afkomstig="antwoord">
         <noot nummer="1" datum="2007-03-15" bron="«Tilburg legt een kerkklok het zwijgen op», Volkskrant">«Tilburg legt een kerkklok het zwijgen op», Volkskrant, 15 maart 2007</noot>
      </noten>
   </antwoorden>
</kvr>
