<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="11">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van As en Varela (beiden LPF) aan de ministers van Buitenlandse Zaken, van Binnenlandse Zaken en Koninkrijksrelaties en van Justitie over het mogelijk frauderen met uitkeringen door immigranten. (Ingezonden 12 mei 2005); Antwoord</item>
         <item attribuut="Bestand">30Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23479
</item>
         <item attribuut="Inhoud">Vragen naar aanleiding van de tv-uitzending van NOVA van 9 mei 2005 over fraude met uitkeringen door immigranten. Gevraagd wordt onder meer wie verantwoordelijk is voor de controle op buitenlandse huwelijks- en geboorteakten en wat de achtergrond is van het conflict tussen het ministerie van Buitenlandse Zaken en de gemeenten over de betaling van de controles. Deze vragen dienen ter aanvulling op eerdere vragen hierover van de leden Weekers en Van Baalen, ingezonden 12 mei 2005.</item>
         <item attribuut="Rubriek">Criminaliteit en openbare orde (Persoonsregistratie en identificatie) Sociale zekerheid (Misbruik sociale zekerheid) Welzijn (Immigratie) Welzijn (Vreemdelingen en asielzoekers)</item>
         <item attribuut="Trefwoorden">Immigratie Legitimatie Misbruik sociale verzekeringen Vreemdelingen</item>
         <item attribuut="Vindplaats">Kamervragen met antwoord 2004-2005, nr. 2066, Tweede Kamer</item>
         <item attribuut="Vraagnr_bij_indiening">2040514660</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="LPF">Van As</persoon>
            <persoon partij="LPF">Varela</persoon>
         </item>
         <item attribuut="Datum_reaktie">2005-07-13</item>
         <item attribuut="Datum_indiening">2005-05-12</item>
         <item attribuut="Document-id">KVR23479</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4405" allpagenumbers="4405 4406 4407 4408" vetnummer="2040514660" code="0405tkkvr2066" lopendefooter="Tweede Kamer, vergaderjaar 2004–2005, Aanhangsel" filenaam="KVR23479" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2066" onderwerp="" indiendatum="2005-05-12">
         <vrager partij="LPF" oorsprong="parlement">Van As</vrager>
         <vrager partij="LPF" oorsprong="parlement">Varela</vrager>
         <vraagt-aan>de ministers van Buitenlandse Zaken, van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="13 juli 2005), zie ook Aanhangsel Handelingen nr. 1802, vergaderjaar 2004–2005">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder>de ministers van Justitie, van Binnenlandse Zaken en Koninkrijksrelaties, voor Bestuurlijke Vernieuwing en Koninkrijksrelaties, voor Vreemdelingenzaken en Integratie en de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Hebt u kennisgenomen van het door het tv-programma over fraude met uitkeringen door immigranten? <voetnoot nummer="1"/>
      </vraag>
      <vraag nummer="2">Wie is verantwoordelijk voor de controle op buitenlandse huwelijks- en geboorteakten? Zijn er afspraken gemaakt over het jaarlijks uit te voeren aantal controles en de daaraan verbonden kosten? Zo ja, door wie en met wie? Wie is verantwoordelijk voor de betaling van de uit te oefenen controles? </vraag>
      <vraag nummer="3">Wat is de achtergrond van het klaarblijkelijke reeds zeven maanden durende conflict tussen het ministerie van Buitenlandse Zaken enerzijds en de gemeenten anderzijds over de betaling van de controles? Hoe lang zijn de betrokken ministers reeds op de hoogte van dit conflict? Welke concrete activiteiten hebben de betrokken ministers tot nu toe ondernomen om dit conflict tot een oplossing te brengen? </vraag>
      <vraag nummer="4">Staat het de gemeenten vrij om al dan niet over te gaan tot behandeling van de buitenlandse akten, gelet op het nog voortdurende conflict met het ministerie van Buitenlandse Zaken? Wat heeft de minister van Binnenlandse Zaken gedaan om de huidige verscheidenheid in beleid van gemeenten inzake het behandelen van akten tegen te gaan? Wat kan de Kamer op dit punt op korte termijn verwachten? </vraag>
      <vraag nummer="5">Aan wie is de brief van Buitenlandse Zaken, waaruit werd geciteerd in NOVA, gericht? Wat is de datum en wat is de inhoud van de brief? Bent u bereid de Kamer deze brief op korte termijn integraal te doen toekomen? </vraag>
      <vraag nummer="6">Op hoeveel controles is het bedrag van € 48 miljoen, zoals genoemd door de Nederlandse Vereniging Voor Burgerzaken, gebaseerd? Resulteert een controle van alle 100.000 documenten, zoals bepleit door het ministerie van Buitenlandse Zaken, niet in een totaalbedrag van € 130 miljoen, uitgaande van het in NOVA genoemde bedrag van € 1.300 per controle? Wie gaat deze – extra – kosten voor zijn rekening nemen? </vraag>
      <vraag nummer="7">Hoe betrouwbaar is de schatting van het Openbaar Ministerie van 10.000 vervalste akten per jaar? Is bekend hoeveel personen zich in totaal een toegang hebben verschaft tot Nederland op basis van dergelijke akten? Hoeveel van hen maken misbruik van Nederlandse sociale voorzieningen? </vraag>
      <vraag nummer="8">Is bekend hoeveel personen zich een toegang hebben verschaft tot Nederland en tot Nederlandse sociale voorzieningen, op basis van vervalste akten waarmee zij een een paspoort van een andere EU-lidstaat hebben verworven? Op welke wijze(n) is de regering van plan dit «lek» te gaan dichten? </vraag>
      <vraag nummer="9">In hoeverre wordt een en ander nog verergerd door de reeds bij een andere gelegenheid door de staatssecretaris van Sociale Zaken en Werkgelegenheid erkende ondeugdelijke uitwisseling van gegevens tussen de Immigratie- en Naturalisatiedienst en de gemeenten? Is op dit punt inmiddels sprake van de nodige vooruitgang? </vraag>
      <vraag nummer="10">Welke concrete maatregelen gaat u nemen om het aantal succesvolle vervalsingen drastisch te reduceren? Bent u bereid om op korte termijn te komen tot een strenger toelatings- en uitkeringsbeleid? </vraag>
      <vraag nummer="11">Is het waar dat aanname van de Europese Grondwet betekent dat Nederland minder speelruimte krijgt om de hierboven gesignaleerde problemen naar eigen goedvinden aan te pakken? </vraag>
      <noten afkomstig="vraag">
         <noot nummer="1" datum="2005-05-9" bron="NOVA">NOVA, 9 mei 2005</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van de leden Weekers en Van Baalen (beiden VVD), ingezonden 12 mei 2005, (vraagnummer 2040514630). </toelichting>
   <antwoorden aantal="11">
      <antwoord nummer="1">Ja. </antwoord>
      <antwoord nummer="2">De beoordelende instanties in Nederland. De uitspraak van de Afdeling bestuursrechtspraak van de Raad van State, 8 september 2004 (zaaknummers 200304168/1 en 200303055/1) heeft bevestigd dat deze verantwoordelijkheid ook geldt ten aanzien van documenten afkomstig uit de voormalige probleemlanden. Over het jaarlijks uit te voeren aantal controles en de daaraan verbonden kosten zijn geen afspraken gemaakt. Voor een verificatieonderzoek worden leges in rekening gebracht bij de aanvragende beoordelende instantie. De leges komen ten gunste van de begroting van Buitenlandse Zaken, maar zijn niet kostendekkend. Het ministerie van Buitenlandse Zaken neemt het resterend deel van de werkelijke kosten voor zijn rekening en had hiervoor een bedrag van € 1,8 miljoen opgenomen op de begroting 2004. Op de begroting van 2005 is een bedrag van € 1,2 miljoen opgenomen. </antwoord>
      <antwoord nummer="3">Er komen jaarlijks naar schatting enkele honderdduizenden buitenlandse brondocumenten in het Nederlandse rechtsverkeer. Deze brondocumenten worden gebruikt door beoordelende instanties in Nederland zoals gemeenten, IND, SVB en UWV, voor diensten ten behoeve van de overheid (inschrijving in de gemeentelijke basisadministratie persoonsgegevens) en voor diensten ten behoeve van de burger (zoals afgifte akten burgerlijke stand, beoordeling verblijfs- en naturalisatieverzoeken door de IND en beoordeling uitkeringsverzoeken door de SVB en UWV). Een groot aantal van die documenten komt uit landen die zijn aangesloten bij het Apostilleverdrag (Verdrag tot afschaffing van het vereiste van legalisatie voor buitenlandse openbare akten, 5 oktober 1961). Deze documenten komen in Nederland zonder tussenkomst van het ministerie van Buitenlandse Zaken. Brondocumenten uit landen die niet bij het Apostilleverdrag zijn aangesloten dienen door de Nederlandse vertegenwoordiging in het betreffende land te worden gelegaliseerd alvorens zij in Nederland kunnen worden gebruikt. Legalisatie betekent dat het document op uiterlijke kenmerken wordt gecontroleerd. Legalisatie houdt dus geen oordeel in over de juistheid van de feiten genoemd in een document. De Nederlandse vertegenwoordigingen legaliseren op die wijze jaarlijks naar schatting 100.000 documenten. Indien een beoordelende instantie in Nederland twijfel heeft over de juistheid van de feiten genoemd in een bepaald buitenlands document kan die instantie de Nederlandse vertegenwoordiging in het land waar het document werd uitgegeven verzoeken de feiten die erin worden genoemd te verifiëren. Hiervoor worden leges in rekening gebracht. In sommige landen voldoet de betrouwbaarheid van openbare registers en documenten niet aan de normen die in Nederland worden gesteld aan de gemeentelijke basisadministratie persoonsgegevens (GBA). In 1996 wees de minister van Buitenlandse Zaken vijf landen aan als «probleemlanden inzake schriftelijk bewijs»; het betrof de Dominicaanse Republiek, Ghana, India, Nigeria en Pakistan (Aanwijzing probleemlanden, officiële mededeling van de minister van Buitenlandse Zaken, 7 maart 1996 (Staatscourant 1996/49)). Het zogenoemde «probleemlandenbeleid» hield in dat de Nederlandse vertegenwoordigingen in die landen standaard, dus zonder expliciet verzoek van de beoordelende instanties in Nederland, de feiten genoemd in alle aan die vertegenwoordigingen ter legalisatie aangeboden brondocumenten onderzochten. Degene die in de Dominicaanse republiek, Ghana, India, Nigeria of Pakistan zijn document door de Nederlandse vertegenwoordiging wilde laten legaliseren betaalde voor de verificatie een bepaald bedrag (leges) dat vervolgens met middelen van het ministerie van Buitenlandse zaken werd aangevuld ter voldoening van de werkelijke kosten. Op de begroting van het ministerie van Buitenlandse zaken was hiervoor in 2004 een bedrag van € 1,8 miljoen uitgetrokken. Jaarlijks werd de inhoud van in totaal ongeveer 8.000 Dominicaanse, Ghanese, Indiase, Nigeriaanse en Pakistaanse documenten geverifieerd voordat tot legalisatie van het brondocument werd overgegaan. Van deze 8.000 documenten werden de laatste jaren bijna 3.000 documenten geweigerd omdat de twijfel over de inhoud van de stukken niet kon worden weggenomen. In circa 90% van die weigeringen is gebleken dat het ging om bewijsnood. De gegevens op die documenten konden niet worden getoetst aan betrouwbare gegevens in openbare registers of aan feiten onafhankelijk van die documenten. Bij bewijsnood kan fraude derhalve niet worden aangetoond, maar de documenten werden wel geweigerd. In gemiddeld ongeveer 300 gevallen op jaarbasis (4% van de 8.000 geverifieerde documenten) kon fraude wel worden aangetoond. In de uitspraak van 8 september 2004 genoemd in het antwoord op vraag 2 is de Afdeling bestuursrechtspraak van de Raad van State tot het oordeel gekomen dat legalisatie noch verificatie aan te merken is als een besluit als bedoeld in artikel 1:3, eerste lid Algemene Wet Bestuursrecht (Awb) waartegen bezwaar en beroep kan worden ingesteld. De Afdeling wijst er voorts op dat in de internationale rechtspraktijk onder legalisatie van buitenlandse openbare akten uitsluitend wordt verstaan de formaliteit waarbij een bevestigende verklaring wordt afgegeven omtrent de echtheid van de handtekening, de hoedanigheid waarin de ondertekenaar van het document heeft gehandeld en, in het voorkomende geval, de identiteit van het zegel of het stempel op het document. Legalisatie kan dan ook slechts strekken tot bevestiging van de formele echtheid van een document, niet tot het bieden van uitsluitsel omtrent de juistheid van de inhoud ervan. De Afdeling is van oordeel dat een Nederlandse instantie waaraan een gelegaliseerd document wordt aangeboden, in geval van twijfel over de juistheid van de feiten die erin worden vermeld, aan de Nederlandse vertegenwoordiging in het land van herkomst van het document kan verzoeken de daarin vermelde feiten te doen verifiëren. Aan de hand van de uitkomsten van dat verificatieonderzoek kunnen de beoordelende instanties dan beslissen of het document als bewijsstuk kan dienen voor het door de houder beoogde doel. Volgens die uitspraak is het dus aan de beoordelende instantie om expliciet aan te geven dat een bepaald buitenlands document inhoudelijk dient te worden onderzocht in het land van herkomst. De standaardverificatie zoals die plaatsvond onder het probleemlandenbeleid is volgens de Raad van State niet legitiem. Ik heb daarop de Aanwijzing probleemlanden ingetrokken bij besluit van 1 november 2004 (Staatscourant 2004/217). De brondocumenten uit de Dominicaanse Republiek, Ghana, India, Nigeria en Pakistan worden sindsdien door de Nederlandse vertegenwoordigingen, net als die afkomstig van elders in de wereld, gelegaliseerd indien zij aan de uiterlijke kenmerken voldoen. Uiteraard verifieert het ministerie van Buitenlandse Zaken ook in deze landen op expliciet verzoek van een beoordelende Nederlandse instantie, naar mogelijkheid, de inhoud van een gelegaliseerd document. Gelegaliseerde documenten mogen door een ambassade of consulaat niet langer worden aangehouden in afwachting van een eventueel verzoek om verificatie. Ik heb de Tweede Kamer over de beleidswijziging geïnformeerd bij brief van 24 september 2004, Kamerstuk 29831, nr. 1. Het is aan de beoordelende instanties in casu de gemeenten gelet op hun bevoegdheden krachtens onder meer de Wet gemeentelijke basisadministratie persoonsgegevens (GBA) om te bepalen wanneer documenten deugdelijk genoeg zijn voor inschrijving in de GBA. Het beleid met betrekking tot brondocumenten ligt vast in de «Circulaire legalisatie en verificatie van buitenlandse documenten betreffende de staat van personen». Het is aan de beoordelende instanties in casu de gemeenten om, binnen de beleidsvrijheid die hierbij bestaat, eventueel richtlijnen te ontwikkelen. De voorzitter van de directieraad van de Vereniging van Nederlandse Gemeenten (VNG) en de voorzitter van de NVVB hebben aangekondigd dat de vier grote gemeenten met het oog hierop binnenkort beginnen met een proefproject, waarbij zij verificatieverzoeken zullen indienen bij Nederlandse vertegenwoordigingen in voormalige probleemlanden. Mijn ministerie zal deze verzoeken faciliteren. Op initiatief van het ministerie van Buitenlandse Zaken wordt door de betreffende ministeries en de beoordelende instanties gezocht naar een werkbaar systeem van controle van de vele honderdduizenden documenten die jaarlijks in het Nederlands rechtsverkeer komen – rechtstreeks op basis van het Apostilleverdrag dan wel gelegaliseerd door de Nederlandse vertegenwoordigingen in het buitenland –, in relatie tot de mogelijkheden van verificatie. Ik zal in overleg met de andere betrokken bewindspersonen en de NVVB de Tweede Kamer zo spoedig mogelijk een beleidsnotitie doen toekomen over het legalisatie- en verificatiebeleid van de beoordelende instanties, alsmede de bijdrage die het ministerie van Buitenlandse Zaken daaraan kan leveren (brief aan de Voorzitter van de Tweede Kamer, 24 september 2004, Kamerstuk 29831, nr. 1). </antwoord>
      <antwoord nummer="4">Het is aan de gemeenten om te beoordelen of zij akten voldoende deugdelijk vinden om in te schrijven in de bevolkingsadministratie. De gemeenten hebben daarin een zelfstandige bevoegdheid die haar wettelijke basis vindt in de Wet GBA. De beslissing van veel gemeenten om inschrijving van akten uit voormalige probleemlanden aan te houden is gebaseerd op een advies van de Nederlandse Vereniging voor Burgerzaken (NVVB). Er zijn ook gemeenten die er voor hebben gekozen dit advies niet te volgen. De minister voor Bestuurlijke Vernieuwing en Koninkrijksrelaties heeft geen zeggenschap inzake de gemeentelijke autonomie op dit terrein. Wel verleent hij uiteraard zijn medewerking aan het ontwikkelen van nieuw beleid in het belang van de Nederlandse overheidsadministratie. </antwoord>
      <antwoord nummer="5">De brief van Buitenlandse Zaken waaraan werd gerefereerd is een brief aan de voorzitter van de NVVB, gedateerd 15 november 2004. Kopie ervan treft u hierbij aan. </antwoord>
      <antwoord nummer="6">Het bedrag van € 48 miljoen is het ministerie van Buitenlandse Zaken onbekend. Onder het probleemlandenbeleid werden jaarlijks 8.000 documenten gecontroleerd. Hiervoor was in 2004 een post van € 1,8 miljoen op de begroting van het ministerie van Buitenlandse Zaken opgenomen. </antwoord>
      <antwoord nummer="7">De schatting van 10.000 vervalste akten per jaar is niet gebaseerd op gegevens van het Openbaar Ministerie, maar op ervaringsgegevens die de betreffende Officier van Justitie had in verband met werkzaamheden op het terrein van bestrijding van identiteitsfraude. </antwoord>
      <antwoord nummer="8">Neen. De vraagstelling gaat over vervalste akten die in een andere EU-lidstaat zijn aangeboden en die aldaar kennelijk zijn geaccepteerd, hetgeen tot naturalisatie van betrokkene in dat land heeft geleid en tot afgifte van een paspoort. Zolang de autoriteiten van de andere lidstaat geen actie ondernemen is betrokkene voor de Nederlandse bevolkingsadministratie een onderdaan van de EU. Fraude met buitenlandse akten in het kader van uitkeringsaanvragen moet uiteraard worden bestreden. De staatssecretaris van Sociale Zaken en Werkgelegenheid heeft echter geen signalen ontvangen dat er sprake zou zijn van fraude van enige omvang. Uitkeringsinstanties hebben zelf de mogelijkheid om de inhoud van de akten te (laten) controleren, indien daarover twijfels bestaan. Handhavingsverdragen in het kader van de Wet beperking export uitkeringen bieden hierbij overigens een goed hulpmiddel. </antwoord>
      <antwoord nummer="9">Waarschijnlijk wordt gedoeld op de brief van 9 maart 2005 van de Staatssecretaris van Sociale Zaken en Werkgelegenheid (TK, 2004–2005, 29 861, nr. 21) waarin wordt aangekondigd dat op uitvoeringsniveau de afspraken tussen gemeenten en de IND aangaande informatie-uitwisseling inzake het beroep op bijstand en de gevolgen hiervan voor het verblijfsrecht herijkt zullen worden. Momenteel wordt bezien of de werkprocessen omtrent een eventuele beëindiging van het verblijfsrecht vanwege een beroep op bijstand efficiënter kunnen worden ingericht. Deze actie heeft geen betrekking op de juistheid van de informatie die tussen gemeenten en IND wordt uitgewisseld, maar op de wijze waarop deze informatie-uitwisseling het meest efficiënt kan plaatsvinden. </antwoord>
      <antwoord nummer="10">Succesvolle vervalsingen kunnen helaas niet onderkend worden. Wel zijn initiatieven ontplooid om instanties te faciliteren bij het beoordelen van brondocumenten. Zo loopt momenteel in samenwerking met BPR, SCV, de NVVB en het ministerie van Buitenlandse Zaken een pilot bij de Immigratie- en Naturalisatiedienst om te komen tot een elektronisch systeem voor herkenning van buitenlandse brondocumenten (Documenten Informatie Systeem inzake Civiele Status). Hierin worden o.a. specimen van buitenlandse brondocumenten opgenomen met daarbij technische informatie over de echtheidskenmerken, tactische informatie over bv afgifte procedures en informatie over reeds onderkende vervalsingen. Ook voert het Bureau Documenten van de IND op verzoek van o.a. gemeenten onderzoek uit naar de echtheid van aangeboden brondocumenten. </antwoord>
      <antwoord nummer="11">Het ontwerp Grondwettelijk Verdrag laat zich hierover niet uit. </antwoord>
      <noten afkomstig="antwoord"/>
   </antwoorden>
</kvr>
