<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Geluk (VVD) aan de staatssecretaris van Verkeer en Waterstaat over de mogelijke vertraging van het project Grensmaas. (Ingezonden 4 juni 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18506
</item>
         <item attribuut="Inhoud">Aanvullende vragen op eerder gestelde vragen van het lid Koopmans (ingezonden 3 juni 2003) over ingrijpen van de Europese Commissie in de aanbesteding van het werk aan de Grensmaas in Limburg, in verband met de voortgangsrapportage Maaswerken (Deltaplan Grote Rivieren).</item>
         <item attribuut="Rubriek">Bouw (Aanbestedingen) Criminaliteit en openbare orde (Rampenpreventie en -bestrijding) Verkeer, vervoer en waterstaat (Vaarwegen) Verkeer, vervoer en waterstaat (Waterkeringen)</item>
         <item attribuut="Trefwoorden">Aanbestedingen Grensregio's Rampenbestrijding Rivieren Waterkeringen</item>
         <item attribuut="Vindplaats">Kamervragen met antwoord 2002-2003, nr. 1907, Tweede Kamer</item>
         <item attribuut="Vraagnr_bij_indiening">2020312540</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Geluk</persoon>
         </item>
         <item attribuut="Datum_reaktie">2003-09-15</item>
         <item attribuut="Datum_indiening">2003-06-04</item>
         <item attribuut="Document-id">KVR18506</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4011" allpagenumbers="4011 4012" vetnummer="2020312540" code="0203tkkvr1907" lopendefooter="Tweede Kamer, vergaderjaar 2002–2003, Aanhangsel" filenaam="KVR18506" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1907" onderwerp="" indiendatum="2003-06-4">
         <vrager partij="VVD" oorsprong="parlement">Geluk</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="15 september 2003), zie ook Aanhangsel Handelingen nr. 1528, vergaderjaar 2002–2003">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het waar dat de Europese Commissie de uitvoering van het huidige plan inzake het project Grensmaas verbiedt? Is het waar dat de Nederlandse Staat al officieel in gebreke was gesteld? Is het waar dat Nederland al eerder is gewaarschuwd over het feit dat Europese aanbesteding noodzakelijk is gezien de EU-verdragen? Zo ja, waarom is het plan dan toch voortgezet? </vraag>
      <vraag nummer="2">Kunt u aangeven wat de volgende stappen zijn in het project Grensmaas? Welke opties ziet u mede gezien de tijdsklem van beperking van overstromingskans in Limburg? </vraag>
      <vraag nummer="3">Kunt u aangeven waarom een ontgrinder op eigen grond niet bevoegd is zelfstandig te baggeren en vervolgens het grind te verkopen? Moet alle bouwgrondstoffenwinning openbaar worden aanbesteed? </vraag>
      <vraag nummer="4">Waren de ontgrinders en aannemers al voordat het project Grensmaas voor het eerst ter sprake kwam in het bezit van de gronden? Zo neen, hebben Europese bedrijven dan gelijke kansen gehad om de grond aan te kopen (zodat er dus geen sprake is van bevoorrechting van de Nederlandse bedrijven)? Zo ja, betekent dit dat de Nederlandse bedrijven al oude rechten hebben op de grindwinning? </vraag>
      <vraag nummer="5">Hoe verhoudt de mogelijke vertraging zich met de eerder met de provincie Limburg gemaakte afspraken over de hoogwaterbescherming en het daarvoor gestelde tijdstraject? </vraag>
      <noten afkomstig="vraag">
         <noot nummer="1" datum="2003-06-2" bron="De Limburger">De Limburger, 2 juni 2003</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Koopmans, vraagnr. 2020312450, ingezonden 3 juni 2003. </toelichting>
   <antwoorden aantal="5">
      <antwoord nummer="1">De Nederlandse regering is officieel door de Europese Commissie in gebreke gesteld. De Europese Commissie heeft de Nederlandse regering daarbij verzocht om de nodige maatregelen te nemen om te voorkomen dat de communautaire belangen in gevaar worden gebracht. De Europese Commissie heeft over het dossier Grensmaas eerder vragen gesteld bij brief van 21 december 2001. Een reactie van de Nederlandse regering op die vragen is al eerder aan de Kamer toegezonden, als bijlage bij de aanbiedingsbrief voor de dertiende voortgangsrapportage Deltaplan Grote Rivieren Zandmaas en Grensmaas. In een aanvullende reactie (van 21 juni 2002) heeft de Nederlandse regering haar standpunt omtrent de aanbestedingsplicht voor het project Grensmaas uitvoerig uiteengezet en onderbouwd. De Nederlandse regering heeft in deze reacties geconcludeerd dat het Europese aanbestedingsrecht niet noopte tot integrale aanbesteding van het project Grensmaas. Naar de overtuiging van de Nederlandse regering was er daarom toen geen aanleiding voor het wijzigen van de gekozen opzet voor het project Grensmaas. </antwoord>
      <antwoord nummer="2">Het is thans nog te vroeg om op deze vraag antwoord te geven. Dit is afhankelijk van hoe de Nederlandse reactie op de ingebrekestelling door de Europese Commissie wordt beoordeeld. Zodra er over het traject van de ingebrekestelling meer duidelijkheid ontstaat, zal ik u hierover apart informeren. </antwoord>
      <antwoord nummer="3">Het verschil van inzicht tussen de Europese Commissie en de Nederlandse regering ter zake van het project Grensmaas betreft niet de vraag of een ontgrinder op eigen grond al dan niet bevoegd zou zijn zelfstandig te baggeren en vervolgens het grind te verkopen maar gaat om de vraag of er sprake is van een overheidsopdracht in de zin van de Europese aanbestedingsrichtlijnen waarbij het Consortium Grensmaas door of vanwege de overheid op directe of indirecte wijze wordt gefinancierd. De algemene bevoegdheid van een ontgrinder om op eigen grond te baggeren en het grind te verkopen staat dus niet centraal in de discussie. </antwoord>
      <antwoord nummer="4">Met name ontgrinders hebben in de afgelopen decennia grondposities in het Grensmaas-gebied ingenomen, dus ook al voordat het project Grensmaas concreet werd. Bedrijven uit andere Europese landen hebben in die periode uiteraard gelijke kansen gehad om grondposities in het gebied te verwerven. Overigens geeft het hebben van eigendom van grond nog geen recht op grindwinning. Dat recht ontstaat pas op het moment dat er over de grond kan worden beschikt (via eigendom of via afspraken), de grindwinning planologisch is verankerd in een streekplan én er door de provincie een ontgrondingsvergunning is afgegeven. Het huidige Consortium Grensmaas is gevormd naar aanleiding van een openbare oproep aan eigenaren van gronden in het projectgebied. De vorming van het Consortium Grensmaas is geschied op basis van de Leidraad Deelnemingsprocedure. Deze Leidraad is nog steeds van kracht; ondernemingen, ook Europese, die eigenaar worden van gronden in het projectgebied kunnen in principe nog steeds deelnemen aan de uitvoering van het project. Enkele partijen die nog geen deel uitmaken van het Consortium Grensmaas, zijn expliciet op deze mogelijkheid gewezen. </antwoord>
      <antwoord nummer="5">Zie mijn antwoord op vraag 2. </antwoord>
      <noten afkomstig="antwoord"/>
   </antwoorden>
</kvr>
