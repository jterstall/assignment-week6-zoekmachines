<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Samsom en Albayrak (beiden PvdA) aan de staatssecretaris van Volkshuisvesting, Ruimtelijke Ordening en Milieubeheer over het dumpen van illegaal XTC-afval. (Ingezonden 11 mei 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20569
</item>
         <item attribuut="Inhoud">Vragen over de problemen (hoge kosten) die gemeenten ondervinden met het opruimen van illegaal afval, afkomstig van de productie van XTC. Tevens wordt gevraagd naar de stand van zaken m.b.t. instelling van de milieuschaderegeling voor gemeenten (als de vervuiler niet meer te achterhalen valt), nu de Europese richtlijn milieuaansprakelijkheid is vastgesteld.</item>
         <item attribuut="Rubriek">Burgerlijk recht en burgerlijk procesrecht (Verbintenissenrecht) Milieu (Afvalverwerking) Milieu (Gevaarlijke stoffen) Milieu (Milieudelicten) Overheidsfinanciën (Gemeentelijke financiën)</item>
         <item attribuut="Trefwoorden">Aansprakelijkheid Afvalverwerking Gemeentefinanciën Gevaarlijke afvalstoffen Harddrugs Milieudelicten</item>
         <item attribuut="Vindplaats">Kamervragen met antwoord 2003-2004, nr. 1800, Tweede Kamer</item>
         <item attribuut="Vraagnr_bij_indiening">2030414060</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Samsom</persoon>
            <persoon partij="PvdA">Albayrak</persoon>
         </item>
         <item attribuut="Datum_reaktie">2004-06-23</item>
         <item attribuut="Datum_indiening">2004-05-11</item>
         <item attribuut="Document-id">KVR20569</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3811" allpagenumbers="3811 3812" vetnummer="2030414060" code="0304tkkvr1800" lopendefooter="Tweede Kamer, vergaderjaar 2003–2004, Aanhangsel" filenaam="KVR20569" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1800" onderwerp="" indiendatum="2004-05-11">
         <vrager partij="PvdA" oorsprong="parlement">Samsom</vrager>
         <vrager partij="PvdA" oorsprong="parlement">Albayrak</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="23 juni 2004), zie ook Aanhangsel Handelingen nr. 1671, vergaderjaar 2003–2004">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Kunt u een overzicht geven van de omvang van de problemen met het opruimen van illegaal afval, afkomstig van de productie van XTC, uitgedrukt in het aantal dumpingen en omvang van de dumpingen in de afgelopen 5 jaar? </vraag>
      <vraag nummer="2">Kunt u een overzicht geven van de gemaakte kosten door gemeenten voor het opruimen van dit afval? </vraag>
      <vraag nummer="3">Zijn er grote regionale verschillen in de omvang van dit probleem en de gemaakte kosten? Zo ja, zou u deze kunnen specificeren? </vraag>
      <vraag nummer="4">Klopt het dat gemeenten, vanwege de hoge kosten, in sommige gevallen niet overgaan tot verwijdering, maar het afval tijdelijk opslaan? Zo ja, acht u dit wenselijk vanuit milieuhygiënisch oogpunt bezien? </vraag>
      <vraag nummer="5">Wat is de stand van zaken met betrekking tot het instellen van een milieuschaderegeling, waarvan gemeenten gebruik kunnen maken als de vervuiler niet meer te achterhalen valt en waarover u de Kamer geïnformeerd heeft op 23 januari 2003 , aangezien de richtlijn milieuaansprakelijkheid reeds is vastgesteld en de reden die genoemd wordt in de brief om de werkzaamheden aan de milieuschaderegeling aan te houden, niet meer bestaat? Kunt u in uw antwoord de mogelijkheid betrekken om de milieuschaderegeling te financieren met een percentage van de geïnde boetes en dwangsommen bij milieudelicten? </vraag>
      <noten afkomstig="vraag">
         <noot nummer="1"/>
         <noot nummer="1">Kamerstuknummer 27 664, nr. 13</noot>
      </noten>
   </vragen>
   <antwoorden aantal="5">
      <antwoord nummer="1">Volgens de informatie van de Nationale Recherche (voorheen de Unit Synthetische Drugs) gaat het om 100 à 120 dumpingen per jaar met een totale omvang van 80 000 tot 100 000 liter. Het gemiddeld aantal dumpingen over de afgelopen 5 jaar is gestabiliseerd. Bij deze gemiddelden moet worden aangetekend dat waarschijnlijk niet alle dumpingen worden gemeld of als zodanig worden herkend. </antwoord>
      <antwoord nummer="2">Uitgaande van een bedrag van circa 50 euro per liter zou dat neerkomen op 5 miljoen euro. Het zijn echter niet uitsluitend gemeenten die met de kosten van verwijdering worden geconfronteerd; ook het Ministerie van Justitie, Rijkswaterstaat, beheerders van natuurgebieden en overige bestuursorganen komen met deze problematiek in aanraking. </antwoord>
      <antwoord nummer="3">Er zijn inderdaad regionale verschillen. Vooral het westen en zuiden van het land worden geconfronteerd met dumpingen van XTC-afval. Het midden en westen van Noord-Brabant nemen ongeveer de helft van het totaal aantal dumpingen en daarmee ook een substantieel deel van de kosten voor hun rekening. </antwoord>
      <antwoord nummer="4">Mij zijn geen gevallen bekend dat gemeenten deze afvalstoffen zouden opslaan in plaats van ze te verwijderen. Zo daarvan al sprake zou zijn, acht ik dit niet wenselijk, niet alleen vanuit een milieuhygiënisch oogpunt, maar ook vanwege de eventuele veiligheidsrisico’s die aan een dergelijke opslag kunnen kleven. </antwoord>
      <antwoord nummer="5">De Europese kaderrichtlijn inzake milieuaansprakelijkheid is recent (april 2004) vastgesteld. De richtlijn kent een implementatietermijn van 3 jaar. Het streven is om het voor de implementatie nodige wetsvoorstel in de loop van 2005 aan de Tweede Kamer aan te bieden. Om het halen van de termijn niet in gevaar te brengen, zal worden uitgegaan van strikte implementatie. Het meenemen van een milieuschaderegeling is, zoals het zich nu laat aanzien, op dit moment niet noodzakelijk. Het huidige wettelijke systeem biedt geen grondslag voor de financiering van een eventuele milieuschaderegeling met een percentage van de geïnde boetes en dwangsommen bij milieudelicten. Strafrechtelijke boetes vloeien in de kas van het Rijk; bestuurlijke boetes en verbeurde dwangsommen komen toe aan de rechtspersoon waartoe het bestuursorgaan behoort dat de boete of de dwangsom heeft opgelegd. Er zou een complexe wetgevingsoperatie nodig zijn om in dit stelsel verandering te brengen. Bovendien zouden er, wanneer een milieuschaderegeling op landelijk niveau zou worden beheerd, voor de door de vraagstellers genoemde wijze van financiering nieuwe geldstromen (van decentraal naar centraal) moeten worden gecreëerd met de daarbij behorende controleregelingen. Ik acht dat niet wenselijk. Decentrale overheden zijn vanzelfsprekend vrij om geïnde boetes en dwangsommen binnen de begroting aan te wenden voor het wegnemen van milieuschade. </antwoord>
      <noten afkomstig="antwoord"/>
   </antwoorden>
</kvr>
