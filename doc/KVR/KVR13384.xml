<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de staatssecretaris van Justitie over de weigering van een naturalisatie. (Ingezonden 25 januari 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13384
</item>
         <item attribuut="Inhoud">Vragen over het weigeren van naturalisatie aan een man die eenmaal een boete werd opgelegd voor het zich op oneigenlijke manier ontdoen van een zak huisvuil. Bij het opleggen van de boete zouden fouten zijn gemaakt. (Trouw, 22 januari 2001).</item>
         <item attribuut="Rubriek">Strafrecht en strafprocesrecht (Straffen) Welzijn (Vreemdelingen en asielzoekers)</item>
         <item attribuut="Trefwoorden">Naturalisaties Straffen</item>
         <item attribuut="Vindplaats">Kamervragen met antwoord 2000-2001, nr. 929, Tweede Kamer</item>
         <item attribuut="Vraagnr_bij_indiening">2000105290</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2001-03-26</item>
         <item attribuut="Datum_indiening">2001-01-25</item>
         <item attribuut="Document-id">KVR13384</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1933" allpagenumbers="1933 1934" vetnummer="2000105290" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13384" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="929" onderwerp="" indiendatum="2001-01-25">
         <vrager partij="SP" oorsprong="parlement">De Wit</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="26 maart 2001), zie ook Aanhangsel Handelingen nr. 745, vergaderjaar 2000–2001">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Hebt u kennisgenomen van de uitspraak van de Afdeling bestuursrechtspraak Raad van State van 17 juli 2000, nr. 199903867/1 inzake de weigering van een naturalisatie? 1, 2 </vraag>
      <vraag nummer="2">Klopt het dat de heer Azzouz uiteindelijk niet is genaturaliseerd omdat hij zich in 1996 op oneigenlijke wijze van een zak met huisvuil heeft ontdaan, waarna veroordeling volgde tot de betaling van 1000 gulden boete? </vraag>
      <vraag nummer="3">Kunt u bevestigen dat de heer Azzouz zich in zijn ruim 24-jarig verblijf in Nederland verder nooit schuldig heeft gemaakt aan strafbare feiten? </vraag>
      <vraag nummer="4" voetnoot="2">Kunt u de suggestie van prof. mr. L.J.A. Damen <voetnoot nummer="2"/>bevestigen dat er waarschijnlijk fouten zijn gemaakt bij het opleggen van de boete? </vraag>
      <vraag nummer="5" voetnoot="2">Acht u het tegenwerpen van de veroordeling uit 1977 – hoewel formeel juist – niet disproportioneel ten aanzien van het belang van de heer Azzouz om de Nederlandse nationaliteit te verwerven? Acht u de benadering van de Rechtbank in Amsterdam <voetnoot nummer="2"/>niet redelijker? Zo neen, waarom niet? </vraag>
      <vraag nummer="6">Acht u de heer Azzouz een «gevaar voor de openbare orde»? Zo ja, waarom? </vraag>
      <vraag nummer="7">Bent u van mening dat het verzoek van de heer Azzouz om naturalisatie moet worden heroverwogen? Zo neen, waarom niet? </vraag>
      <noten afkomstig="vraag">
         <noot nummer="1" datum="2001-01-22" bron="Trouw" titel="vuilniszak kost Marokkaan Nederlanderschap">Trouw, 22 januari 2001: «vuilniszak kost Marokkaan Nederlanderschap»</noot>
         <noot nummer="2" titel="Kafka in de polder: één zak vuilnis te veel">Ars Aequi, januari 2001 «Kafka in de polder: één zak vuilnis te veel»</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het is juist dat de betrokkene uiteindelijk niet is genaturaliseerd. Niet een veroordeling door de rechter maar een transactie met het Openbaar Ministerie ter hoogte van 1000 gulden terzake van een misdrijf heeft aanleiding gegeven de naturalisatie te weigeren. </antwoord>
      <antwoord nummer="3">De wetgeving ter bescherming van de persoonlijke levenssfeer laat niet toe dat, zonder toestemming van de betrokkene, tot de persoon te herleiden eventuele gepleegde strafbare feiten aan de openbaarheid worden prijsgegeven. Buiten het bovenstaande moet nog worden opgemerkt dat alleen onherroepelijke veroordelingen en transacties die zijn voorgevallen binnen vier jaren direct voorafgaande aan het naturalisatieverzoek of de beslissing daarop relevant zijn voor de beoordeling van het verzoek. </antwoord>
      <antwoord nummer="4">De gegevens afkomstig van de Justitiële Documentatie Dienst worden in de naturalisatieprocedure als vaststaand uitgangspunt genomen. Deze gegevens betreffen de uitspraken van de strafrechter alsmede transacties via het Openbaar Ministerie. Pas na de behandeling van het naturalisatieverzoek van betrokkene en de behandeling van het bezwaar tegen de afwijzing van de naturalisatie is gebleken dat het Openbaar Ministerie waarschijnlijk het transactiebedrag onjuist heeft bepaald. </antwoord>
      <antwoord nummer="5">Tijdens de behandeling van het naturalisatieverzoek is niet een veroordeling uit 1977 tegengeworpen. Zie ook het antwoord op vraag 3. </antwoord>
      <antwoord nummer="6">Een verzoek tot naturalisatie wordt afgewezen, indien op grond van het gedrag van de verzoeker ernstige vermoedens bestaan dat hij gevaar oplevert voor de openbare orde, de goede zeden, de volksgezondheid of de veiligheid van het Koninkrijk (aldus artikel 9, eerste lid, aanhef en onder a Rijkswet op het Nederlanderschap). Criteria voor de beoordeling of sprake is van ernstige vermoedens dat de betrokkene een gevaar voor de openbare orde vormt, zijn neergelegd in de Handleiding voor de toepassing van de Rijkswet op het Nederlanderschap. Tijdens de behandeling van het naturalisatieverzoek is gebleken dat, als gevolg van een transactie ter hoogte van f 1000,– betrokkene voldeed aan de gestelde criteria uit de Handleiding, die tot afwijzing van het naturalisatieverzoek leiden. Een juiste toepassing van artikel 9, eerste lid, aanhef en onder a Rijkswet op het Nederlanderschap brengt met zich dat er alsdan jegens betrokkene ernstige vermoedens bestaan dat hij gevaar oplevert voor de openbare orde. </antwoord>
      <antwoord nummer="7">Op grond van de huidige regelgeving is het helaas niet mogelijk om het verzoek in de actuele stand van de procedure te heroverwegen. Een heroverweging kan ingevolge de Algemene wet bestuursrecht alleen plaatsvinden in de bezwaarfase. Gelet op de bijzondere omstandigheden in deze zaak zal betrokkene evenwel per brief worden geïnformeerd over de mogelijkheid een nieuw verzoek tot naturalisatie in te dienen. Daarbij zal worden vermeld dat behoudens nieuwe feiten en omstandigheden, het aanvaarde transactievoorstel geen aanleiding is negatief op dat verzoek te beslissen. </antwoord>
      <noten afkomstig="antwoord"/>
   </antwoorden>
</kvr>
