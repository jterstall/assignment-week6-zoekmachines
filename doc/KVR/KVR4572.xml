<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rabbae (GroenLinks) en Lilipaly (PvdA) over deelname van allochtonen in het MBO. (Ingezonden 28 februari 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4572
</item>
         <item attribuut="Inhoud">Vragen naar aanleiding van het onderzoek van de Onderwijsinspectie naar de deelname van allochtonen in het mbo, waarbij geconcludeerd wordt dat de deelname van allochtone leerlingen aan het mbo en het behalen van het diploma door allochtone leerlingen achterblijven bij die van autochtone leerlingen.</item>
         <item attribuut="Rubriek">Beroepsonderwijs en volwasseneneducatie (Leerlingen) Welzijn (Minderheden)</item>
         <item attribuut="Trefwoorden">Leerlingen Mbo Minderheden</item>
         <item attribuut="Vindplaats">Kamervragen met antwoord 1996-1997, nr. 886, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="GroenLinks">Rabbae</persoon>
            <persoon partij="PvdA">Lilipaly</persoon>
         </item>
         <item attribuut="Datum_reaktie">1997-03-19</item>
         <item attribuut="Datum_indiening">1997-02-28</item>
         <item attribuut="Document-id">KVR4572</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1813" allpagenumbers="1813 1814" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="886" onderwerp="" indiendatum="1997-02-28">
         <vrager partij="GroenLinks" oorsprong="parlement">Rabbae</vrager>
         <vrager partij="PvdA" oorsprong="parlement">Lilipaly</vrager>
         <vraagt-aan/>
      </vraagdata>
      <antwoorddata antwoorddatum="1997-03-19">
         <antwoorder functie="minister" ministerie="Onderwijs, Cultuur en Wetenschappen">Ritzen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het onderzoek van de Onderwijsinspectie naar de deelname van allochtonen in het MBO? <voetnoot nummer="1"/>
      </vraag>
      <vraag nummer="2" voetnoot="2 3">Wat is uw mening over de alarmerende conclusies die de Onderwijsinspectie presenteert? <voetnoot nummer="2"/>Wat is uw mening over de kritiek die de Onderwijsinspectie uit op het gevoerde beleid? <voetnoot nummer="3"/>
      </vraag>
      <vraag nummer="3">Wat is uw verklaring omtrent de uitkomsten van het Inspectierapport? </vraag>
      <vraag nummer="4" voetnoot="4">Bent u van maatregelen te nemen om de hoge schooluitval in het MBO, met name onder allochtonen, tegen te gaan? Zo ja, aan welke maatregelen denkt u? Wat is uw opvatting over de aanbevelingen die de Onderwijsinspectie in dit kader heeft gedaan? <voetnoot nummer="4"/>
      </vraag>
      <vraag nummer="5">Bent u bereid een uitgebreide reactie op het Inspectierapport zo snel mogelijk de Kamer doen toekomen? Kunt u hierbij tevens ingaan op de dalende tendens in de deelname van allochtonen aan het leerlingwezen? </vraag>
      <noten afkomstig="vraag">
         <noot nummer="1">Inspectie van het onderwijs, Allochtonen in</noot>
         <noot nummer="2">Namelijk: MBO-opleidingen doen te weinig om de deelname van allochtone leerlingen te vergroten en de schooluitval onder allochtone leerlingen is onevenredig groot. Bij slechts één derde van de scholen is sprake van een deelname van allochtone leerlingen, evenredig aan het aantal allochtonen in de omliggende regio. In de sector techniek slaagt slechts 34% van de allochtonen (tegenover 64% bij de autochtone leerlingen), bij economie en dienstverlening/gezondheidszorg is dit respectievelijk 50 en 44% (tegenover 64 en 73% bij autochtone leerlingen)</noot>
         <noot nummer="3" titel="Alle beleidsinspanningen in het verleden ten spijt, blijkt steeds weer dat de doelstelling van volwaardige maatschappelijke deelname voor verschillende groepen leerlingen nog niet is bereikt">De inspectie concludeert: «De in de Memorie van Toelichting bij de WEB (1994) geformuleerde opmerking over het tot nu toe gevoerde beleid is daarom dan ook nu nog steeds actueel: «Alle beleidsinspanningen in het verleden ten spijt, blijkt steeds weer dat de doelstelling van volwaardige maatschappelijke deelname voor verschillende groepen leerlingen nog niet is bereikt»</noot>
         <noot nummer="4">De inspectie beveelt de minister aan om in het kader van de WEB de ROC’s voor te schrijven om eens per twee jaar een kwaliteitsverslag te maken waarop zij beoordeeld kunnen worden. In dit verslag dient opgenomen te worden hoe de scholen de toegankelijkheid voor en effectieve participatie van allochtone leerlingen willen bevorderen. Ook zullen de MBO’s een overzicht moeten geven van de in-, door-en uitstroomgegevens, gespecificeerd naar allochtone en autochtone leerlingen, teneinde inzicht te krijgen in de voortgang</noot>
      </noten>
   </vragen>
   <antwoorden aantal="5">
      <antwoord nummer="1">Het onderzoek van de Onderwijsinspectie «Allochtonen in het MBO» van 1996 is mij bekend. </antwoord>
      <antwoord nummer="2">De inspectie geeft in haar rapport aan dat het beleid ten aanzien van allochtonen in het MBO is getoetst aan reeds geformuleerd overheidsbeleid voor evenredige deelname. De afstand tot de geformuleerde beleidsdoelen is in het MBO nog te groot gebleken. Dit betekent dat de constatering in de Memorie van Toelichting bij de Wet educatie en beroepsonderwijs (WEB), waaraan de inspectie refereert – namelijk dat de doelstelling van volwaardige maatschappelijke deelname nog steeds niet is bereikt – nog steeds actueel is. </antwoord>
      <antwoord nummer="3">Het inspectierapport biedt geen sluitende verklaring omtrent de oorzaken van de uitkomsten van het onderzoek. Ik heb die evenmin. Om de vragen die rijzen naar aanleiding van dit rapport te kunnen beantwoorden ben ik voornemens een onderzoek uit te laten voeren naar de achtergronden van de geconstateerde deelname en de resultaten van de allochtone deelnemers in het beroepsonderwijs. </antwoord>
      <antwoord nummer="4">Om inzicht te krijgen in de handelwijze van de ROC’s in relatie tot de deelname van allochtonen en het voorkomen van voortijdig uitval, zal binnenkort een «Ronde tafel gesprek» worden belegd. Naast een aantal ROC’s zullen de Inspectie, de directie BVE en FORUM, Instituut voor Multiculturele Ontwikkeling, hierin een rol spelen. De exacte vraag voor het hiervoor genoemde onderzoek zal pas na deze «Ronde tafel» worden geformuleerd. De aanbevelingen van de Onderwijsinspectie sluiten aan bij de uitgangspunten voor het kwaliteitszorgverslag zoals dat onder de WEB in werking is getreden. In de «Regeling inrichting kwaliteitszorgverslag WEB» is aangegeven dat het kwaliteitszorgverslag in ieder geval bevat een verslag van de werkzaamheden op de wettelijke taakgebieden van de instellingen: 1. kwalificering a. voor de arbeidsmarkt; b. voor vervolgstudie; c. voor maatschappelijk en cultureel functioneren; d. voor sociale redzaamheid; 2. toegankelijkheid; 3. doelmatige leerwegen; 4. studie- en beroepskeuzevoorlichting. In de regeling wordt aanbevolen om in het kwaliteitszorgverslag bij het onderdeel toegankelijkheid, in het bijzonder voor kansarme groepen, met name aandacht te besteden aan: – evenredige deelname; – deelname van vrouwen aan technische opleidingen en andere opleidingen waarin meisjes en vrouwen ondervertegenwoordigd zijn; – deelname van gehandicapten; – deelname van eventuele kansarme groepen. Daarnaast wordt in de regeling aanbevolen om in het kwaliteitszorgverslag bij het onderdeel doelmatige leerwegen met name aandacht te besteden aan onder andere het voorkomen van uitval en het verhogen van het rendement. Aangezien het instrument van het kwaliteitszorgverslag thans wordt ingevoerd, is het op dit moment niet mogelijk het effect te beoordelen. Het kwaliteitszorgverslag zal voor de Onderwijsinspectie als primaire informatiebron dienen om toezicht te houden op het stelsel van kwaliteitszorg van de instelling. </antwoord>
      <antwoord nummer="5">Gelet op het in gang gezette beleid, zoals hiervoor geschetst, meen ik dat een uitgebreide inhoudelijke reactie op het Inspectierapport nog niet mogelijk is. Met betrekking tot het laatste onderdeel van deze vraag wijs ik erop dat in de afgelopen jaren het Kabinet de volgende maatregelen heeft getroffen om het leerlingwezen in algemene zin en de deelname van allochtonen in het leerlingwezen te stimuleren: – in de WEB is m.i.v. 1 januari 1996 wettelijk vastgelegd dat de landelijke organen van het bedrijfsleven (lob’s) zorgdragen voor de beschikbaarheid van leerarbeidsplaatsen; – in de wet vermindering afdracht loonbelasting en premievolksverzekeringen is met ingang van 1 januari 1996 een fiscale faciliteit ten behoeve van het leerlingwezen opgenomen; – van 1 september 1993 tot 1 september 1996 was het Projectteam Extra Impuls Leerlingwezen actief, in bijna alle sectoren en regio’s zijn mede dankzij PEIL extra activiteiten ontplooid om de daling van de instroom in het leerlingwezen te stoppen; – in het cursusjaar 1996/97 is het Convenant Versterking Leerlingwezen van kracht waarbij lob’s zich inspannen de opleidingscapaciteit uit te breiden met zo’n 5000 plaatsen; – in het kader van de WEB is het assistentenniveau ingevoerd voor leerlingen met vooropleidingen en capaciteiten, die voorheen vanwege o.a. een gebrek aan vooropleiding niet aan het leerlingwezen konden deelnemen; – additionele faciliteiten voor extra begeleiding van allochtone leerlingen middels de Integrale regeling specifieke doelgroepen. Zoals blijkt uit bovenstaande inventarisatie van Kabinetsmaatregelen ligt de nadruk op generiek stimulerend beleid ten aanzien van het leerlingwezen. Gelet op deze maatregelen in combinatie met de opleving van de economie en de hieruit voortvloeiende groei van de werkgelegenheid, lijkt een toename van het aantal leerarbeidsplaatsen te realiseren. De verwachte groei van leerarbeidsplaatsen in algemene zin kan in evenredige mate ten goede komen aan allochtonen. Aan dit punt zal ik overigens specifieke aandacht besteden bij het uit te zetten nader onderzoek en de evaluatie van het Convenant Versterking Leerlingwezen. </antwoord>
      <noten afkomstig="antwoord"/>
   </antwoorden>
</kvr>
