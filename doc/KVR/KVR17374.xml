<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Ruiter (SP) aan de minister van Volkshuisvesting, Ruimtelijke Ordening en Milieubeheer over de huurprijs van monumenten. (Ingezonden 17 februari 2003); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17374
</item>
         <item attribuut="Inhoud">Vragen over berichten dat een Amsterdamse woningcorporatie vrijkomende sociale huurwoningen in een monumentaal complex wil renoveren en vervolgens tegen bijna de dubbele prijs wil verhuren.</item>
         <item attribuut="Rubriek">Volkshuisvesting (Woninghuren)</item>
         <item attribuut="Trefwoorden">Woninghuren Woningwetwoningen</item>
         <item attribuut="Vindplaats">Kamervragen met antwoord 2002-2003, nr. 928, Tweede Kamer</item>
         <item attribuut="Vraagnr_bij_indiening">2020307340</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">De Ruiter</persoon>
         </item>
         <item attribuut="Datum_reaktie">2003-03-14</item>
         <item attribuut="Datum_indiening">2003-02-17</item>
         <item attribuut="Document-id">KVR17374</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1939" allpagenumbers="1939 1940 1941" vetnummer="2020307340" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17374" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="928" onderwerp="" indiendatum="2003-02-17">
         <vrager partij="SP" oorsprong="parlement">De Ruiter</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2003-03-14">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Kamp</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Klopt het dat de woningcorporatie De Dageraad te Amsterdam het voornemen heeft om de vrijkomende woningen in het monumentale P.L. Takcomplex – in 2000 uitgeroepen tot mooiste sociale woningbouwcomplex van de 20e eeuw – te renoveren en vervolgens de huur te verhogen tot 130% van het reguliere wettelijk maximum, wat globaal neerkomt op een verdubbeling? </vraag>
      <vraag nummer="2">Klopt het dat het betreffende complex in 1980 nog gerenoveerd is met behulp van een rijks- en/of gemeentelijke subsidie van 45 miljoen gulden, waarmee de woningen weer 40 jaar mee zouden kunnen? Acht u het onttrekken van de woningen aan de sociale huursector acceptabel binnen de condities die destijds aan de subsidieverstrekking gekoppeld waren? </vraag>
      <vraag nummer="3">Hoeveel corporatiewoningen hebben per 1-1-2003 de status gemeentelijk of rijksmonument? Hoeveel woningen met een dergelijke status zijn de afgelopen vijf jaar door huurverhoging of verkoop onttrokken aan de sociale huurvoorraad? </vraag>
      <vraag nummer="4" voetnoot="1 2">Kunt u het antwoord van uw voorganger <voetnoot nummer="1"/>door middel van cijfers staven? <voetnoot nummer="2"/>Is er niet veeleer sprake van een structureel beleid om de huur van vrijkomende woningen met een monumentenstatus te verhogen tot 130% van het reguliere wettelijk maximum? </vraag>
      <vraag nummer="5">Klopt het dat de bedoelde woningen die verdwijnen uit de sociale huurvoorraad voornamelijk gelegen zijn in populaire woonwijken, waar het aanbod aan sociale huurwoningen nu al lager is dan het stedelijk gemiddelde en de wachttijden al langer zijn dan het stedelijk gemiddelde? Zo ja, hoe valt dit te rijmen met het regeringsbeleid om een goede spreiding van het bestand aan sociale huurwoningen te bevorderen? </vraag>
      <noten afkomstig="vraag">
         <noot nummer="1" titel="... geen directe gevolgen behoeft te hebben voor de daadwerkelijke huurprijs die aan een huurder in rekening wordt gebracht. (...) Het mag worden aangenomen, gezien de aan sociale verhuurders opgedragen doelstelling dat zij bij het bepalen van een huurprijs rekening houden met de rol die de betreffende woning speelt in het huisvesten van huurders met een benedenmodaal inkomen.">Uw ambtsvoorganger antwoordde in april 2000 op vragen van het lid Poppe dat de wijziging van de maximale huurprijsgrens «... geen directe gevolgen behoeft te hebben voor de daadwerkelijke huurprijs die aan een huurder in rekening wordt gebracht. (...) Het mag worden aangenomen, gezien de aan sociale verhuurders opgedragen doelstelling dat zij bij het bepalen van een huurprijs rekening houden met de rol die de betreffende woning speelt in het huisvesten van huurders met een benedenmodaal inkomen.»</noot>
         <noot nummer="2" documenttype="Kamervragen">Aanhangsel Handelingen, 1047, vergaderjaar 1999–2000 antwoord op vraag 2.</noot>
      </noten>
   </vragen>
   <antwoorden aantal="6">
      <antwoord nummer="1">Van het P. L. Takcomplex zijn inmiddels 50 woningen in een proef gerenoveerd. Het voorgestane huurbeleid door De Dageraad bij het PL Takcomplex komt niet neer op een verdubbeling van de huidige huren. De 130% wordt toegepast op woningen na mutatie na renovatie. Bij zittende huurders wordt wel de renovatie uitgevoerd maar niet de huur verhoogd (met uitzondering van de gebruikelijke huurverhoging als gevolg van met instemming van de huurder uitgevoerde comfortverhogende maatregelen). Voor huurders in een nog niet gerenoveerde woning wordt de op termijn te bereiken huur gesteld op 100% van maximaal redelijk. Voor huurders in een gerenoveerde woning wordt deze huur ten behoeve van de jaarlijkse huurverhoging gesteld op 130% van maximaal redelijk. De werkelijk op termijn te bereiken huurprijs wordt echter gesteld op 100% van maximaal redelijk. De in de renovatieproef betrokken 50 woningen kennen een gemiddelde huurprijs van ruim 320. De gemiddelde huur bij 100% maximaal redelijk bedraagt 420 en bij 130% 550. De huur van monumentenwoningen kent een wat afwijkend regiem. In artikel 8a van het Besluit Huurprijzen Woonruimte staat vermeld dat de huurcommissie rekening houdt met de door de verhuurder voor instandhouding van de monumentale waarde gemaakte kosten; een wijze van berekening wordt niet gegeven. De huurcommissies hebben gekozen voor een methode waarbij de woning wordt gewaardeerd door middel van het woningwaarderingsstelsel met een vaste toeslag op de huurprijs. Bij zelfstandige woonruimte bedraagt deze toeslag inzake een rijksmonument 30% en bij een beschermd stads- en dorpsgezicht/gemeentelijke monument 15%. Voor de instandhouding van monumenten en beeldbepalende elementen aan een woning zijn extra kosten verbonden omdat de eigenaar aan bepaalde eisen en richtlijnen is gebonden. Mede op grond van ervaringscijfers van de Rijksdienst voor monumentenzorg achten de huurcommissies het redelijk om de verhuurder tegemoet te komen in deze extra kosten door niet alleen uit te gaan van de normale woonwaardering, maar van een aangepaste methodiek. Overigens heb ik het voornemen om bij de vormgeving van het huurbeleid voor de lange termijn ook de huurprijzen van monumentenwoningen en woningen gelegen in een beschermd stads- of dorpsgezicht te betrekken. De beoogde inwerkingtredingdatum van het huurbeleid voor de lange termijn is 1 juli 2005. Een standpunt over de inhoud van het huurbeleid voor deze woonruimten op lange termijn verwacht ik dit jaar te kunnen innemen. </antwoord>
      <antwoord nummer="2">Het complex dateert van 1923 (oorspronkelijk 360 woningen). Vanaf 1972 staat het op de lijst van Rijksmonumenten. In de periode 1979–1983 is het complex gerenoveerd. De financiering van de renovatie is geschied met een rijkslening van ruim f 44 mln. Er is derhalve geen sprake van een subsidie van f 45 mln. Tevens ontving De Dageraad een rijksbijdrage in het exploitatietekort. Over 1994 bedroeg deze bijdrage nog f 3 062 274,66. In 1995 zijn deze lening en bijdragen opgegaan in de bruteringsoperatie. Ondanks de uitgevoerde renovatie bleven er hardnekkige bouwtechnische problemen (met name vochtproblematiek) en staken ook leefbaarheidsproblemen de kop op (matige geluidsisolatie). Dit leidde in 2000 tot een voorstel tot nieuwe renovatiewerkzaamheden (gevelherstel, mechanische ventilatie, gesloten installaties e.d.). Inmiddels zijn ruim 50 woningen in een proef aangepakt en wordt deze proef geëvalueerd en vertaald naar een aanpak voor de overige 300 woningen. Een bijeenkomst met de bewonerscommissie aangaande dit onderwerp is gepland voor 21 maart as.. Het beleid van De Dageraad is erop gericht om, ook op termijn, de huur af te grendelen op de huursubsidiegrens, in die gevallen waar (zittende) huurders van huursubsidie afhankelijk zijn. Alle woningen in het PL Takcomplex vallen op dit moment ook met optrekking van de huur tot 100% van maximaal redelijk binnen de huursubsidiegrens. Dat geldt eveneens voor de meeste woningen bij optrekking tot 130% van maximaal redelijk. Ik deel uw opvatting niet dat er sprake is van het onttrekken van de woningen aan de sociale huursector (zie tevens mijn antwoord op vraag 1). </antwoord>
      <antwoord nummer="3">Door VROM is eind 2000 aan B&amp;A Groep gevraagd nader onderzoek te verrichten naar de positie van monumenten op de woningmarkt (door wie worden de woningen bewoond, waar liggen de woningen en welke rol speelt dit type woning voor de doelgroep). Aan de hand van kwantitatieve basisgegevens is eerst een globaal landelijk beeld van de landelijke woningmarkt geschetst. Daarna is voor een meer gedetailleerd beeld een pilotstudie verricht onder drie gemeenten waar zich relatief veel monumenten bevinden (Haarlem, Leeuwarden en Naarden). Uit het onderzoek is naar voren gekomen dat de beschikbare bronnen alleen een globale indicatie van de positie van monumentale woonruimte op de woningmarkt konden geven. Nederland heeft (peildatum 2000) ruim 45 000 rijksmonumenten en ruim 30 000 gemeentelijke monumenten, huur en koopwoningen tezamen (= 25% van de totale woningvoorraad). Ruim 40% van de monumenten bevindt zich in de Randstad. Door het ontbreken van afzonderlijke registraties is geen uitspraak te doen over het gevoerde huur- en/of verkoopbeleid. </antwoord>
      <antwoord nummer="4">De verslaglegging van toegelaten instellingen geeft geen inzicht op complexniveau van toegepaste huurverhogingen. Uit de jaarrekening 2001 van de Alliantie blijkt (sedert 1 juli 2001 maakt de corporatie De Dageraad deel uit van de Alliantie) dat het woningbezit van De Dageraad is onder te verdelen in 60% goedkoop, 35% betaalbaar en 5% duur. De gemiddelde huurprijs per woning per maand bedroeg in 2001 </antwoord>
      <antwoord nummer="273">(74% van maximaal redelijk). De gemiddelde huurverhoging per 1 juli 2001 bedroeg 3,5%. Aangaande het huurbeleid verwijs ik u naar mijn antwoord op vraag 1. </antwoord>
      <antwoord nummer="5">Zoals ik u reeds bij het antwoord op vraag 2 heb medegedeeld, deel ik uw opvatting niet dat de woningen worden onttrokken aan de sociale huurvoorraad. In Amsterdam worden reeds jaren prestatieafspraken gemaakt over de opgaven in de volkshuisvesting tussen gemeente, stadsdelen, corporaties en de Huurdersvereniging Amsterdam. De huidige beleidsovereenkomst is er onder meer op gericht meer woonmogelijkheden te creëren voor huishoudens in de middeninkomens. Deze inkomensgroep kent momenteel de laagste slaagkans op de Amsterdamse woningmarkt. Dit alles onder de randvoorwaarde dat de corporaties een ruim voldoende voorraad betaalbare huurwoningen, verspreid over de stad in stand houden. Onder andere in de wijk de Pijp, waar het onderhavige complex is gelegen bestaat een enorme concentratie aan goedkope huurwoningen. De prestatieafspraken zijn er juist op gericht in het betreffende gebied een grotere differentiatie van de woningvoorraad te bewerkstelligen. Ik acht geen termen aanwezig het voorgestane beleid strijdig te achten met het regeringsbeleid terzake. Integendeel, ik acht het Amsterdamse beleid om door middel van voorraaddifferentiatie meer ruimte te creëren voor huishoudens met middeninkomens van groot belang. Ik deel uw zorg over het verdwijnen van sociale huurwoningen uit deze Wijk, de Nieuwe Pijp, dus niet. Het percentage sociale huurwoningen is hier ca. 95% en ligt daarmee aanmerkelijk boven het landelijk gemiddelde van 35%. </antwoord>
      <noten afkomstig="antwoord"/>
   </antwoorden>
</kvr>
