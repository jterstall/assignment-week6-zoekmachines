<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Roethof en Scheltema-de Nie (beiden D66) over het uitwisselen van gegevens die opgedaan zijn met snelheidscontroles met de belastingdienst. (Ingezonden 4 februari 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4628
</item>
         <item attribuut="Rubriek">Belastingen (Algemeen) Staats- en bestuursrecht (Grondrechten) Verkeer, vervoer en waterstaat (Verkeersdelicten)</item>
         <item attribuut="Trefwoorden">Belastingen Privacy Verkeersdelicten</item>
         <item attribuut="Vindplaats">Kamervragen met antwoord 1996-1997, nr. 938, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">Roethof</persoon>
            <persoon partij="D66">Scheltema-de Nie</persoon>
         </item>
         <item attribuut="Datum_reaktie">1997-03-28</item>
         <item attribuut="Datum_indiening">1997-02-04</item>
         <item attribuut="Document-id">KVR4628</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1919" allpagenumbers="1919 1920" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="938" onderwerp="" indiendatum="1997-02-4">
         <vrager partij="D66" oorsprong="parlement">Roethof</vrager>
         <vrager partij="D66" oorsprong="parlement">Scheltema-de Nie</vrager>
         <vraagt-aan/>
      </vraagdata>
      <antwoorddata antwoorddatum="28 maart 1997), zie ook Aanhangsel Handelingen nr. 766, vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Bent u bekend met de publicatie «In beeld gebracht» van de Registratiekamer, waarin staat dat gegevens die opgedaan zijn met snelheidscontroles worden uitgewisseld met de belastingdienst? <voetnoot nummer="1"/>
      </vraag>
      <vraag nummer="2" voetnoot="2">Heeft de Registratiekamer in een brief aan de minister van Verkeer en Waterstaat geschreven, dat andere instanties dan de CRI van de verzamelde gegevens gebruik kunnen maken? <voetnoot nummer="2"/>
      </vraag>
      <vraag nummer="3">Wie is in de zin van de Wet Persoonsregistraties (WPR) de houder van de persoonsregistratie, zoals die per 1 mei a.s. middels elektronische snelheidscontroles wordt opgebouwd? </vraag>
      <vraag nummer="4">Wat is het doel van deze registratie? </vraag>
      <vraag nummer="5">Bent u van mening dat een zogenaamde doelbinding bij snelheidsovertredingen niet voor de hand ligt, gezien artikel 18, lid 2 van de WPR? </vraag>
      <vraag nummer="6">Hoe lang zullen de elektronisch geregistreerde gegevens worden bewaard? Worden de gegevens van niet-overtreders en overtreders gelijk behandeld? </vraag>
      <vraag nummer="7">Bent u van mening dat het zogenaamde doelbindingsartikel uit de WPR van toepassing kan zijn wanneer de gegevens die op deze wijze zijn vergaard worden gebruikt door andere overheidsinstanties? </vraag>
      <vraag nummer="8">Zijn er voor het registreren van snelheidsovertredingen minder ingrijpende manieren te vinden, zoals radar, die de privacy beter waarborgen? Zo ja, waarom worden deze dan niet ingezet? </vraag>
      <vraag nummer="9">Is een toetsing van de onvermijdelijkheid van de registratie van het doel niet vereist? </vraag>
      <vraag nummer="10">Heeft de weggebruiker recht op informatie over deze elektronische controle en van het gebruik van de verzamelde persoonsgegevens (vgl. artikel 28 WPR)? </vraag>
      <noten afkomstig="vraag">
         <noot nummer="1" titel="In beeld gebracht">«In beeld gebracht», Registratiekamer (januari 1997), blz. 23</noot>
         <noot nummer="2" datum="1997-01-27" bron="De Telegraaf">De Telegraaf, 27 januari 1997</noot>
      </noten>
   </vragen>
   <antwoorden aantal="6">
      <antwoord nummer="1">Ja. Daarbij zij echter het volgende opgemerkt. In de Registratiekamerpublicatie «In beeld gebracht» (januari 1997) wordt op pagina 23 uitsluitend bij wijze van voorbeeld vermeld dat gegevens ontleend aan snelheidscontroles tevens gebruikt zouden kunnen worden ten behoeve van de controle op de betaling van de motorrijtuigenbelasting. Voor een goed begrip van het hierna volgende is het noodzakelijk eerst een toelichting te geven op de wijze van «snelheidscontrole» waarop de vragen kennelijk betrekking hebben. De V&amp;W-nota Samenwerken aan bereikbaarheid (SWAB, september 1996) beoogt de doorstroming van het verkeer te bevorderen (tijdens de spitsuren in met name de Randstad) door middel van diverse maatregelen, waaronder een flexibele invulling van de maximaal toegestane snelheid. Nodig is ook het bevorderen van een uniform tempo van de weggebruikers op een bepaald traject. Voor de goede werking van deze maatregelen is een efficiënte handhaving een onmisbaar sluitstuk. In het bijzonder bij het toezicht op een uniforme rijsnelheid op trajecten biedt het trajectcontrolesysteem mogelijkheden tot een effectieve en efficiënte handhaving. Onder verantwoordelijkheid van het ministerie van Verkeer en Waterstaat hoofddirectie Rijkswaterstaat, en van de divisie Mobiliteit van het Korps landelijke politiediensten (KLPD) zal vanaf mei a.s. een proef met een trajectcontrolesysteem van start gaan. Met behulp van dit systeem worden op een vastgesteld traject op de A2 tussen Maarssen en Breukelen videobeelden gemaakt van (de kentekens van) alle passerende voertuigen. Met behulp van het aldus verkregen en digitaal opgeslagen beeldmateriaal wordt de gemiddelde snelheid van een voertuig op het traject berekend. Indien wordt vastgesteld dat het gemiddelde hoger is dan de vastgestelde maximum snelheid, kan via een grotendeels geautomatiseerd traject een sanctie worden opgelegd. </antwoord>
      <antwoord nummer="2">Het directoraat-generaal Rijkswaterstaat van het ministerie van Verkeer en Waterstaat heeft op 1 maart 1996 de Registratiekamer om advies gevraagd over de privacy-aspecten van het voorgenomen proefproject «trajectcontrolesysteem». De Registratiekamer heeft in haar advies van 9 december 1996 uit het ten tijde van de adviesaanvrage aan de Registratiekamer voorgelegde systeemconcept onder andere afgeleid dat de mogelijkheid bestaat dat de, in het kader van de snelheidscontrole verzamelde, persoonsgegevens ter beschikking worden gesteld aan derden, te weten andere toezichthoudende diensten. «In dat verband zijn genoemd verstrekkingen aan de fiscus, de CRI, of andere overheidsdiensten in het kader van de handhaving van de milieuwetgeving» (p. 7 van het advies). </antwoord>
      <antwoord nummer="3, 4, 5 en 7">Mede naar aanleiding van genoemd advies van de Registratiekamer is gekozen voor een eenduidig doel en regime voor het trajectcontrolesysteem. Daar het binnen de huidige kaders gaat om de uitvoering van de politietaak – in casu het toezicht op de maximum snelheid – is de Wet politieregisters (WPolR), en niet de Wet persoonsregistraties, van toepassing. Dit geldt zowel voor de toepassing van de bepalingen van het Wetboek van Strafrecht bij overschrijdingen van meer dan 40 km/uur, als voor de sancties op grond van de Wet administratiefrechtelijke handhaving verkeersvoorschriften (Wet Mulder). Wij leiden dit af uit artikel 3, eerste lid van de wet Mulder, juncto artikel 2, eerste lid, onder a, van het op deze wet gebaseerde besluit, alsmede artikel 1, eerste lid onder 2e, Politiewet juncto artikel 3, derde lid, van het eerdergenoemde besluit. Daarmee wordt eerste ondergetekende als korpsbeheerder van het KLPD registerbeheerder in de zin van de WPolR en is het gesloten verstrekkingenregime van de Wet politieregisters van toepassing. Onder bepaalde omstandigheden kunnen andere overheidsinstanties aanspraak maken op verstrekking van gegevens uit politieregisters. </antwoord>
      <antwoord nummer="6">Gegevens van alle passerende voertuigen worden in een tijdelijk bestand opgeslagen tot het tweede meetpunt is gepasseerd en de gemiddelde snelheid kan worden berekend. Daaruit worden de gegevens van de overschrijders van de snelheidslimiet geselecteerd en doorgezonden naar het bestaande afhandelingssysteem, hetgeen reeds gereglementeerd is. De niet geselecteerde gegevens worden vernietigd. Bij het gekozen proeftraject is dat na circa twee minuten. Het voorgaande proces geschiedt geheel geautomatiseerd en zonder menselijke tussenkomst. Dit proces is mede op aangeven van de Registratiekamer, met een aantal strenge waarborgen omkleed. Zo is het systeem technisch beveiligd waardoor de tijdelijk vastgelegde gegevens van de passerende voertuigen niet toegankelijk zijn voor enig persoon. De gegevens van de overtreders worden op de gebruikelijke en wettelijk voorgeschreven wijze verder door de politie en het openbaar ministerie verwerkt. </antwoord>
      <antwoord nummer="8 en 9">Gelet op de uit het SWAB voortvloeiende uitgangspunten voor snelheidscontrole, is de inzet van de huidige radarapparatuur, die slechts puntmetingen verricht, een minder geschikt middel. Gelet op het antwoord bij vraag 6 is de privacy minstens zo goed gewaarborgd als bij het gebruik van radarapparatuur. De op zich zelf geringe inbreuk op de persoonlijke levenssfeer als gevolg van de voorgenomen videoregistratie achten wij in dit geval aanvaardbaar. Alles afwegende achten wij de aanleg van het onderhavige register noodzakelijk voor een goede uitvoering van de politietaak (cf. artikel 4 Wet politieregisters). Uiteraard zullen na afloop van de proefperiode zowel de verkeerstechnische als de privacy-technische aspecten geëvalueerd worden. </antwoord>
      <antwoord nummer="10">Het vast te stellen privacy-reglement zal op de gebruikelijke wijze worden gepubliceerd in de Staatscourant. In het reglement zal de wijze waarop geregistreerde personen of hun wettelijke vertegenwoordigers kennisneming en verbetering van de over hen opgenomen gegevens kunnen verkrijgen nader geregeld worden. </antwoord>
      <noten afkomstig="antwoord"/>
   </antwoorden>
</kvr>
