<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hamer en Stuurman (beiden PvdA) aan de minister van Sociale Zaken en Werkgelegenheid over de gevolgen van het faillissement van Kids Concern. (Ingezonden 16 december 2005); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24793
</item>
         <item attribuut="Inhoud">Vragen over het feit dat sommige kinderopvangondernemers ouders sommeren om de door Kids Concern niet-betaalde rekeningen op korte termijn zelf te voldoen, terwijl de ouders zelf aan al hun verplichtingen hebben voldaan en in sommige gevallen door hun werkgever gedwongen werden de betalingen via Kids Concern te laten lopen. Deze vragen dienen ter aanvulling op eerdere vragen terzake van het lid Smilde (CDA), ingezonden 6 december 2005.</item>
         <item attribuut="Rubriek">Burgerlijk recht en burgerlijk procesrecht (Faillissementsrecht) Burgerlijk recht en burgerlijk procesrecht (Verbintenissenrecht) Welzijn (Kinderopvang)</item>
         <item attribuut="Trefwoorden">Aansprakelijkheid Faillissementen Kinderopvang</item>
         <item attribuut="Vindplaats">Kamervragen met antwoord 2005-2006, nr. 778, Tweede Kamer</item>
         <item attribuut="Vraagnr_bij_indiening">2050605060</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Hamer</persoon>
            <persoon partij="PvdA">Stuurman</persoon>
         </item>
         <item attribuut="Datum_reaktie">2006-01-24</item>
         <item attribuut="Datum_indiening">2005-12-16</item>
         <item attribuut="Document-id">KVR24793</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1647" allpagenumbers="1647 1648" vetnummer="2050605060" code="0506tkkvr778" lopendefooter="Tweede Kamer, vergaderjaar 2005–2006, Aanhangsel" filenaam="KVR24793" issn-nummer="ISSN 0921- 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="778" onderwerp="" indiendatum="2005-12-16">
         <vrager partij="PvdA" oorsprong="parlement">Hamer</vrager>
         <vrager partij="PvdA" oorsprong="parlement">Stuurman</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2006-01-24">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Bent u bekend met het feit dat sommige kinderopvangondernemers ouders sommeren, al dan niet met inzet van deurwaarders, om de door Kids Concern niet-betaalde rekeningen voor de opvang van hun kind op korte termijn zelf te voldoen? </vraag>
      <vraag nummer="2">Weet u dat het hier om honderden gevallen gaat met rekeningen van duizenden euro’s, terwijl de ouders zelf aan al hun verplichtingen hebben voldaan? </vraag>
      <vraag nummer="3">Bent u bereid de oproep van BOinK aan de Kinderopvangondernemers om ouders een aantal weken respijt te geven, te ondersteunen? </vraag>
      <vraag nummer="4">Is het u bekend dat de ouders niet alleen geen invloed hadden op de keuze van hun werkgever om met Kids Concern in zee te gaan, maar ook soms gedwongen werden om alle betalingen via Kids Concern te laten lopen? </vraag>
      <vraag nummer="5">Bent u bereid om te bezien of het mogelijk is om de Belastingdienst de over de maand december betaalde ouderbijdrages terug te laten vorderen? </vraag>
      <vraag nummer="6">Bent u bereid om, gelet op de urgentie van deze zaak, te proberen op korte termijn samen met de sector en het waarborgfonds tot een oplossing voor de gedupeerde ouders te komen? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Smilde (CDA), ingezonden 6 december 2005, (vraagnummer 2050604450). </toelichting>
   <antwoorden aantal="6">
      <antwoord nummer="1">Zie het antwoord op vraag 2. </antwoord>
      <antwoord nummer="2">Op 21december 2005 vond ambtelijk overleg over kinderopvang plaats tussen het Ministerie van SZW en vertegenwoordigers van de MO-groep, Branchevereniging, BOinK en het Waarborgfonds kinderopvang. Bij die gelegenheid is ook gesproken over de situatie als gevolg van de problemen bij KidsConcern. Partijen in het overleg gaven aan dat ongeveer 9.000 ouders gedupeerd zijn. Bij ongeveer 8.000 ouders gaat het om de werkgeversbijdrage en bij ongeveer 1.000 ouders om de gehele bekostiging van het kinderopvanggebruik. Tevens bevestigden zij het beeld dat in een aantal gevallen kinderopvangorganisaties de ouders aanspreken op door KidsConcern niet betaalde rekeningen. Er is overigens op dit moment geen sprake van een faillissement van KidsConcern. </antwoord>
      <antwoord nummer="3">Zie het antwoord op vraag 6. </antwoord>
      <antwoord nummer="4">Het is mij bekend dat in sommige gevallen ouders de werkgever moesten volgen in zijn keuze de afhandeling van de werkgeversbijdrage via KidsConcern te laten verlopen. Dit kon betekenen dat niet alleen de werkgeversbijdrage, maar de gehele betaling van de factuur via KidsConcern moest verlopen. In andere gevallen konden ouders zelf kiezen op welke wijze zij de werkgeversbijdrage uitbetaald wilden hebben. De keuze voor een bepaald arrangement is het resultaat van afspraken tussen werkgevers en werknemers als onderdeel van de arbeidsvoorwaarden. </antwoord>
      <antwoord nummer="5">Direct na het bekend worden van de problemen bij KidsConcern begin december 2005 heeft de Belastingdienst via advertenties in landelijke dagbladen ouders opgeroepen bestaande machtigingen in te trekken en door te geven naar welk rekeningnummer de tegemoetkoming over december kan worden overgemaakt. Op die manier is voorkomen dat betalingen voor tegemoetkomingen aan ouders over de maand december, die betrekking hadden op december 2005 en op januari 2006, bij KidsConcern terecht kwamen. Een terugvordering is daardoor niet nodig. </antwoord>
      <antwoord nummer="6">In het overleg van 21december 2005, vermeld in het antwoord op vraag 2, hebben partijen aangegeven gezamenlijk te zoeken naar een oplossing voor de problematiek en te werken aan een structuur om dergelijke risico’s in de toekomst op te kunnen vangen. Indien partijen daarbij het Waarborgfonds wensen in te zetten, zullen zij met mij in overleg treden. Mijn eventuele medewerking zal aan strikte voorwaarden zijn gebonden. </antwoord>
      <noten afkomstig="antwoord"/>
   </antwoorden>
</kvr>
