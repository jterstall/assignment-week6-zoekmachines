<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) over verstrekking van een Manus Robot Manipulator. (Ingezonden 30 juli 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7751
</item>
         <item attribuut="Inhoud">Vragen over verstrekking en vergoeding van een robotarm, eerder een AWBZ-voorziening, nu in het nieuwe voorzieningenstelsel de aanspraken op extramurale hulpmiddelen per 1 januari 1996 zijn overgeheveld naar de Ziekenfondswet en de particuliere ziektekostenverzekeringen.</item>
         <item attribuut="Rubriek">Gezondheidszorg (Medische hulpmiddelen) Gezondheidszorg (Zorgverzekeringen) Welzijn (Lichamelijk gehandicapten)</item>
         <item attribuut="Trefwoorden">AWBZ Lichamelijk gehandicapten Medische hulpmiddelen</item>
         <item attribuut="Vindplaats">Kamervragen met antwoord 1997-1998, nr. 1736, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1998-09-04</item>
         <item attribuut="Datum_indiening">1998-07-30</item>
         <item attribuut="Document-id">KVR7751</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3569" allpagenumbers="3569 3570" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7751" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1736" onderwerp="" indiendatum="1998-07-30">
         <vrager partij="SP" oorsprong="parlement">Kant</vrager>
         <vraagt-aan/>
      </vraagdata>
      <antwoorddata antwoorddatum="1998-09-4">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Was verstrekking van een Manus Robot Manipulator (MRM) via de AAW mogelijk en niet via de AWBZ? Zo ja, was het niet de bedoeling van de wetgever dat in principe alle vroegere AAW-voorzieningen een plek zouden krijgen in het nieuwe voorzieningenstelsel? </vraag>
      <vraag nummer="2">Bent u van mening dat de MRM voor een groep gehandicapten een sterke toename betekent van hun mogelijkheden om zelfstandig handelingen te verrichten, waardoor de afhankelijkheid van anderen minder wordt en het gevoel van eigenwaarde toeneemt? </vraag>
      <vraag nummer="3">Betekent het «niet vergoeden» van een MRM in het nieuwe voorzieningenstelsel een verslechtering voor de mogelijkheden van deze groep gehandicapten om zich zoveel mogelijk zelfstandig te kunnen ontplooien en is dat dus in strijd met uw beleid? </vraag>
      <vraag nummer="4">Bent u bereid de MRM alsnog op te nemen in de lijst van verstrekkingen Regeling Hulpmiddelen AWBZ? Zo neen, waarom niet en zijn er alternatieven voor deze mensen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Vlak voordat de ADL-hulpmiddelen per 1 januari 1994 vanuit de AAW werden overgeheveld naar de AWBZ adviseerde de toenmalige Gemeenschappelijk Medische Dienst (GMD), na een uitgevoerd experiment, positief over de robotmanipulator/robotarm. De introductie van de robotarm als voorziening in het kader van de AAW viel vrijwel samen met de voorbereiding van de overheveling van een aantal AAW-hulpmiddelen naar de AWBZ. Uit hoofde van de AAW zijn ongeveer 40 robotarmen toegekend aan personen bij wie voorafgaand was nagegaan of zij over voldoende vaardigheid beschikten om gebruik te maken van de robotarm. De doelstelling van de overheveling van een aantal AAW-voorzieningen naar de AWBZ in het kader van de WVG-operatie was enerzijds het realiseren van aanspraken op voorzieningen voor personen van 65 jaar en ouder en anderzijds bij te dragen aan de beoogde verbetering van de toegankelijkheid tot de gehandicaptenvoorzieningen door voorzieningen naar hun aard zoveel mogelijk binnen één wettelijk regime onder te brengen. Bij de overheveling van een aantal hulpmiddelen vanuit de AAW naar de AWBZ zijn de gebruikelijke criteria voor opname in het verstrekkingenpakket van de wettelijke ziektekostenverzekeringen gehanteerd. De robotarm is bij die overheveling niet meegenomen omdat deze als onnodig kostbaar werd aangemerkt. Overigens waren in dat stadium de resultaten van de evaluatie van de verstrekking van de robotarm in het kader van de AAW nog niet bekend. In de Regeling hulpmiddelen AWBZ 1994 (en sinds 1 januari 1996 de Regeling hulpmiddelen 1996) worden de aanspraken op extramurale hulpmiddelen explicieter omschreven dan krachtens de AAW het geval was. Op de robotarm bestaat op grond van de wettelijke ziektekostenverzekeringen geen aanspraak. </antwoord>
      <antwoord nummer="2">Inderdaad is het zo dat de robotarm een nuttig en bruikbaar hulpmiddel lijkt, gelet op het evaluatieverslag van de krachtens de AAW verstrekte robotarmen door Revalidatietechniek Het Dorp (RVT) en de GMD d.d. september 1996. Uit de evaluatie blijkt dat de kwaliteit van leven van de gebruikers duidelijk toeneemt doordat veel meer handelingen zelfstandig kunnen worden uitgevoerd. Ook kwamen er enkele beperkingen van de robotarm naar voren. Doordat Nederland in internationaal opzicht voorop loopt in de ontwikkeling van de Manus Robot Manipulator zijn er, buiten de voornoemde evaluatie, geen onderzoeksgegevens over het gebruik van de robotarm voorhanden. Overigens zij opgemerkt dat deze evaluatie gebaseerd is op het gebruik van de robotarm door een beperkt aantal personen. </antwoord>
      <antwoord nummer="3">In het kader van de AAW heeft een beperkt aantal personen een robotarm ter beschikking gekregen. De robotarm heeft nooit deel uitgemaakt van het verstrekkingenpakket van de wettelijke ziektekostenverzekeringen. Vanzelfsprekend is mijn beleid er niet op gericht om mensen noodzakelijke zorg te onthouden. Het onderhavige onderwerp heeft dan ook mijn aandacht. De noodzakelijke kostenbeheersing bij de extramurale hulpmiddelen vraagt echter om een kritische toets als het gaat om uitbreidingen van het verstrekkingenpakket. </antwoord>
      <antwoord nummer="4">Zoals vermeld in het antwoord op vraag 1 is de aanspraak op extramurale hulpmiddelen per 1 januari 1996 overgeheveld vanuit de AWBZ naar de Ziekenfondswet en de particuliere ziektekostenverzekeringen. Naar aanleiding van het in het antwoord op vraag 2 genoemde evaluatieverslag uit 1996 heb ik de Ziekenfondsraad gevraagd de robotarm te toetsen aan de criteria voor opname in het verstrekkingenpakket van de ziekenfondsverzekering. Met mijn brief van 2 december 1996 (VPZ/VU-962880) heb ik de Tweede Kamer een afschrift van deze brief aan de Ziekenfondsraad gezonden. De Ziekenfondsraad heeft het evaluatieverslag van de toenmalige GMD en RVT betrokken bij zijn onderzoek. De Ziekenfondsraad heeft in zijn rapport van 24 april 1997, nr. 747, geoordeeld dat er nog onvoldoende gegevens beschikbaar zijn om te concluderen dat de robotarm kan worden opgenomen in het verstrekkingenpakket van de ziekenfondsverzekering. In zijn rapport merkt de Ziekenfondsraad op dat de kosten-effectiviteit van de robotarm nog niet is bewezen. Ook bestaat nog geen totaalbeeld van de doelgroep en de indicatiecriteria die zouden moeten gelden. Ik acht inzicht in deze aspecten wel noodzakelijk om een verantwoorde beslissing te kunnen nemen over de toelating van de robotarm tot het verstrekkingenpakket. Op 22 oktober 1997 heb ik de Ziekenfondsraad daarom gevraagd het onderzoek naar de kosten-effectiviteit, de indicatiecriteria en de doelgroep van de robotarm ter hand te nemen. Naar verwachting zal de Ziekenfondsraad dit najaar besluiten over de concrete uitvoering van dit onderzoek en daarbij ook de keus maken welk onderzoeksinstituut dit onderzoek gaat verrichten. Via dit onderzoek zal een – weliswaar beperkt – aantal patiënten de beschikking krijgen over een robotarm. Deze robotarmen worden dus vergoed uit het budget beschikbaar voor dit onderzoek en niet als verstrekking verleend. De robotarm biedt ondersteuning bij algemene dagelijkse levensverrichtingen en in de hobby- en werksfeer. Binnen de voorzieningen voor gehandicapten, waaronder de wettelijke ziektekostenverzekeringen, zijn er diverse andere hulpmiddelen en vormen van (ADL-)zorg als alternatief beschikbaar. </antwoord>
      <noten afkomstig="antwoord"/>
   </antwoorden>
</kvr>
