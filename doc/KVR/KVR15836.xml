<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister en staatssecretaris van Volksgezondheid, Welzijn en Sport over de bevindingen van professor Evenhuis inzake de medische zorg aan verstandelijk gehandicapten. (Ingezonden 28 mei 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15836
</item>
         <item attribuut="Inhoud">Vragen naar aanleiding van de bevindingen van prof. Evenhuis dat de medische zorg voor verstandelijk gehandicapten ernstig tekort schiet, en zelfs leidt tot vermijdbare sterfte (Volkskrant van 24 mei 2002).</item>
         <item attribuut="Rubriek">Gezondheidszorg (Algemeen) Welzijn (Geestelijk gehandicapten)</item>
         <item attribuut="Trefwoorden">Geestelijk gehandicapten Gezondheidszorg</item>
         <item attribuut="Vindplaats">Kamervragen met antwoord 2001-2002, nr. 1292, Tweede Kamer</item>
         <item attribuut="Vraagnr_bij_indiening">2010210670</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2002-06-19</item>
         <item attribuut="Datum_indiening">2002-05-28</item>
         <item attribuut="Document-id">KVR15836</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2729" allpagenumbers="2729 2730 2731" vetnummer="2010210670" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15836" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1292" onderwerp="" indiendatum="2002-05-28">
         <vrager partij="SP" oorsprong="parlement">Kant</vrager>
         <vraagt-aan>de minister en staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2002-06-19">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Wat is uw reactie op de bevindingen van prof. Evenhuis dat de medische zorg voor verstandelijk gehandicapten ernstig tekort schiet, en zelfs leidt tot vermijdbare sterfte? <voetnoot nummer="1"/>
      </vraag>
      <vraag nummer="2">Erkent u dat er sprake is van onderdiagnose bij visuele en gehoorstoornissen en dat dit slecht is voor de integratie? </vraag>
      <vraag nummer="3">Erkent u het belang van tijdige screening van lichamelijke en psychische stoornissen bij verstandelijk gehandicapten? </vraag>
      <vraag nummer="4">Klopt het dat in de medische zorg in instellingen voor verstandelijk gehandicapten de laatste jaren een inhaalslag plaatsvindt, maar dat ook hier nog steeds sprake is van onderdiagnostiek? </vraag>
      <vraag nummer="5">Erkent u dat in het proces van vermaatschappelijking onvoldoende rekening is gehouden met de beschikbaarheid van specifieke medische zorg? Zo ja, hoe gaat u dit verbeteren? </vraag>
      <vraag nummer="6">In hoeverre kunnen gespecialiseerde artsen in instellingen worden ingezet bij medische zorg aan gehandicapten buiten de instelling en bij voorlichting aan huisartsen en andere hulpverleners? </vraag>
      <vraag nummer="7">Deelt u de mening dat naast laagdrempelige gespecialiseerde ondersteuning aan huisartsen en ouders, multidisciplinaire specialistische zorg in ziekenhuizen noodzakelijk zijn, waaronder gespecialiseerde teams voor kinderen met een verstandelijke handicap? </vraag>
      <vraag nummer="8">Kent u het onderzoek van professor Kool, waaruit blijkt dat één op de vier kinderen met een verstandelijke handicap psychische zorg nodig heeft, van wie het merendeel dat nu niet krijgt? Zo ja, bent u bereid onderzoek te initiëren op dit gebied en de Geestelijke Gezondheidszorg beter in te zetten voor hulp aan deze kinderen? </vraag>
      <vraag nummer="9">Bent u bereid rond de tafel te gaan zitten met prof. Evenhuis en andere deskundigen om een plan van aanpak op te stellen hoe de medische en psychische zorg voor gehandicapten buiten de instelling zo goed mogelijk en laagdrempelig vorm gegeven kan worden? </vraag>
      <noten afkomstig="vraag">
         <noot nummer="1" datum="2002-05-24" bron="Volkskrant">Volkskrant, 24 mei 2002</noot>
      </noten>
   </vragen>
   <antwoorden aantal="9">
      <antwoord nummer="1">In Nederland is geen onderzoek gedaan naar de sterfte van mensen met een verstandelijke handicap. De laatste decennia is door kwaliteitsverbeteringen in de zorg de gemiddelde levensduur van mensen met een verstandelijke handicap toegenomen. Het aantal mensen met een verstandelijke handicap in Nederland is daardoor gestegen en zal naar verwachting ook de komende periode blijven groeien. Bovendien zal hun gemiddelde leeftijd toenemen. Schattingen van het RIVM gaan uit van een stijging van de gemiddelde levensverwachting met 10 jaar. Uit internationale studies komt echter naar voren dat mensen met een verstandelijke handicap een lagere leeftijdsverwachting hebben dan mensen zonder een verstandelijke handicap. Bovendien brengen sommige verstandelijke handicaps een verhoogd risico met zich mee op specifieke gezondheidsproblemen dan wel bijkomende aandoeningen. Deze bevindingen vragen om een bijzondere inspanning. Het specialistische karakter van de medische zorg voor mensen met een verstandelijke handicap wordt al langer onderkend. Daarom ook heeft de minister van VWS begin 2000 de arts voor verstandelijk gehandicapten (AVG) als nieuw medisch specialisme erkend. Binnen de instellingen zijn de daar werkende AVG-en verantwoordelijk voor het diagnosticeren en (laten) behandelen van specifieke gezondheidsproblemen van bewoners. Voorts kunnen AVG-en medische zorg verlenen aan buiten de instelling wonende mensen met een verstandelijke handicap (zie ook antwoord vraag 6). Er is op dit moment echter een beperkt aantal AVG-en beschikbaar. De conclusie lijkt dan ook gerechtvaardigd dat alleen een uitbreiding van het aantal AVG-en op termijn soelaas kan bieden voor deze problematiek. Daarom ook is in december 2000 de driejarige beroepsopleiding tot AVG van start gegaan, waar jaarlijks 10–12 basisartsen kunnen worden opgeleid tot AVG. Uitbreiding van de capaciteit van AVG-en is echter slechts onderdeel van de oplossing van het probleem. Er zal met name ook in het kader van de beoogde herstructurering van de eerstelijnszorg en de modernisering van de curatieve zorg in de komende periode aandacht moeten worden geschonken aan de door prof. Evenhuis gesignaleerde problematiek. </antwoord>
      <antwoord nummer="2">Ja. Om dit probleem te verhelpen zijn er door de Nederlandse Vereniging van Artsen in de Zorg voor verstandelijk gehandicapten (NVAZ) richtlijnen en protocollen opgesteld voor het opsporen en behandelen van visuele en auditieve stoornissen bij mensen met een verstandelijke handicap. Op het terrein van visuele stoornissen gebeurt dit in samenwerking met instituut Barthimeus, terwijl op het gebied van auditieve stoornissen wordt samengewerkt met de audiologische centra, waaronder het instituut Effatha. Tevens kan voor ondersteuning in het algemeen een beroep worden gedaan op de binnen instituten voor zintuiglijk gehandicapten aanwezige expertise. </antwoord>
      <antwoord nummer="3">Ja. </antwoord>
      <antwoord nummer="4">Ja. Prevalentieonderzoek heeft opgeleverd dat er binnen instellingen nog steeds onderdiagnostiek is op het gebied van zintuigstoornissen. Voorts is de deelname van mensen met een verstandelijke handicap aan bevolkingsonderzoeken (borstkanker, baarmoederhalskanker) gering. Tot slot worden medische problemen als reflux en aandoeningen van de spijsverteringsorganen vaak niet tijdig onderkend en daardoor behandeld. De diagnostiek en behandeling van bewoners van instellingen is uiteraard primair de verantwoordelijkheid van de instelling. Zonodig kunnen instellingen expliciet op deze verantwoordelijkheid worden aangesproken. </antwoord>
      <antwoord nummer="5">Nee. Tot op heden was de medische professionaliteit voor mensen met een verstandelijke handicap in belangrijke mate verbonden aan intramurale voorzieningen. Door veranderingen in de organisatie van de zorg dreigde de professionaliteit zijn verankering te verliezen. Door de erkenning van de AVG als medisch specialisme werd de AVG herkenbaar en kan deze zich duidelijker profileren. Teneinde de specialistische medische kennis rond mensen met een verstandelijke handicap te bundelen heb ik er voor gekozen dat aan de op te richten expertisecentra ten behoeve van mensen met bijzondere zorgvragen een AVG wordt verbonden. Uiteraard laat dit onverlet dat er thans een beperkt aantal AVG-en beschikbaar is. Mede daarom zal er in het kader van de beoogde herstructurering van de eerstelijnszorg aandacht aan deze problematiek moeten worden geschonken (zie ook antwoord vraag 1). </antwoord>
      <antwoord nummer="6">Ik hanteer als uitgangspunt dat de deskundigheid van de AVG-arts beschikbaar dient te zijn c.q. te komen voor alle mensen met een verstandelijke handicap, ongeacht hun woonsituatie. Op basis van het Besluit zorgaanspraken en als gevolg van de flexibilisering van de aanspraken is het mogelijk dat de AVG-arts vanuit een instelling voor gehandicaptenzorg ook in de extramurale woonsituatie zorg levert. Het gaat daarbij om onderzoek en behandeling van specialistische aard gericht op de specifieke medische problematiek samenhangend met de verstandelijke handicap. Voor de enkelvoudige medische problematiek is en blijft de huisarts het eerste aanspreekpunt. Daarbij moet tevens worden uitgegaan van een «coachende rol» van de AVG-arts ten behoeve van de huisarts op het gebied van specifieke problematiek. Voorwaarde voor de levering van de specialistische zorg is, dat de betrokken cliënten daartoe over een indicatie voor deze zorg beschikken (zie ook antwoord vraag 1). </antwoord>
      <antwoord nummer="7">Nee, in die zin dat het niet in mijn bedoeling ligt om ten behoeve van kinderen met een verstandelijke handicap of rond bepaalde syndroomgebonden aandoeningen aparte teams of poliklinieken in te richten. lk ga er van uit dat door collegiaal overleg tussen kinderartsen en andere medisch specialisten daar waar nodig multidisciplinair wordt gewerkt. </antwoord>
      <antwoord nummer="8">De afgelopen jaren is op dit terrein al veel in gang gezet. Ik wijs hierbij op de ontwikkelingen rond de Multi Functionele Centra (MFC’s). De MFC’s richten zich met name op kinderen en jeugdigen die verschillende zorgvormen uit diverse sectoren nodig hebben, zoals licht verstandelijk gehandicapten met psychische problematiek. Als voorloper op de MFC’s zijn enkele projecten gestart op het grensvlak van gehandicaptenzorg en geestelijke gezondheidszorg. Bij brief van 10 mei 2001 (GVM/2178856) bent u hierover geïnformeerd. Conform de toezegging in deze brief wordt u nog dit jaar opnieuw over de voortgang geïnformeerd. Voorts meld ik in dit verband de financiering van regionale multidisciplinaire teams met een toeleidingstaak c.q. meldfunctie voor moeilijk plaatsbare licht verstandelijk gehandicapte jeugdigen met gedragsproblematiek (LVG-meldpunten). Tot slot vermeld ik het actieprogramma LVG (licht verstandelijk gehandicapten) dat is opgesteld in het kader van de Wet op de Jeugdzorg. In dit programma wordt uitdrukkelijk gesteld dat een benadering vanuit één der sectoren (gehandicaptenzorg of geestelijke gezondheidszorg) geen recht doet aan de vraag van de cliënt. Dit vraagt om een niet-vrijblijvende samenwerking tussen de diverse betrokken sectoren. Na de zomer gaan pilots van start waarin dit nader wordt uitgewerkt. </antwoord>
      <antwoord nummer="9">Het departement zal contact opnemen met prof. Evenhuis om de problematiek nader te bespreken. </antwoord>
      <noten afkomstig="antwoord"/>
   </antwoorden>
</kvr>
