<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leers (CDA) aan de minister van Verkeer en Waterstaat over de aanleg van de Betuweroute in Barendrecht Noord. (Ingezonden 1 oktober 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8012
</item>
         <item attribuut="Inhoud">Vragen over werkzaamheden voor de Betuweroute in Barendrecht Noord, die zware overlast zouden veroorzaken.</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 1998-1999, nr. 183, Tweede Kamer</item>
         <item attribuut="Vraagnr_bij_indiening">2989901000</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Leers</persoon>
         </item>
         <item attribuut="Datum_reaktie">1998-10-19</item>
         <item attribuut="Datum_indiening">1998-10-01</item>
         <item attribuut="Document-id">KVR8012</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="371" allpagenumbers="371 372" vetnummer="2989901000" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8012" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="183" onderwerp="" indiendatum="1998-10-1">
         <vrager partij="CDA" oorsprong="parlement">Leers</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="1998-10-19">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Is het waar dat NS-railinfrabeheer voornemens is in oktober a.s. met werkzaamheden te starten in het kader van de Betuweroute ten noorden van de A15 in Barendrecht Noord? </vraag>
      <vraag nummer="2">Wat is de aard van deze werkzaamheden? Klopt het dat het hier «zware», overlast veroorzakende werkzaamheden betreft zoals het heien van meer dan 1000 palen, trillen van ruim 100 meter damwand en grondtransport? Wanneer zijn voor deze werkzaamheden de vergunningen verstrekt? </vraag>
      <vraag nummer="3">Is het waar dat in de wijk waar de werkzaamheden zullen plaatsvinden de oorspronkelijke bewoners grotendeels nog wonen, terwijl de toezegging gedaan is dat deze tijdig elders zouden worden gehuisvest? Wat zijn de redenen waarom deze herhuisvesting nog niet is geëffectueerd? </vraag>
      <vraag nummer="4">Klopt het dat met een deel van de oorspronkelijke bewoners nog geen overeenkomst tot minnelijke verwerving is afgesloten en dat zelfs een aantal van hen nog geen bod heeft gehad van de NS-RIB? Zo ja, wat zijn de oorzaken daarvan? </vraag>
      <vraag nummer="5">Voor welk deel van de oorspronkelijke bewoners geldt dat er op dit moment nog geen herhuisvestigingsmogelijkheden zijn? Wat is daar de oorzaak van en hoelang gaat het nog duren voordat de verhuizing daadwerkelijk kan geschieden? </vraag>
      <vraag nummer="6">Welke mogelijkheden ziet u om de hiervoor aangehaalde stagnaties in verwerving te verhelpen en de herhuisvesting te bespoedigen? Is het alsnog mogelijk met de start van overlast veroorzakende werkzaamheden te wachten totdat alle bewoners reële kans is geboden om naar elders te vertrekken? </vraag>
      <vraag nummer="7">Wilt u met het oog op de genoemde startdatum van de werkzaamheden deze vragen met spoed beantwoorden? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het betreft werkzaamheden, voor de aanleg van de Betuweroute en een stuk werk voor de HSL, die in een later stadium niet meer uitgevoerd kunnen worden: – de bouw van een waterkerende duiker; – de bouw van een keerwand; – het aansluiten van een recent gebouwd spoorviaduct over de Bergambachtstraat; – het aanleggen van een spooronderdoorgang; – voorbereidingswerkzaamheden voor baanverbreding; – voorbereidingswerkzaamheden voor bouw geluidsscherm. Bij de werkzaamheden wordt inderdaad een groot aantal bouwmaterialen gebruikt en zullen er diverse transporten plaatsvinden ten behoeve van aan- en afvoer van materialen, grond en zand. Voor de aanleg van de Betuweroute zijn geen aparte regels gesteld met betrekking tot overlast, maar ik wil benadrukken dat te allen tijde algemene regels van maatschappelijke omgang in acht worden genomen. Vergunningen in het kader van de werkzaamheden zijn op de volgende data verstrekt: – Aanlegvergunning: verleend 22 juli 1997; – Grondwateronttrekking ten behoeve van grondwerk: verleend 29 januari 1998; – Vergunning ten behoeve van uitrit Dordtsestraatweg: niet nodig, want Dordtsestraatweg wordt afgesloten; – Ontgronding HSL-onderdoorgang: verleend 27 oktober 1997; – Bouwvergunning HSL-onderdoorgang Rotterdam: verleend 3 december 1997; – Bouwvergunning HSL-onderdoorgang Barendrecht 28 verleend september 1998. Met de gemeente Barendrecht is overeenstemming bereikt over de toe te passen hinderbeperkende maatregelen (beschreven in het uitvoeringsconvenant Spoorwegprojecten Barendrecht) voor de betreffende werkzaamheden. Tevens is in de vorm van een bewonersoverleg voorlichting gegeven aan omwonenden. </antwoord>
      <antwoord nummer="3">In de woonwijken Barendrecht Noord en Smitshoek bevinden zich 102 woningen. Tevens bevindt zich in het gebied een aantal bedrijven veelal in combinatie met een woonsituatie. Van deze 102 woningen zullen er naar huidig inzicht op 1 december 1998 nog achttien bewoond zijn door de oorspronkelijke eigenaren. De overige woningen staan leeg of worden op tijdelijke basis gebruikt. NS Railinfrabeheer is voornemens deze woningen op korte termijn te slopen. De woningen in dit gebied kunnen worden ingedeeld in twee categorieën: a. Gelegen binnen het gebied waar werkzaamheden voor de realisering van de Betuweroute dienen te worden uitgevoerd, zoals aangegeven in het Tracébesluit (TB). b. Gelegen buiten het gebied waar de directe werkzaamheden voor de realisering van de Betuweroute plaatsvinden, doch eveneens vallend onder de werking van het TB en daarin aangeduid als «aan de huidige bestemming te onttrekken bebouwing». Voor het tweede deel van de vraag verwijs ik u graag naar de antwoorden op de hierna volgende vragen. </antwoord>
      <antwoord nummer="4">Ter toelichting op het antwoord op vraag 3 zij vermeld dat rechthebbenden in beide categorieën in minnelijk overleg op dezelfde wijze, naar onteigeningsmaatstaven, worden schadeloos gesteld. Een verschil is dat ten aanzien van de onroerende zaken in categorie a onteigenings-bevoegdheid bestaat krachtens titel IIa van de Onteigeningswet (onteigening voor de aanleg van wegen, spoorwegwerken en dergelijke), terwijl deze procedure voor de onroerende zaken behorend tot categorie b niet kan worden gevolgd. Eventuele onteigening daarvoor kan plaatsvinden na inpassing in een bestemmingsplan, op basis van titel IV Onteigeningswet. Met de eigenaren/bewoners van de «a. woningen» is afgesproken dat zij hun woningen in de meeste gevallen zullen verlaten vóór 1 december 1998. Met de eigenaren/bewoners van de «b. woningen» wordt zoveel mogelijk eveneens de hiervoor genoemde opleveringsdatum aangehouden. Omdat het hier woningen buiten het directe tracé betreft is in een aantal gevallen, op verzoek van de bewoners, een latere opleveringsdatum afgesproken. NS Railinfrabeheer gaat daarbij uit van een termijn tot eind 1999. Teneinde een oplossing te bieden voor frictie tussen oplevering nieuwbouw en uitvoering Betuweroute heeft NS Railinfrabeheer zogenaamde wisselwoningen beschikbaar gesteld met een aanvullende schadeloosstelling. Hiervan heeft een beperkt aantal betrokkenen gebruik gemaakt. Terugkomend op het aantal van achttien oorspronkelijke bewoners dat op of na december 1998 nog ter plaatse woonachtig is, kan daarvan de volgende onderverdeling worden gemaakt. 8 «categorie a. woningen», waarvan met zeven eigenaren inmiddels overeenstemming omtrent de verkoop is bereikt. 10 «categorie b. woningen» waarvan met vijf eigenaren inmiddels overeenstemming over de verkoop is bereikt. Hieruit volgt dat met 1 (a.) + 5 (b.) = 6 rechthebbenden thans nog geen overeenstemming is bereikt. NS Railinfrabeheer streeft ernaar deze onderhandelingen spoedig af te ronden. Voor zover kan worden nagegaan hebben alle bewoners van NS Railinfrabeheer een aanbod ontvangen. </antwoord>
      <antwoord nummer="5">Overeenkomstig de uitgangspunten tot sanering van de woonfuncties in Barendrecht Noord en Smitshoek, neergelegd in de planologische kernbeslissing en TB, heeft de gemeente Barendrecht inspanningen gepleegd om te voorzien in vervangende nieuwbouwlocaties voor de bewoners. Verwacht werd dat, gezien het relatief grote aantal aankopen voor de Betuweroute, een belangrijk deel van de bewoners zou overgaan tot nieuwbouw. In de loop van het verwervingsproces werd duidelijk dat vele bewoners toch op andere wijzen in vervangende huisvesting konden voorzien. Vervolgens bleek dat zich bij een deel van de door de gemeente beoogde nieuwbouwlocaties problemen van planologische aard voordeden. Het aantal bewoners dat uiteindelijk gebruik zal maken van de beschikbare nieuwbouwmogelijkheden beweegt zich, naar onze huidige informatie, bij benadering tussen de 20 en 25. </antwoord>
      <antwoord nummer="6">Ten aanzien van het aspect herhuisvesting kan geconstateerd worden dat de nodige inspanningen zijn gepleegd. Van belang is evenwel hierbij aan te tekenen dat rechthebbenden bestedingsvrijheid hebben en derhalve terecht eigen oplossingen zoeken en keuzen maken. Uit het voorgaande blijkt dat de oorspronkelijke bewoners per 1 december 1998 grotendeels hun woning zullen hebben verlaten. Met de resterende groep (twaalf) zijn in de koopovereenkomsten passende afspraken gemaakt. Dit wordt voor de rechthebbenden waarmee thans nog geen overeenstemming is bereikt (zes) ook op korte termijn nagestreefd. </antwoord>
      <noten afkomstig="antwoord"/>
   </antwoorden>
</kvr>
