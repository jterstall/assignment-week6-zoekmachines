<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) over de eerste rapportage van het Breed Platform Verzekerden. (Ingezonden 4 juli 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5512
</item>
         <item attribuut="Inhoud">De Kamervragen gaan in op de aard van de klachten, binnengekomen bij de hulplijn van het Breed Platform; met name gezondheidsproblemen.</item>
         <item attribuut="Rubriek">Consument (Algemeen) Sociale zekerheid (Algemeen)</item>
         <item attribuut="Trefwoorden">Consumenten Sociale verzekeringen</item>
         <item attribuut="Vindplaats">Kamervragen met antwoord 1996-1997, nr. 1726, Tweede Kamer</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1997-08-22</item>
         <item attribuut="Datum_indiening">1997-07-04</item>
         <item attribuut="Document-id">KVR5512</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3533" allpagenumbers="3533 3534" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1726" onderwerp="" indiendatum="1997-07-4">
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="1997-08-22">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Bent u op de hoogte van de inhoud van de eerste rapportage van het Breed Platform Verzekerden over de hulplijn die in de afgelopen vijf maanden door ruim 1150 mensen is gebeld? </vraag>
      <vraag nummer="2">Deelt u de mening, dat de klachten van en onrust onder de mensen die de hulplijn bellen – het gaat om werkenden met gezondheidsproblemen – ernstig zijn? </vraag>
      <vraag nummer="3">Bent u bereid te reageren op de rapportage en aan te geven hoe u de gesignaleerde knelpunten gaat aanpakken? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Ja, de klachten die bij de Helpdesk zijn binnengekomen vormen een belangrijk signaal. Uit de rapportage blijkt dat de Helpdesk, welke financieel mogelijk is gemaakt door het Fonds voor Chronisch Zieken en door mijn departement, in een duidelijke behoefte voorziet: velen hebben de Helpdesk gebeld voor informatie en advies over een scala van onderwerpen. De mensen die later zijn teruggebeld blijken vrijwel zonder uitzondering positief te zijn over de gegeven adviezen. Uit de rapportage blijkt verder dat er ook klachten zijn gemeld. Relatief veel en uiteenlopende klachten zijn geuit over de acceptatie voor diverse particuliere verzekeringen, zoals levensverzekeringen, ANW-gat-verzekeringen en ziektekostenverzekeringen. Voor de betrokkenen leidde dit tot premieopslag, weigering van de verzekering of uitsluiting. Onder de rubrieken «Verkrijgen van werk», «WAO en terugkeer naar werk» en «Behoud van werk» zijn, ten opzichte van de rubriek «Verzekeren», relatief minder klachten geuit. De rapportage geeft aan, dat de Helpdesk beantwoordt aan het doel waarvoor het werd ingesteld, namelijk het geven van informatie en advies. Ook de monitorfunctie van de Helpdesk is van belang voor het signaleren van problemen die zich voordoen bij het verkrijgen en behouden van werk, en bij het verzekeren. De nu bekende resultaten van de Helpdesk hebben betrekking op de eerste vier en een halve maand waarin de Helpdesk operationeel is. Het betreft hier een korte rapportageperiode. Met volgende rapportages en met gegevens uit andere bronnen welke het kabinet vergaart over de positie op de arbeidsmarkt van mensen met gezondheidsproblemen zal een meer volledig beeld kunnen ontstaan. Andere bronnen van informatie zijn voor het kabinet bijvoorbeeld een onderzoek onder werknemers en het ZARA werkgeverspanel waarover ik uw Kamer informeerde in mijn brief van 10 april 1997. Een vervolg daarop verneemt uw Kamer eind september 1997. </antwoord>
      <antwoord nummer="3">Mijn beleidsinzet is erop gericht om de arbeidsparticipatie van mensen met gezondheidsproblemen te vergroten. Daartoe zijn en zullen veel maatregelen genomen worden. Een aantal van deze maatregelen betreft terreinen waarop in de rapportage knelpunten worden gesignaleerd. De Wet op de Medische Keuringen zal, naar mijn stellige overtuiging, na 1 januari 1998 een bijdrage leveren aan de vergroting van de arbeidsparticipatie van mensen met gezondheidsproblemen en zal het merendeel van de in de rapportage genoemde problemen oplossen, waar het gaat om de risicoselectie van arbeidsgehandicapten bij het verkrijgen van werk en de toegang tot (collectieve) verzekeringen. Ook de voorgenomen Wet op de Reïntegratie van arbeidsgehandicapten zal daar een bijdrage aan leveren. Verder wordt u in september 1997 door de Minister van Sociale Zaken en Werkgelegenheid geïnformeerd over de follow-up die aan het Meldpunt sollicitatieklachten en de rondetafelconferentie Werving en Selectie zal worden gegeven. Uit de rapportage blijkt dat veel van de vragen om informatie de rechtspositie van betrokkene betreffen. In dit verband is het van belang te melden dat het Ministerie van Sociale Zaken en Werkgelegenheid voornemens is eind 1997/begin 1998 voorlichting te geven over de rechtspositie bij werving en selectie, over de Wet op de medische keuringen (met het Ministerie van Volksgezondheid, Welzijn en Sport), over de voorgenomen Wet op de Reïntegratie van arbeidsgehandicapten en over ontslag (in het kader van het wetsvoorstel Flexibiliteit en Zekerheid). </antwoord>
      <noten afkomstig="antwoord"/>
   </antwoorden>
</kvr>
