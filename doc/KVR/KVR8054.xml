<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Balkenende (CDA) aan de ministers van Financiën, van Sociale Zaken en Werkgelegenheid en van Volksgezondheid, Welzijn en Sport over tekorten bij sociale fondsen. (Ingezonden 22 oktober 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8054
</item>
         <item attribuut="Inhoud">Betreft de tekorten van de fondsen voor de Ziekenfondswet (ZFW) en de Algemene Bijzondere Ziektekosten (AWBZ) voor 1999. Zie ook de vragen van Kamerleden Oudkerk en Arib (Aanhangsel Handelingen nr. 223, vergaderjaar 1998-1999).</item>
         <item attribuut="Rubriek">Sociale zekerheid (Sociale fondsen)</item>
         <item attribuut="Trefwoorden">Sociale fondsen</item>
         <item attribuut="Vindplaats">Kamervragen met antwoord 1998-1999, nr. 222, Tweede Kamer</item>
         <item attribuut="Vraagnr_bij_indiening">2989902020</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Balkenende</persoon>
         </item>
         <item attribuut="Datum_reaktie">1998-10-27</item>
         <item attribuut="Datum_indiening">1998-10-22</item>
         <item attribuut="Document-id">KVR8054</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="449" allpagenumbers="449 450" vetnummer="2989902020" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8054" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="222" onderwerp="" indiendatum="1998-10-22">
         <vrager partij="CDA" oorsprong="parlement">Balkenende</vrager>
         <vraagt-aan>de ministers van Financiën, van Sociale Zaken en Werkgelegenheid en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1998-10-27">
         <antwoorder functie="minister" ministerie="Financiën">Zalm</antwoorder>
         <mede-antwoorder>de ministers van Sociale Zaken en Werkgelegenheid en van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Zijn de berichten in de pers <voetnoot nummer="1"/>waar dat de fondsen voor de Ziekenfondswet (ZFW) en de Algemene Wet Bijzondere Ziektekosten (AWBZ) in 1998 een duidelijk hoger tekort zullen kennen (namelijk f 5,9 mld.) dan eerder door het kabinet werd aangenomen (namelijk f 3,8 mld.)? Is het zo dat wat betreft de situatie in 1999 moet worden uitgegaan van een tekort van f 3,8 mld. in plaats van een tekort van f 1,5 mld. waar het kabinet tot nu tot vanuit ging? </vraag>
      <vraag nummer="2">Waardoor worden deze hogere tekorten veroorzaakt? Welk deel moet worden toegerekend aan hogere loonkosten, welk deel aan andere kosten (zoals hogere kosten van ziekenhuizen, geestelijke gezondheidszorg en zorg voor geestelijk gehandicapten)? </vraag>
      <vraag nummer="3">Welke tekorten verwacht het kabinet voor het jaar 2000? </vraag>
      <vraag nummer="4">Welke gevolgen hebben de bedoelde tekorten en mogelijke andere tekorten bij sociale fondsen voor de hoogte van de premies in de komende jaren? Worden de tekorten uitsluitend opgevangen door lastenverzwaring in de vorm van hogere premies of worden ook ombuigingen in de beleidsuitgaven overwogen? </vraag>
      <vraag nummer="5">Welke kostenverhogingen ten gevolge van een hogere loonontwikkeling verwacht het kabinet in andere sectoren? Welke budgettaire consequenties zijn daarmee gemoeid? In hoeverre ziet het kabinet zich genoodzaakt nadere ombuigingen voor te stellen? </vraag>
      <vraag nummer="6">In hoeverre zetten de financiële tegenvallers de financiering van de voorgenomen belastingherziening en daartoe behorende lastenverlichting onder druk? </vraag>
      <vraag nummer="7">Kan de beantwoording van bovenstaande vragen vóór dinsdag 27 oktober a.s., 12.00 uur plaatsvinden? </vraag>
      <noten afkomstig="vraag">
         <noot nummer="1" datum="1998-10-21" bron="De Volkskrant van 21 oktober jl., De Telegraaf">De Volkskrant van 21 oktober jl., De Telegraaf, 21 oktober 1998</noot>
      </noten>
   </vragen>
   <antwoorden aantal="5">
      <antwoord nummer="1">Op 22 oktober heeft de Ziekenfondsraad (ZFR) een rapport vastgesteld (de oktoberraming) dat ingaat op de kosten en financiering van de Algemene Kas van de ZFW en het Algemeen Fonds Bijzondere Ziektekosten in 1997, 1998 en 1999. De cijfers in dit rapport zijn deels realisatiecijfers en deels inschattingen door de ZFR. Een deel van deze bijstellingen kan worden onderschreven. Daarnaast zijn er inschattingen die niet worden gedeeld door het kabinet. De ZFR gaat voor 1999 uit van een toename van het vermogenstekort ten opzichte van het JOZ 1999 met ruim 2 miljard (3,8 miljard in plaats van 1,5 miljard), terwijl het kabinet uitgaat van een toename van het vermogenstekort van 0,7 miljard. Het kabinet heeft op dit moment geen indicaties dat het vermogenstekort in 1999 hoger zal uitvallen (zie ook het antwoord op vraag 2). De oorzaak van de vermogensverslechtering (met name financieringsverschuivingen) is incidenteel en bevindt zich grotendeels in 1998. Omdat de vermogensvoorraad verslechtert, is dit effect ook terug te zien in 1999. De vermogenstekorten in 1998 en 1999 kunnen dus niet worden opgeteld, zoals de vragensteller doet. Overigens constateert de ZFR wel dat het vermogenstekort in 1999 substantieel zal worden gereduceerd, met vrijwel hetzelfde bedrag van 2 miljard als waar het JOZ 1999 vanuit gaat. </antwoord>
      <antwoord nummer="2">De hogere vermogenstekorten worden slechts voor 0,15 miljard veroorzaakt door hogere uitgaven. Dit betreft alleen het verwerken van de extra middelen die het kabinet heeft uitgetrokken naar aanleiding van de uitspraak van de commissie Van Voorden, en dat alleen voor 1998. De rest van de tekorten resulteert uit bijstellingen met een financieringskarakter, waarvan de belangrijkste hieronder worden toegelicht: * Ten eerste is sprake van een bijstelling van de nacalculatie verstrekkingen in het kader van de verzekeraarsbudgettering. Ter bepaling van de budgetten van ziekenfondsen worden de kosten van ziekenhuisverpleging gesplitst in een deel waarover de individuele ziekenfondsen een groot risico lopen (het variabele deel van de ziekenhuiskosten) en een deel waarover de Algemene Kas het grootste deel van het risico loopt (het vaste deel van de ziekenhuiskosten). Ten opzichte van het JOZ (gebaseerd op de aprilraming van de ZFR) blijken de totale kosten van ziekenhuisverpleging slechts marginaal gewijzigd. De verdeling tussen de twee hiervoor genoemde onderdelen blijkt echter veranderd. Naar nu blijkt is de omvang van het variabele deel in de zomer van 1996 (toen werd het macroverstrekkingenbudget 1997 vastgesteld) te hoog ingeschat. Omdat voor de variabele kosten van ziekenhuisverpleging een hoog risico geldt voor individuele fondsen, valt aan de individuele ziekenfondsen het grootste deel van het voordeel toe van de lagere variabele kosten (0,3 miljard). De Algemene Kas draagt daarentegen het grootste deel van het nadeel van de hogere vaste kosten (0,3 miljard). In de Algemene Kas van de Ziekenfondswet leidt dit tot een verhoging van het vermogenstekort met 0,3 miljard. Hiertegenover staat een verbetering van de vermogenspositie van de individuele ziekenfondsen met eenzelfde bedrag. Omdat gewerkt wordt aan het maximeren van de reservepositie van de individuele ziekenfondsen mag worden aangenomen dat de 0,3 miljard die neerslaat bij individuele ziekenfondsen op termijn zal neerslaan in lastenverlichting via lagere nominale opslagpremies. * Ten tweede doet zich een versnelling voor van de financiering van de nominale ontwikkelingen. De stijging van lonen en prijzen wordt altijd al in hetzelfde jaar verwerkt in de budgetten. De financiering van deze loon- en prijsstijging (via de tarieven) volgde echter deels pas een jaar later (AWBZ voor prijsbijstelling; ZFW voor loon- en prijsbijstelling). De zorgaanbieders dienden deze loon- en prijsstijging dus voor te schieten. Dit jaar heeft het COTG de loon- en prijsstijging 1998 al in 1998 verwerkt in de tarieven van de AWBZ en de ziekenhuizen. Dit heeft geen effect op de kosten in de zorg. Wel leidt dit tot een opwaarts effect op de in 1998 te financieren kosten van de ZFW en de AWBZ (naar huidig inzicht beide 0,1 miljard) en tot een verbetering van de liquiditeitspositie van de zorgaanbieders. * De hogere vergoeding voor loonkosten in verband met de uitspraak van de commissie-Van Voorden leidt tot 0,2 miljard hogere uitgaven. Deze uitgavenstijging is met ingang van 1999 volledig gedekt. In 1998 treedt er wel een uitgavenoverschrijding op. Deze slaat voor circa 0,15 miljard neer in AWBZ en ZFW. Naast bovenstaande mutaties hanteert de ZFR lagere premie-ontvangsten en hogere normvermogens dan in het JOZ. In het JOZ is zoals gebruikelijk aangesloten bij de CPB-inzichten uit de MEV. In totaal leidt dit bij de ZFR tot een 0,8 miljard hoger vermogenstekort. Daarnaast heeft de ZFR naast de onder het tweede punt aangegeven versnelling in de financiering van 0,2 miljard, nog een financieringsversnelling verwerkt in verband met de loon- en prijsbijstelling van 0,4 miljard. De ZFR nam aan dat het COTG in het verleden eenzelfde vertraging bij de loonontwikkeling toepaste bij de AWBZ als bij de ZFW. Navraag bij het COTG leert dat dit niet juist is. Tenslotte is er nog een verschil dat samenhangt met een door de ZFR ingeschatte hogere financiering dan waarvan in het JOZ is uitgegaan. De ZFR kan vooralsnog slechts voor een klein deel van deze hogere financiering een verklaring geven. </antwoord>
      <antwoord nummer="3, 4 en 6" voetnoot="1 2">De reactie op de verslechtering van de vermogenspositie bij de centrale sociale fondsen moet in lijn zijn met de gemaakte afspraken hieromtrent. In het regeerakkoord is een bedrag van 4 <voetnoot nummer="1"/>⁄ <voetnoot nummer="2"/>miljard vrijgemaakt voor lastenverlichting, mede ten behoeve van een lastenverlichtingspakket van 5 miljard voor de belastingherziening. Daarnaast is een mee- en tegenvallerformule voor de inkomsten afgesproken. Volgens de tegenvallerformule worden vanaf 1999 structurele inkomstentegenvallers (afhankelijk van de hoogte van het EMU-tekort voor een kwart of voor de helft) in mindering gebracht op het beschikbare bedrag aan lastenverlichting. De tegenvallerformule is hier niet aan de orde, omdat het geen inkomstentegenvallers zijn, het incidentele en geen structurele bijstellingen betreffen en omdat de bijstellingen betrekking hebben op 1997 en 1998. Het kabinet is derhalve niet van plan uit hoofde van deze bijstelling de premies voor 1999 aan te passen. De kabinetsinzet blijft overigens om zo mogelijk de vermogenstekorten bij de sociale fondsen eind 2000 weg te werken. Bij de bepaling van de belasting- en premietarieven voor het jaar 2000 (in augustus 1999) zal rekening worden gehouden met de meest recente inzichten over de vermogenspositie van de centrale sociale fondsen. De gewenste fasering van de lastenverlichting over de gehele kabinetsperiode zal ook in deze afweging worden betrokken. </antwoord>
      <antwoord nummer="5">Het kabinet houdt in de begroting voor 1999 rekening met een loonontwikkeling in de collectieve sector die spoort met de ontwikkeling in de marktsector en die volgens de MEV 1999 wordt geraamd op 3%. In het CEP 1999, dat in het vroege voorjaar van 1999 wordt opgemaakt, wordt een actualisatie van de raming van de loonontwikkeling gemaakt. </antwoord>
      <antwoord nummer="7">Ja. </antwoord>
      <noten afkomstig="antwoord"/>
   </antwoorden>
</kvr>
