<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Irrgang (SP) aan de minister van Financiën over het lekken van koersgevoelige informatie. (Ingezonden 2 oktober 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29786
</item>
         <item attribuut="Inhoud">Vragen over het onderzoek van de AFM naar het mogelijke lekken van koersgevoelige informatie van Numico naar Danone. Door het lekken van de informatie kunnen de beprekingen over een fusie worden verstoord.</item>
         <item attribuut="Rubriek">Bedrijfsleven en industrie (Concentraties) Geld- en kapitaalmarkt (Beleggingen)</item>
         <item attribuut="Trefwoorden">Concentraties Effectenhandel</item>
         <item attribuut="Vindplaats">Kamervragen met antwoord 2007-2008, nr. 339, Tweede Kamer</item>
         <item attribuut="Vraagnr_bij_indiening">2070801020</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="SP">Irrgang</persoon>
         </item>
         <item attribuut="Datum_reaktie">2007-10-23</item>
         <item attribuut="Datum_indiening">2007-10-02</item>
         <item attribuut="Document-id">KVR29786</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="721" allpagenumbers="721 722" vetnummer="2070801020" code="0708tkkvr339" lopendefooter="Tweede Kamer, vergaderjaar 2007–2008, Aanhangsel" filenaam="KVR29786" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="339" onderwerp="" indiendatum="2007-10-2">
         <vrager partij="SP" oorsprong="parlement">Irrgang</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="2007-10-23">
         <antwoorder functie="minister" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het vermoeden dat er koersgevoelige informatie is gelekt van Numico naar Danone een aanleiding voor de Autoriteit Financiële Markten (AFM) om daar nader onderzoek naar te verrichten? </vraag>
      <vraag nummer="2">Is er al onderzoek naar gedaan door de AFM, of loopt er op dit moment een onderzoek? </vraag>
      <vraag nummer="3">Acht u het wenselijk dat lopende besprekingen over een fusie kunnen worden verstoord doordat een andere partij, aan wie deze informatie is weggelekt, tussentijds met een hoger bod komt? </vraag>
      <vraag nummer="4">Deelt u de mening dat daardoor het risico wordt gelopen dat fusies alleen nog maar gaan over de hoogte van het bod en dat belangen van andere stakeholders nog verder naar de achtergrond verschuiven? </vraag>
      <vraag nummer="5">Is naar uw oordeel de kans dat men koersgevoelige informatie welbewust laat weglekken groter, indien er een belang ontstaat voor de bij de fusie betrokken personen die in het bezit zijn van aandelen- en optiepakketten van het bedrijf dat wordt overgenomen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1 en 2">Koersgevoelige informatie moet op basis van de Wet op het financieel toezicht (Wft) onverwijld openbaar worden gemaakt. Deze openbaarmaking kan door een uitgevende instelling worden uitgesteld indien voldaan wordt aan drie cumulatieve voorwaarden: het uitstel dient een rechtmatig belang van de uitgevende instelling, van het uitstel is geen misleiding van het publiek te duchten en de uitgevende instelling kan de vertrouwelijkheid van de informatie waarborgen. Zodra niet langer voldaan wordt aan een of meer voorwaarden, moet de koersgevoelige informatie alsnog openbaar worden gemaakt. Doet de uitgevende instelling dit niet, dan overtreedt zij de verplichting tot openbaarmaking van koersgevoelige informatie. Daarnaast is in de Wft het tipverbod opgenomen, dat betrekking heeft op het meedelen van koersgevoelige informatie aan derden en het aanbevelen van of aanzetten tot handel met voorwetenschap. Overtreding hiervan is een economisch delict. Van handel met voorwetenschap als gevolg van het lekken van koersgevoelige informatie zal dus pas sprake kunnen zijn indien het tipverbod en mogelijk ook de verplichting om koersgevoelige informatie onverwijld openbaar te maken zijn overtreden. Zoals hierboven reeds is aangegeven, mag de uitgevende instelling de openbaarmaking dan niet langer uitstellen, omdat de vertrouwelijkheid van de informatie niet langer gewaarborgd kan worden. Doordat iemand die over koersgevoelige informatie beschikte deze informatie heeft gelekt, kan een ander met voorwetenschap handelen. De AFM houdt toezicht op deze bepalingen om marktmisbruik te voorkomen en het vertrouwen in de financiële markten te waarborgen. De AFM neemt alle meldingen van mogelijk marktmisbruik altijd zeer serieus. Zoals reeds eerder aan de Tweede Kamer gemeld, heeft de AFM aanwijzingen om handel met voorwetenschap te vermoeden en is zij een onderzoek gestart. Hierin wordt onderzocht of sprake is van handel met voorwetenschap, marktmanipulatie, overtreding van het tipverbod of van de verplichting tot openbaarmaking van koersgevoelige informatie. Indien de AFM, op grond van haar bevindingen, van mening is dat er sprake is van gebruik van voorwetenschap dan kan zij hiervan aangifte doen bij het Openbaar Ministerie. Voor eventuele andere overtredingen ligt inzet van het instrument van de bestuurlijke boete meer voor de hand. </antwoord>
      <antwoord nummer="3">Het voeren van besprekingen over een fusie zal in veel gevallen kunnen worden aangemerkt als koersgevoelige informatie, zeker naarmate de besprekingen vorderen. De hoofdregel is dan openbaarmaking van die informatie. Zoals bij het antwoord op de vragen 1 en 2 reeds is aangegeven kan de openbaarmaking van koersgevoelige informatie niet langer worden uitgesteld op het moment dat de uitgevende instelling de vertrouwelijkheid van de informatie niet meer kan waarborgen. Zodra de koersgevoelige informatie wordt gelekt, en daarmee feitelijk de vertrouwelijkheid van de informatie niet meer gewaarborgd is, dient de koersgevoelige informatie in het belang van de beleggers openbaar te worden gemaakt. </antwoord>
      <antwoord nummer="4">(Voor de beantwoording van deze vraag is uitgegaan van de biedingsregels zoals die zullen gelden na inwerkingtreding van het Besluit openbare biedingen Wft op 28 oktober 2007). Het feit dat er tijdens fusiebesprekingen een hoger concurrerend bod wordt voorbereid, aangekondigd of uitgebracht impliceert niet dat daardoor de belangen van de verschillende stakeholders naar de achtergrond verschuiven. Voor ieder bod gelden dezelfde regels met betrekking tot onder andere de aanwezigheid van voldoende financiering, informatieverschaffing aan werknemers en de voornemens met betrekking tot werknemers en de informatie die in het biedingsbericht moet worden opgenomen. De informatie die aan aandeelhouders ter beschikking staat heeft derhalve op meer betrekking dan enkel de geboden prijs. </antwoord>
      <antwoord nummer="5">Bij fusiebesprekingen beschikken beleidsbepalers uiteraard eerder over koersgevoelige informatie, maar het gebruiken van deze voorwetenschap – in welke vorm dan ook – om transacties in aandelen- of optiepakketten te verrichten of te bewerkstelligen, is verboden. De aard en omvang van aandelen- en optiepakketten van bij de fusie betrokken personen zijn bekend. Volgens het Besluit openbare biedingen Wft (Bob) moet het biedingsbericht hierover de nodige informatie verschaffen. Zodra een vermoeden omtrent gebruik van voorwetenschap bestaat, zal nader onderzoek worden verricht naar de betrokken handelingen. </antwoord>
      <noten afkomstig="antwoord"/>
   </antwoorden>
</kvr>
