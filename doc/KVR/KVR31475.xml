<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Boekestijn (VVD) aan de minister voor Ontwikkelingssamenwerking over de prioriteiten in het ontwikkelingssamenwerkingsbeleid. (Ingezonden 7 maart 2008);Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31475
</item>
         <item attribuut="Inhoud">Vragen naar aanleiding column van L.O. Fresco (voormalig adjunct-directeur-generaal bij de FAO) waarin gesteld wordt dat armoede het best bestreden wordt door investeringen in de ontwikkeling van de landbouw. Indiener neemt het pleidooi over door te stellen dat het percentage van het budget ontwikkelingssamenwerking gericht op onderwijs, vrouwen en gezondheidszorg beter kan worden verlaagd ten gunste van inzet voor groei van de landbouw.</item>
         <item attribuut="Rubriek">Landbouw (Algemeen) Ontwikkelingssamenwerking (Algemeen)</item>
         <item attribuut="Trefwoorden">Landbouw Ontwikkelingssamenwerking</item>
         <item attribuut="Vindplaats">Kamervragen met antwoord 2007-2008, nr. 1882, Tweede Kamer</item>
         <item attribuut="Vraagnr_bij_indiening">2070814070</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="VVD">Boekestijn</persoon>
         </item>
         <item attribuut="Datum_reaktie">2008-04-02</item>
         <item attribuut="Datum_indiening">2008-03-07</item>
         <item attribuut="Document-id">KVR31475</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3843" allpagenumbers="3843 3844" vetnummer="2070814070" code="0708tkkvr1882" lopendefooter="Tweede Kamer, vergaderjaar 2007–2008, Aanhangsel" filenaam="KVR31475" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1882" onderwerp="" indiendatum="2008-03-7">
         <vrager partij="VVD" oorsprong="parlement">Boekestijn</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2008-04-2">
         <antwoorder functie="minister" ministerie="Ontwikkelingssamenwerking">Koenders</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van de column van de heer Fresco, voormalig adjunct-directeur-generaal bij de FAO? <voetnoot nummer="1"/>
      </vraag>
      <vraag nummer="2">Welk percentage van het OS-budget gaat naar onderwijs,vrouwen en gezondheidszorg en welk percentage naar landbouw? </vraag>
      <vraag nummer="3">Deelt u de mening van de heer Fresco dat men armoede niet kan bestrijden door geld te geven aan onderwijs, vrouwen en gezondheidszorg? </vraag>
      <vraag nummer="4">Deelt u de mening van de heer Fresco dat armoede alleen duurzaam kan worden bestreden door economische groei? </vraag>
      <vraag nummer="5">Deelt u ook de mening dat de groei van de landbouw cruciaal is voor economische groei? Zo ja, bent u bereid ook in het Nederlandse beleid minder het accent te leggen op onderwijs, vrouwen en gezondheidszorg en meer op de ontwikkeling van landbouw? </vraag>
      <noten afkomstig="vraag">
         <noot nummer="1" datum="2008-03-4" bron="NRC Handelsblad">NRC Handelsblad, 4 maart 2008</noot>
      </noten>
   </vragen>
   <antwoorden aantal="5">
      <antwoord nummer="1">Ja, de column van mevrouw Fresco is mij bekend. </antwoord>
      <antwoord nummer="2">Van het OS-budget gaat 15% naar onderwijs, welk percentage mede tot stand is gekomen naar aanleiding van de motie Hessing uit 2002. Voor de overige genoemde thema’s, vrouwen, gezondheidszorg en landbouw, bestaan geen doelstellingen om hier een bepaald percentage van het OS-budget aan te besteden. Zoals u weet zijn deze thema’s wel prioritaire thema’s in mijn beleid en heb ik hier de komende jaren ook meer middelen voor beschikbaar gesteld. De budgetten die specifiek voor deze thema’s beschikbaar zijn, zijn terug te vinden op de begrotingsartikelen 5.3 (gelijkwaardigheid tussen mannen en vrouwen), 5.4 (een halt aan de verspreiding van hiv/aids, malaria en andere levensbedreigende ziekten), 5.5 (wereldwijde betrokkenheid voor seksuele en reproductieve gezondheid) en 4.3 (verhoogde economische groei en verminderde armoede als gevolg van gezonde private sector ontwikkeling in ontwikkelingslanden). In mijn begroting voor 2008 zijn voor deze thema’s op de genoemde begrotingsartikelen de volgende bedragen gereserveerd: Artikel 5.3: EUR 25 mln Artikel 5.4: EUR 304 mln Artikel 5.5: EUR 149 mln Artikel 4.3: EUR 476 mln Naast deze begrotingsartikelen worden ook op andere artikelen belangrijke uitgaven gedaan die direct of indirect ten gunste van deze thema’s komen, bijvoorbeeld via bijdragen aan multilaterale of particuliere organisaties. </antwoord>
      <antwoord nummer="3">Ik ben het met mevrouw Fresco eens dat duurzame groei een belangrijke voorwaarde is voor ontwikkeling. Ik heb daarom als een van mijn vier prioriteiten de nadruk gelegd op de Groei en Verdelingsagenda. Een essentieel onderdeel daarvan is rurale ontwikkeling, zoals ook wordt beschreven in een gezamenlijke notitie die ik binnenkort met de minister van Landbouw, Natuur en Voedselkwaliteit aan de kamer zal aanbieden. Investeren in onderwijs, vrouwen en gezondheidszorg zijn belangrijke voorwaarden voor groei. Ik ken verschillende evaluaties, onderzoeken en rapportages van o.a. Wereldbank, UNDP en UNESCO die dit belang aantonen. Ook onderzoeken van IOB geven het beeld dat investeringen in de onderwijssector, in de gezondheidssector en in gelijke rechten en kansen voor vrouwen een bijdrage leveren aan het halen van diverse MDG’s. Ik ben zeer geïnteresseerd in de visie en bevindingen van mevrouw Fresco en het is goed om met haar de feiten nog eens helder te krijgen. Ik ga in onze analyses en beleidsplanning uit van de internationale consensus rond armoede en armoedebestrijding, zoals die tot uiting komen in de Millennium Ontwikkelingsdoelen. Deze consensus stelt dat armoede verschillende dimensies heeft, economisch, politiek en sociaal-cultureel van aard. In de MDG’s wordt dit weerspiegeld door vijf van de acht doelen direct te relateren aan onderwijs, de positie van vrouwen en gezondheid. Juist omdat deze investeringen een duurzame en concrete bijdrage leveren aan armoedebestrijding. In haar column lijkt mevrouw Fresco een directe relatie te leggen met economische groei. Dat is voor mij niet de enige grondslag om te investeren. Ik kom daar onder vraag 4 en 5 op terug. Overigens richtte mevrouw Louise Fresco zich in haar column tot de president van de Verenigde Staten, een land dat in zijn ontwikkelingsbeleid nog veelal werkt met een projectmatige benadering en ook eigen specifieke voorwaarden stelt aan directe giften. Waar een toenemend aantal internationale donoren zijn investeringen laat aansluiten bij het beleid en de begrotingen van de partnerlanden en hun hulp effectiever maakt door betere coördinatie en harmonisatie van de hulp, doen de VS beperkt mee aan de Parijse agenda voor harmonisatie en alignment van de internationale hulp. Het is juist deze manier van samenwerken, waarbij keuzes teveel vanuit het eigen belang worden gedicteerd in plaats vanuit de lokale context, waartegen in Afrika weerstand bestaat, zoals in de column terecht wordt gesignaleerd. </antwoord>
      <antwoord nummer="4">Economische groei is noodzakelijk voor armoedebestrijding, maar het effect is afhankelijk van de mate waarin tevens aandacht aan verdeling wordt geschonken. Armoedebestrijding gaat daarom ook over gelijke toegang tot diensten, land en krediet en gelijke (ontplooiïngs)kansen voor mensen. Gelijke toegang tot kwalitatief goede gezondheidszorg, tot goed onderwijs en gelijke rechten en kansen voor vrouwen zijn van cruciaal belang, want alleen gezonde en geschoolde mannen en vrouwen kunnen een goede bijdrage leveren aan economische groei. Ontwikkelingssamenwerking dient zich daarom op meerdere dimensies en oorzaken van armoede te richten. Een eenzijdige focus op economische groei zal geen oplossing bieden voor alle dimensies van de armoedeproblematiek. Zie ook vraag 3. </antwoord>
      <antwoord nummer="5">De landbouwsector is in veel ontwikkelingslanden een van de belangrijkste bronnen van werkgelegenheid en voedselzekerheid, maar niet overal ook de belangrijkste (toekomstige) bron van economische groei. Andere sectoren dragen daar namelijk ook aan bij en bieden nieuwe kansen binnen de internationale economische verhoudingen. De groei van de landbouwsector wordt ook beïnvloed door ontwikkelingen in de prijzen op de wereldmarkt en door de beschikbaarheid van gezonde, goed opgeleide arbeidskrachten. Landbouwontwikkeling en investeringen in gezondheidszorg, vrouwen en onderwijs zijn onderling dan ook niet uitwisselbaar. Integendeel, ze versterken elkaar. Mijn beleid kent, zoals eerder aangegeven, een aantal beleidsintensiveringen, onder andere op groei en verdeling, met daarbinnen meer aandacht voor private sector ontwikkeling, in het bijzonder binnen de landbouwsector. Daarmee heb ik al verschuivingen ten opzichte van vorig beleid aangebracht die in lijn zijn met uw vraag. </antwoord>
      <noten afkomstig="antwoord"/>
   </antwoorden>
</kvr>
