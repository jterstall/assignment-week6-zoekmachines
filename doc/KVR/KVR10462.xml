<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schreijer-Pierik (CDA) aan de staatssecretaris van Landbouw, Natuurbeheer en Visserij over de verdroging van Nederlands Natuurgebied. (Ingezonden 1 oktober 1999); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10462
</item>
         <item attribuut="Inhoud">Vragen naar aanleiding van het proefschrift "Verdroging van Natuurgebieden in Nederland" van J. Runhaar, Leiden 1999.</item>
         <item attribuut="Rubriek">Milieu (Overig) Natuur (Natuurmonumenten)</item>
         <item attribuut="Trefwoorden">Grondwater Natuurmonumenten Waterhuishouding</item>
         <item attribuut="Vindplaats">Kamervragen met antwoord 1999-2000, nr. 191, Tweede Kamer</item>
         <item attribuut="Vraagnr_bij_indiening">2990000570</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Schreijer-Pierik</persoon>
         </item>
         <item attribuut="Datum_reaktie">1999-10-28</item>
         <item attribuut="Datum_indiening">1999-10-01</item>
         <item attribuut="Document-id">KVR10462</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="395" allpagenumbers="395 396" vetnummer="2990000570" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10462" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="191" onderwerp="" indiendatum="1999-10-1">
         <vrager partij="CDA" oorsprong="parlement">Schreijer-Pierik</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="1999-10-28">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het proefschrift getiteld: «Verdroging van Natuurgebieden in Nederland»? <voetnoot nummer="1"/>
      </vraag>
      <vraag nummer="2">Deelt u de visie van de schrijver dat een grondige analyse van de oorzaken van het verdrogingsprobleem ontbreekt, en dat hydro-ecologisch onderzoek geen grote rol heeft gespeeld bij het definiëren van het verdrogingsprobleem en het formuleren van verdrogingsbeleid? </vraag>
      <vraag nummer="3">Is het waar dat er niet of nauwelijks gemeten wordt om te zien of maatregelen om verdroging in de natuur tegen te gaan effect hebben? </vraag>
      <vraag nummer="4">Acht u het waarschijnlijk dat de oorzaak van de verdroging van de natuurgebieden vooral ligt in de betere ontwatering en afwatering ten behoeve van de landbouw? </vraag>
      <vraag nummer="5">Deelt u de mening van de schrijver, dat de vermeende hoofdoorzaak van verdroging – ontwatering ten behoeve van de landbouw – met het huidige beleid niet wordt aangepakt? </vraag>
      <vraag nummer="6">Deelt u de conclusie dat de reductiedoelstelling van 25% minder verdroging in het jaar 2000 zeer waarschijnlijk niet gehaald wordt en dat het meer aannemelijk is dat er in Nederland geen verandering is opgetreden in de verdroging? </vraag>
      <vraag nummer="7" voetnoot="2">Bent u van oordeel dat de f 23 miljoen <voetnoot nummer="2"/>die tot nu toe uitgekeerd zijn in het kader van de regeling Gebiedsgerichte Bestrijding Verdroging (GEBEVE) op doelmatige en verantwoorde wijze zijn besteed? </vraag>
      <vraag nummer="8">Acht u het zinvol een nationaal monitoringsysteem op te zetten, waarbij op basis van gemeten grondwaterstanden jaarlijks kan worden nagegaan in hoeverre de doelstellingen zijn gehaald, en beleid effect sorteert? </vraag>
      <noten afkomstig="vraag">
         <noot nummer="1" titel="Verdroging van Natuurgebieden in Nederland">Proefschrift: «Verdroging van Natuurgebieden in Nederland» (Impact of hydrological changes on nature conservation areas in the Nederlands), J. Runhaar, Leiden 1999 (RUL)</noot>
         <noot nummer="2">Natuurbalans 1999, p. 34, (stand per 1 januari 1999)</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Nee. Er is en wordt veel onderzoek gedaan naar de oorzaken van verdroging. De resultaten van dit onderzoek vormen voor het geformuleerde beleid. Daarover wordt onder andere gerapporteerd in de jaarlijkse milieu- en natuurbalans. De mede door deze onderzoeksresultaten voortschrijdende inzichten hebben geleid tot bijstellingen van het beleid in de Evaluatienota Water (ENW) en in het Nationaal Milieubeleidsplan 2 (NMP2). Wat betreft het definiëren van het verdrogingsprobleem was vooral bij de start van de verdrogingsbestrijding sprake van verschillende definities, maar sinds 1993 bestaat er tussen provincies en Rijk in belangrijke mate overeenstemming over het begrip. Daarbij wordt uitgegaan van de omschrijving die in 1993 in het NMP2 en de ENW is vastgelegd. Uitgangspunt is dat een gebied als verdroogd wordt aangemerkt als er een natuurfunctie aan is toegekend en de gewenste hydrologische situatie (streefbeeld) nog niet is bereikt. </antwoord>
      <antwoord nummer="3 en 6">Verdrogingsbestrijding, en dus ook het verkrijgen van inzicht in de effecten van de toegepaste maatregelen, is primair de verantwoordelijkheid van provincies, waterschappen en terreinbeherende organisaties. Het meten van effecten van verdrogingsbestrijding moet vooral op lokale of regionale schaal gebeuren. Op landelijk niveau geven de provincies met de Verdrogingskaart 1998 inzicht in het effect van de verdrogingsbestrijding. Uit deze kaart blijkt dat hydrologisch herstel bij 18% van het verdroogde areaal in belangrijke mate is opgetreden en dat 2% geheel hydrologisch is hersteld. Hoewel de reductiedoelstelling van 25% in 2000 niet wordt bereikt, zal hij kort daarna wèl worden bereikt. De verwachting is dat het streefdoel van 40% in 2010 haalbaar is. </antwoord>
      <antwoord nummer="4">Ja. </antwoord>
      <antwoord nummer="5">Nee. Een van de belangrijkste instrumenten om aanpassingen te realiseren in de ontwatering ten behoeve van de landbouw, gericht op het verminderen van de verdroging, is landinrichting. Daarnaast zijn er vele verdrogingsbestrijdingsprojecten die gesubsidieerd worden uit onder andere de regeling Gebiedsgerichte Bestrijding Verdroging (GeBeVe), waarbij ook maatregelen worden getroffen die de ontwateringssituatie in de landbouw betreffen. </antwoord>
      <antwoord nummer="7">Ja. De subsidieaanvragen worden beoordeeld door provinciale toetsingscommissies waarin onder andere Rijk en provincies zijn vertegenwoordigd. Deze werkwijze waarborgt de doelmatige en verantwoorde besteding van het geld. </antwoord>
      <antwoord nummer="8">Om de voortgang van de verdrogingsbestrijding te meten acht ik een nationaal monitoringsysteem van grondwaterstanden niet zinvol. Ik wil wèl onderzoeken in hoeverre het in provinciale waterhuishoudingsplannen vast te leggen Gewenste Grond- en Oppervlaktewater Regime aanknopingspunten kan bieden om het referentiekader voor toekomstig verdrogingsbestrijdingbeleid te versterken. In de Vierde nota Waterhuishouding is vastgelegd dat de gewenste grondwatersituatie (GGS) voor de toegekende bestemmingen uiterlijk in 2002 in de provinciale waterhuishoudingsplannen moet zijn vastgelegd. In de praktijk wordt echter in toenemende mate gesproken van GGOR: gewenste grond- en oppervlaktewater regime. Deze GGOR zal het resultaat zijn van een breed bestuurlijk afwegingsproces en geeft onder meer de hydrologische basis voor de gewenste natuurdoeltypen aan. </antwoord>
      <noten afkomstig="antwoord"/>
   </antwoorden>
</kvr>
