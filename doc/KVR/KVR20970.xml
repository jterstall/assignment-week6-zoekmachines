<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Eerdmans en Van As (beiden LPF) aan de minister van Justitie en de staatssecretaris van Financiën over de fiscus en het pakken van fraudeurs. (Ingezonden 22 juli 2004); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20970
</item>
         <item attribuut="Inhoud">Vragen over het niet opsporen van en over de lage straffen voor faillissementsfraude door vennootschappen.</item>
         <item attribuut="Rubriek">Burgerlijk recht en burgerlijk procesrecht (Faillissementsrecht) Criminaliteit en openbare orde (Fraude)</item>
         <item attribuut="Trefwoorden">Faillissementen Fraude</item>
         <item attribuut="Vindplaats">Kamervragen met antwoord 2003-2004, nr. 2151, Tweede Kamer</item>
         <item attribuut="Vraagnr_bij_indiening">2030418450</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="LPF">Eerdmans</persoon>
            <persoon partij="LPF">Van As</persoon>
         </item>
         <item attribuut="Datum_reaktie">2004-08-25</item>
         <item attribuut="Datum_indiening">2004-07-22</item>
         <item attribuut="Document-id">KVR20970</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4547" allpagenumbers="4547 4548" vetnummer="2030418450" code="0304tkkvr2151" lopendefooter="Tweede Kamer, vergaderjaar 2003–2004, Aanhangsel" filenaam="KVR20970" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2151" onderwerp="" indiendatum="2004-07-22">
         <vrager partij="LPF" oorsprong="parlement">Eerdmans</vrager>
         <vrager partij="LPF" oorsprong="parlement">Van As</vrager>
         <vraagt-aan>de minister van Justitie en de staatssecretaris van Financiën</vraagt-aan>
      </vraagdata>
      <antwoorddata antwoorddatum="2004-08-25">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Financiën</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van het artikel <voetnoot nummer="1"/>waarin gesteld wordt, dat de fiscus bewust kleinere fraudeurs laat lopen om meer rendement te halen uit het vervolgen van grote fraudeurs? </vraag>
      <vraag nummer="2">Betekent dit, dat u instemt met een beleid dat erop gericht is om de pakkans voor kleine fraudeurs kleiner te maken en daarmee dus kleine belastingfraude uit te lokken? Of ziet u dit als een moderne variant van gedogen? </vraag>
      <vraag nummer="3">Deelt u de mening, dat het bewust laten failleren van een vennootschap, met als doel de fiscus achter het net te laten vissen, een frauduleuze handeling is die zwaar gestraft dient te worden? Zo ja, hoe is het dan mogelijk dat in de praktijk niet meer dan 2% van de faillissementen leidt tot een strafvervolging met als maximale straf doorgaans niet meer dan een taakstraf? Hoe kijkt u aan tegen deze beperkte score van het Openbaar Ministerie? </vraag>
      <vraag nummer="4">Kan de minister van Justitie aangeven of dit beperkte resultaat een gevolg is van een gebrek aan capaciteit bij het OM, of dat er daadwerkelijk in niet meer dan 2% van de gevallen sprake is van een strafbaar feit, dan wel laakbaar handelen? </vraag>
      <vraag nummer="5">Kan de minister van Justitie aangeven of hij dit systeem van gedelegeerd strafrechterlijk onderzoek door curatoren in plaats van het OM, nog wel van deze tijd vind nu in de praktijk blijkt dat curatoren vaak nauwelijks in staat zijn meer aan hun eigen vergoeding uit de faillissementsboedel te halen en als gevolg daarvan snel bereid lijken te zijn een faillissement bij gebrek aan middelen op de heffen? </vraag>
      <vraag nummer="6">Hoe kijkt de minister van Justitie aan tegen het feit dat het in Nederland zeer eenvoudig is om buitenlandse vennootschappen op te richten en er ondernemers zijn die soms meerdere van dergelijke vennootschappen hebben met het doel om de fiscus en andere schuldeisers te omzeilen? </vraag>
      <vraag nummer="7">Acht u het niet zinvol dat, daar waar sprake is van een fiscale eenheid van vennootschappen om bijvoorbeeld verliezen te compenseren, het eveneens noodzakelijk is om diezelfde vennootschappen ook als een juridische eenheid te beschouwen, waardoor het huidige systeem van zogenaamde «klap-BV’s», waar alle verliezen en het personeel in worden ondergebracht, kan worden voorkomen? Is het niet zinvol om de bepalingen in het burgerlijk wetboek inzake de vennootschappen aan te passen, waardoor de aansprakelijkheid van de ondernemers aanzienlijk wordt verhoogd en dit avonturiers en malafide ondernemers ervan zal weerhouden om nog een vennootschap op te richten? </vraag>
      <noten afkomstig="vraag">
         <noot nummer="1" datum="2004-07-10" bron="De Telegraaf">De Telegraaf, 10 juli 2004</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">De Belastingdienst is belast met het toezicht op de naleving van de fiscale wet- en regelgeving. Zoals uitvoerig in de met de Tweede Kamer besproken zgn. contra legembrief (TK, 29 643, nr. 1) is uiteengezet, is het rechtshandhavingsbeleid van de Belastingdienst gebaseerd op risicobeheersing en -selectie. Dat wil zeggen dat de capaciteit met name daar wordt ingezet waar de fiscale en financiële risico’s het grootst zijn. Eveneens is uiteengezet dat de kosten verbonden aan een intensieve behandeling van alle zaken disproportioneel zijn omdat de grenzen van de doelmatigheid dan te ver worden overschreden. De Belastingdienst bepaalt aan de hand van de met het Openbaar Ministerie overeengekomen ATV richtlijnen (Aanmeldings-, Transactie- en Vervolgingsrichtlijnen) welke strafbare feiten bij het OM worden gemeld. </antwoord>
      <antwoord nummer="3">Op het bewust laten failleren van een vennootschap staat ingevolge de artikelen 341 en 343 van het Wetboek van Strafrecht een maximumstraf van 6 jaar en een geldboete van de vijfde categorie (maximaal € 45.000 ). Een veel voorkomend probleem bij de vervolging en berechting van dit strafbare feit is het vergaren van (voldoende) bewijs voor bewust handelen dat tot voornoemde strafbaarheid leidt. De vraag of het feit wettig en overtuigend bewezen is en welke straf dient te worden opgelegd is ter beoordeling van de rechter. </antwoord>
      <antwoord nummer="4">Niet elk faillissement is een frauduleus faillissement. In het afgelopen jaar heeft het Openbaar Ministerie enkele tientallen zaken van faillissementsfraude vervolgd. Niet zeker is welk deel van het totale aantal fraudegevallen dit betreft. Aan het Wetenschappelijk Onderzoek en Documentatie Centrum (WODC) is gevraagd deze vraag nader te onderzoeken. </antwoord>
      <antwoord nummer="5">Wanneer aan curatoren bij de uitoefening van hun taken blijkt dat er in door hun behandelde faillissementen sprake lijkt te zijn van faillissementsfraude, is het wenselijk dat zij daarvan aangifte doen. Het doen van aangifte van strafbare feiten kan niet worden beschouwd als een vorm van gedelegeerd strafrechtelijk onderzoek, nu immers een ieder bevoegd is tot het doen van aangifte van strafbare feiten. Wel is het zo dat een feitelijk probleem hier lijkt te zijn dat de bereidheid tot het doen van aangifte in veel gevallen niet groot is. Een rol kan daarbij spelen dat niet alle curatoren bereid zijn energie te steken in een onderzoek naar de feiten die benodigd zijn voor een succesvolle aangifte, opsporing en vervolging, als die inspanningen niet in financiële zin worden gecompenseerd door de in de boedel aangetroffen activa. Ook bestaat er bij curatoren twijfel of aan een aangifte voldoende vervolg zal worden gegeven. Zoals reeds aangekondigd in de antwoorden op de kamervragen van de heer Van As over draaideurfaillissementen (nr. 2030408400, ingezonden 17 februari 2004), worden bij het Openbaar Ministerie thans initiatieven ontplooid om die twijfel weg te nemen. Daarnaast wijs ik op het bestaan van de Garantstellingsregeling curatoren van het ministerie van Justitie en een vergelijkbare regeling van het ministerie van Financiën, die het mogelijk maken in geval van ontoereikendheid van de boedel, onder bepaalde voorwaarden een voorschot aan een curator te verstrekken ten behoeve van zijn onderzoek naar de aanwezigheid van vermogensbestanddelen. Ten slotte merk ik op dat het WODC ook aan dit punt nadere aandacht zal besteden in het hiervoor genoemde onderzoek. Voor wijziging van de bevoegdheid van curatoren om in zaken als deze aangifte te doen, bestaat naar ons oordeel geen aanleiding. </antwoord>
      <antwoord nummer="6">De vrijheid van vestiging die voortvloeit uit het Europese recht brengt mee dat in Nederland niet slechts door middel van Nederlandse vennootschappen kan worden deelgenomen aan het economisch verkeer. Het feit dat het niet moeilijk is om daartoe een buitenlandse vennootschap op te richten, achten wij op zichzelf niet verontrustend. In hoeverre er ondernemers zijn die meerdere buitenlandse vennootschappen oprichten om doelbewust de fiscus en andere schuldeisers te omzeilen, is ons niet bekend. Wel mag erop worden gewezen dat aansprakelijkheidsregels die gelden voor bestuurders van naamloze vennootschappen, op grond van de Wet conflictenrecht corporaties van overeenkomstige toepassing zijn op bestuurders en feitelijk leidinggevenden van in Nederland aan vennootschapsbelasting onderworpen buitenlandse vennootschappen. Deze regeling is derhalve gericht tegen misbruik van buitenlandse vennootschappen. </antwoord>
      <antwoord nummer="7">Wij achten het niet zinvol om in gevallen van een fiscale eenheid van vennootschappen, deze vennootschappen ook als een juridische eenheid te beschouwen ter voorkoming van zogenaamde «klap-BV’s». Een van de uitgangspunten in de Nederlandse wetgeving is dat zowel natuurlijke personen als rechtspersonen zelfstandig dragers van rechten en plichten zijn. Dit uitgangspunt geldt in beginsel ook in de fiscale wetgeving. In aanvulling op dit uitgangspunt kennen de vennootschapsbelasting en de omzetbelasting de faciliteit van de fiscale eenheid. Door de faciliteit van de fiscale eenheid kunnen meerdere rechtspersonen als één belastingplichtige worden aangemerkt. Dit doet niet af aan de civielrechtelijke zelfstandigheid van de verschillende (rechts)personen die samen de fiscale eenheid vormen. De faciliteit van de fiscale eenheid leent zich er niet voor om van overeenkomstige toepassing verklaard te worden bij toepassing van het insolventierecht. Dat zou tot (te) grote herverdelende effecten leiden in de omvang van het voor crediteuren voor verhaal beschikbare actief. Wel zijn er mogelijkheden om de holding aan te spreken op grond van onrechtmatige daad en op grond van de actio pauliana. Voorts zal bij de herziening van de Faillissementswet nadere aandacht worden besteed aan aspecten van insolventie in concernverband. Voor de vraag of het zinvol is om de aansprakelijkheid van ondernemers aanzienlijk te verhogen is het uiteraard van belang zoveel mogelijk te bemoeilijken dat malafide personen een vennootschap kunnen oprichten. Anderzijds moeten de goeden zo min mogelijk onder de kwaden lijden: aan het oprichten van een vennootschap moeten geen onevenredig hoge eisen worden gesteld. In het kader van de vereenvoudiging van het BV-recht wordt voorgesteld om bestuurders aansprakelijk te houden wanneer onverantwoorde winstuitkeringen worden gedaan aan aandeelhouders. Bij de herziening van het faillissementsrecht wordt in de wet vastgelegd dat bestuurders aansprakelijk zijn wanneer zij voor een vennootschap verplichtingen aangaan terwijl zij weten dat die verplichtingen niet kunnen worden nagekomen. </antwoord>
      <noten afkomstig="antwoord"/>
   </antwoorden>
</kvr>
