<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de ministers van Economische Zaken en van Justitie en de staatssecretaris van Buitenlandse Zaken (Europese Zaken) over het Europees Octrooibureau. (Ingezonden 12 april 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23338
</item>
         <item attribuut="Inhoud">Vragen over het toezicht op het Europees Octrooibureau (EOB) en over de mogelijkheden voor Nederland om dit bureau aan te sturen.</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom)</item>
         <item attribuut="Trefwoorden">Octrooien</item>
         <item attribuut="Vindplaats">Kamervragen met antwoord 2004-2005, nr. 1935, Tweede Kamer</item>
         <item attribuut="Vraagnr_bij_indiening">2040512650</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2005-06-28</item>
         <item attribuut="Datum_indiening">2005-04-12</item>
         <item attribuut="Document-id">KVR23338</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4117" allpagenumbers="4117 4118 4119" vetnummer="2040512650" code="0405tkkvr1935" lopendefooter="Tweede Kamer, vergaderjaar 2004–2005, Aanhangsel" filenaam="KVR23338" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1935" onderwerp="" indiendatum="2005-04-12">
         <vrager partij="SP" oorsprong="parlement">Gerkens</vrager>
         <vraagt-aan>de ministers van Economische Zaken en van Justitie en de staatssecretaris van Buitenlandse Zaken (Europese Zaken)</vraagt-aan>
      </vraagdata>
      <antwoorddata antwoorddatum="28 juni 2005), zie ook Aanhangsel Handelingen nr. 1549, vergaderjaar 2004–2005">
         <antwoorder functie="staatssecretaris" ministerie="Economische Zaken">Van Gennip</antwoorder>
         <mede-antwoorder>de minister van Justitie en de staatssecretaris van Buitenlandse Zaken (Europese Zaken)</mede-antwoorder>
      </antwoorddata>
   </meta>
   <vragen aantal="11">
      <vraag nummer="1">Hoe vindt controle op het Europees Octrooibureau (EOB) plaats? Is het waar dat de Nederlandse regering de mogelijkheid heeft het Europees Octrooibureau aan te sturen via de Raad van beheer? Zo neen, hoe dan wel? Op welke andere wijzen kan de Nederlandse regering het EOB eventueel aansturen? </vraag>
      <vraag nummer="2">Is het waar dat de Raad van beheer van het Europees Octrooibureau, waarin ook de Nederlandse regering vertegenwoordigd is, substantiële veranderingen in het octrooibeleid – zoals vérstrekkende regels over wat wel en niet octrooieerbaar is – kan implementeren zonder dat er opnieuw over het octrooiverdrag onderhandeld behoeft te worden? Zo neen, waarom niet? Zo ja, deelt u de mening dat dit democratisch is? </vraag>
      <vraag nummer="3">Indien het antwoord op vraag 2 bevestigend luidt, deelt u dan de mening dat de Raad van beheer ook de mogelijkheid heeft iets aan de inventiviteit te doen en aldus een oplossing zou kunnen invoeren ten aanzien van het trivialiteitsprobleem? Zo neen, waarom niet? Kunt u bij een voldoende selectieve octrooiverlening het evenwicht tussen voor- en nadelen van octrooien bewaren? Zo ja hoe? Zo neen, wat vindt u daarvan? </vraag>
      <vraag nummer="4">Is het u bekend dat in brede kring de zorg bestaat dat het EOB op grote schaal octrooien verleent waarbij ernstig betwijfeld wordt of daarbij het eerder genoemde evenwicht nog wel bestaat, dat wil zeggen dat de voordelen, zoals innovatiebevordering, de nadelen zoals beperking van een gezonde concurrentie, nog wel overtreffen? </vraag>
      <vraag nummer="5" voetnoot="1">Deelt u de mening dat tenminste voor een deel deze problemen veroorzaakt worden doordat het EOB de regels niet goed toepast en octrooien van twijfelachtige kwaliteit <voetnoot nummer="1"/>verleent? </vraag>
      <vraag nummer="6">Wat heeft de Raad van beheer van het EOB gedaan aan deze kwaliteitsproblemen? Indien niet, waarom? </vraag>
      <vraag nummer="7">Is het waar dat de ambtenaren die in de Raad van beheer van het EOB namens Nederland zitting nemen onder verantwoordelijkheid van ministers vallen? Zo ja, onder welke ministers precies? Zo neen, waarom niet? </vraag>
      <vraag nummer="8">Welke instructies hebben uw ambtenaren sinds 2001 in dit kader meegekregen? Indien niet, waarom? </vraag>
      <vraag nummer="9">Wat is er van de zijde van Nederland sinds 2001, toen immers bekend was dat er problemen zijn ten aanzien van de kwaliteit, ingebracht in de Raad van beheer van het Europees octrooibureau om hier iets aan te doen? </vraag>
      <vraag nummer="10">Is dit naar uw mening voldoende geweest? Zo ja, waarom? Zo neen, wat zijn uw plannen voor de nabije toekomst? </vraag>
      <vraag nummer="11">Zijn de notulen van Raad van beheer van het EOB openbaar? Zo neen waarom, niet? Zo ja, waar en hoe zijn die opvraagbaar? </vraag>
      <noten afkomstig="vraag">
         <noot nummer="1" titel="nawerkbaarheid">Zoals onvoldoende inventiviteit, onjuiste toepassing van de wettelijke uitsluiting van «software als zodanig», onvoldoende toetsing op originaliteit, ontoereikende beschrijvingen («nawerkbaarheid») zodat ook te weinig terecht komt van de beoogde informatiefunctie van octrooien</noot>
      </noten>
   </vragen>
   <antwoorden aantal="7">
      <antwoord nummer="1">De controle op het Europees Octrooibureau (EOB) berust bij de Raad van Bestuur (RvB). Deze RvB bestaat uit vertegenwoordigers en hun plaatsvervangers van de (inmiddels 30) Lidstaten van de Europese Octrooiorganisatie. Het functioneren van deze ambtelijke vertegenwoordigers valt onder de politieke verantwoordelijkheid van de betrokken nationale bewindspersonen. De vergaderingen van de RvB worden ook bezocht door waarnemers van bijvoorbeeld EU, WIPO, UNICE en Octrooigemachtigden die belang hebben bij het werk van het EOB. Zij hebben het recht het woord te voeren en plegen daar zonder meer gebruik van te maken. Hun inbreng versterkt de controlerende taak van de RvB. Voor besluitvorming is bijna altijd een gekwalificeerde meerderheid van drievierde van de stemmen noodzakelijk. Elk land, groot of klein, beschikt over één stem. Het aantal landen voor een gekwalificeerde meerderheid in de RvB bedraagt op dit moment dus 23. Onder de RvB ressorteren comité’s waarin vertegenwoordigers van de lidstaten op afzonderlijke gebieden invloed uitoefenen op het EOB; belangrijke comité’s zijn met name het Budget &amp; Finance Committee en het Comittee on Patent Law. </antwoord>
      <antwoord nummer="2 en 3">Substantiële veranderingen in het octrooibeleid, zoals het vaststellen van verdragsregels over wat wel en niet octrooieerbaar is, kunnen niet door de RvB worden vastgesteld. Tot wijzigingen van het Europees Octrooiverdrag (EOV) is de RvB niet bevoegd. Voor dergelijke wijzigingen is een Diplomatieke Conferentie vereist. Door een dergelijke Conferentie wordt invulling gegeven aan de benodigde politieke aansturing door de Lidstaten. De in 2000 tijdens een Diplomatieke Conferentie tot stand gebrachte revisie van het EOV versterkt deze politieke aansturing door te bepalen dat de Diplomatieke Conferenties ten minste één keer in de vijf jaar moeten plaatshebben. Het wetsvoorstel tot goedkeuring van de genoemde EOV-revisie is momenteel aanhangig bij de Tweede Kamer. Bij de revisie in 2000 is overigens bepaald dat de RvB in de toekomst bevoegd wordt tot wijziging van het EOV voor zover die wijziging noodzakelijk is om het EOV technisch aan te passen aan (definitief tot stand gekomen) internationale verdragen en EG-regelgeving. Daarbij is de bepaling opgenomen dat het (in de RvB unaniem te nemen) besluit tot aanpassing van het EOV niet van kracht wordt indien één der Lidstaten binnen een jaar alsnog verklaart zich er niet aan te binden. </antwoord>
      <antwoord nummer="4 t/m 6">De in brede kring bestaande zorg is mij bekend. De kwaliteit van octrooiering is overigens een voortdurend aandachtspunt, zowel van het EOB zelf als van de RvB. De kwaliteit van een afzonderlijk octrooi hangt af van de objectieve, technische toetsing binnen het EOB. De RvB kan en mag op deze individuele beslissing tot het al dan niet verlenen van een octrooi geen invloed hebben; voorkomen moet worden dat er via de RvB politieke invloed ontstaat op verlening van afzonderlijke octrooien. De RvB ziet er wel op toe dat de randvoorwaarden voor de octrooiverlening door het EOB optimaal zijn, door controle uit te oefenen op de interne organisatie en op de toepassing van kwaliteitssystemen. Zo ziet de RvB toe op het binnen het EOB lopende project «Mastering the Workload», dat tot doel heeft de grote hoeveelheid octrooiaanvragen binnen een redelijke termijn en op het vereiste kwalitatieve niveau af te handelen. Het EOB staat overigens in vergelijking met de octrooiverlenende instanties van de Verenigde Staten en Japan als goed bekend. Niet uit te sluiten is tegelijkertijd dat er bij een aantal van circa 175.000 aanvragen per jaar bij nader inzien triviale octrooien door de toetsing komen. In die gevallen is temeer van belang het bestaan van de oppositieprocedure van het EOB. Die stelt iedereen (dus niet alleen de direct belanghebbenden) in staat om binnen negen maanden beroep in te stellen tegen een verleend octrooi. Deze oppositieprocedure geldt in alle Lidstaten waar het betwiste octrooi rechtsgevolgen heeft; daardoor behoeven opposanten niet per Lidstaat een procedure te beginnen. De oppositieprocedure van het EOB is zo georganiseerd dat deze losstaat van de andere (octrooiverlenings)activiteiten. Om de onafhankelijkheid van de oppositieprocedure verder te waarborgen, is binnen de RvB een verzelfstandiging van de in concreto relevante Kamers van Beroep voorbereid. Het is nu aan een eerstvolgende Diplomatieke Conferentie om deze verzelfstandiging al dan niet te bezegelen. </antwoord>
      <antwoord nummer="7">De Nederlandse vertegenwoordiger en plv. vertegenwoordiger in de RvB vallen onder de verantwoordelijkheid van de minister en de staatssecretaris van Economische Zaken. </antwoord>
      <antwoord nummer="8">De betrokken ambtenaren opereren binnen bestaande beleidskaders. Zo wil Nederland dat het EOB bijdraagt aan versterking van het Europese concurrentie- en innovatievermogen, dat het EOB een centrale rol vervult in het Europese octrooisysteem, dat het EOB efficiënt, laagdrempelig en klantvriendelijk werkt, dat het EOB de best mogelijke kwaliteit levert en dat het EOB de kosten laag houdt. Waar nodig worden deze beleidskaders ambtelijk gepreciseerd in concrete instructies. In voorkomende gevallen berust de inbreng in de RvB op specifieke, schriftelijke (interdepartementaal afgestemde) instructies. </antwoord>
      <antwoord nummer="9 en 10">De RvB oefent toezicht uit op het (hierboven genoemde) EOB-project «Mastering the Workload». Verder zijn door de RvB oriëntaties afgegeven naar aanleiding van het EOB-document «Quality Strategy in Examination», als (belangrijk) onderdeel van de ruimere «Quality Mission». Samen met enkele gelijkgezinde landen heeft Nederland in de RvB stelling genomen over de benodigde verdere ontwikkeling van het EOB-kwaliteitsbeleid. Samen met Duitsland en Denemarken heeft Nederland een notitie opgesteld om het kwaliteitsdebat in de RvB een stevig vervolg te geven. </antwoord>
      <antwoord nummer="11">De notulen van de vergaderingen van de RvB zijn openbaar, tenzij deze als vertrouwelijk zijn aangemerkt of wanneer door de RvB is besloten dat de notulen niet aan derden beschikbaar mogen worden gesteld. Op de website van het EOB (www.epo.org) is een lijst met besluiten van de RvB te vinden. Ook is op die website de nodige informatie te vinden in de rubriek persberichten. </antwoord>
      <noten afkomstig="antwoord"/>
   </antwoorden>
</kvr>
