<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Vlies (SGP), Ross-van Dorp (CDA) en Rouvoet (ChristenUnie) aan de ministers van Justitie en van Volksgezondheid, Welzijn en Sport over het boek «Sterfwerk». (Ingezonden 20 november 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14767
</item>
         <item attribuut="Inhoud">Vragen over de berichtgeving over het boek 'Sterfwerk' van B.E. Chabot en over de activiteiten van de NVVE inzake onder meer suïcide-consulten (NRC Handelsblad, 16 november 2001).</item>
         <item attribuut="Rubriek">Gezondheidszorg (Euthanasie)</item>
         <item attribuut="Trefwoorden">Euthanasie</item>
         <item attribuut="Vindplaats">Kamervragen met antwoord 2001-2002, nr. 388, Tweede Kamer</item>
         <item attribuut="Vraagnr_bij_indiening">2010202520</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SGP">Van der Vlies</persoon>
            <persoon partij="CDA">Ross-van Dorp</persoon>
            <persoon partij="ChristenUnie">Rouvoet</persoon>
         </item>
         <item attribuut="Datum_reaktie">2001-12-13</item>
         <item attribuut="Datum_indiening">2001-11-20</item>
         <item attribuut="Document-id">KVR14767</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="809" allpagenumbers="809 810" vetnummer="2010202520" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14767" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="388" onderwerp="" indiendatum="2001-11-20">
         <vrager partij="SGP" oorsprong="parlement">Van der Vlies</vrager>
         <vrager partij="CDA" oorsprong="parlement">Ross-van Dorp</vrager>
         <vrager partij="ChristenUnie" oorsprong="parlement">Rouvoet</vrager>
         <vraagt-aan>de ministers van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2001-12-13">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft u kennisgenomen van de berichtgeving <voetnoot nummer="1"/>omtrent de publicatie van het boek «Sterfwerk» van de psychiater B.E. Chabot? </vraag>
      <vraag nummer="2">Wat is uw oordeel over de in dit boek gepresenteerde casus, waaruit blijkt dat zogeheten suïcide-consulenten van de NVVE en van de stichting De Einder verboden handelingen verrichten, zoals het behulpzaam zijn bij het verkrijgen of het klaarmaken van zelfdodingsmedicatie? </vraag>
      <vraag nummer="3">Bent u bereid helder te bevestigen dat deze hulp, verondersteld dat de weergave op waarheid berust, in strijd is met de wet? </vraag>
      <vraag nummer="4">Wat vindt u van de mededeling dat directeur R. Jonquière van de NVVE en J. Hilarius van De Einder zouden hebben gepoogd Chabot er toe te bewegen om genoemde verboden gevallen van actieve hulp bij zelfdoding in zijn publicatie te verzwijgen? </vraag>
      <vraag nummer="5">Wilt u naar aanleiding van deze nieuwe voorvallen bevorderen dat het Openbaar Ministerie zo spoedig mogelijk vervolging instelt tegen de geïnterviewde consulenten en de rechtspersonen in dienst van welke zij werken, temeer daar er momenteel nog andere strafzaken tegen de NVVE en De Einder op behandeling liggen te wachten? Wilt u uw antwoord motiveren? </vraag>
      <vraag nummer="6">Wat is uw reactie op de berichtgeving in de diverse media, dat de Italiaanse vereniging Exit zogenoemde «euthanasiereizen» naar Nederland zou organiseren? In hoeverre berusten deze berichten op waarheid? Wat is de betrokkenheid van de NVVE in dezen? </vraag>
      <noten afkomstig="vraag">
         <noot nummer="1" datum="2001-11-16" bron=" in NRC Handelsblad" titel="Medewerkers NVVE helpen bij doden">«Medewerkers NVVE helpen bij doden» in NRC Handelsblad, 16 november 2001</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Artikel 294 van het Wetboek van Strafrecht bepaalt dat hij die opzettelijk een ander tot zelfmoord aanzet, hem daarbij behulpzaam is of hem de middelen daartoe verschaft gestraft wordt met gevangenisstraf van ten hoogste drie jaren of geldboete van de vierde categorie, indien de zelfmoord volgt. Uit deze bepaling volgt dat degene die behulpzaam is bij het verkrijgen of het klaarmaken van zelfdodingsmiddelen strafbaar is. Het openbaar ministerie kan naar aanleiding van het advies van de toetsingscommissies en op grond van de omstandigheden van het geval besluiten niet tot vervolging over te gaan. Daarbij is dan van belang dat de hulp bij zelfdoding is uitgevoerd door een arts, die bij de hulp bij zelfdoding de zorgvuldigheidsnormen in acht heeft genomen. Deze zorgvuldigheidsnormen die tevens zijn verwoord in artikel 2 van de Wet toetsing levensbeëindiging op verzoek en hulp bij zelfdoding, zijn: a. De arts moet de overtuiging hebben gekregen dat er sprake was van een vrijwillig en weloverwogen verzoek om hulp bij zelfdoding van de patiënt; b. De arts moet de overtuiging hebben gekregen dat er sprake is van een uitzichtloos en ondraaglijk lijden van de patiënt; c. De arts moet de patiënt hebben voorgelicht over de situatie waarin deze zich bevond en over diens vooruitzichten; d. De arts moet met de patiënt tot de overtuiging zijn gekomen dat er voor de situatie waarin deze zich bevond geen redelijke andere oplossing was; e. De arts moet ten minste een andere, onafhankelijke arts hebben geraadpleegd, die de patiënt heeft gezien en schriftelijk zijn oordeel heeft gegeven over de hierboven genoemde zorgvuldigheidseisen; f. De arts moet de hulp bij zelfdoding medisch zorgvuldig hebben uitgevoerd. </antwoord>
      <antwoord nummer="3">Uitgaande van het gegeven dat de suïcideconsulenten geen arts zijn, kan de vraag bevestigend worden beantwoord. Verwezen wordt ook nog naar het antwoord op vraag 2. </antwoord>
      <antwoord nummer="4">Het is niet aan ons om te oordelen over de inhoud van de contacten tussen particulieren, indien dit als zodanig niet strafbaar is. Dit neemt niet weg dat wij van mening zijn dat de huidige en toekomstige regeling met betrekking tot levensbeëindigend handelen moet worden nageleefd. Wij verwijzen wederom naar het antwoord op vraag 2. </antwoord>
      <antwoord nummer="5">Binnen het stelsel van de Nederlandse strafrechtspleging is het Openbaar Ministerie dat van geval tot geval beslist of er strafrechtelijk onderzoek wordt verricht en of strafvervolging wordt ingesteld. Als Minister van Justitie past het mij in de regel niet om te interveniëren in de beslissingen van het Openbaar Ministerie in individuele zaken. De beslissing, over het al dan niet instellen van vervolging tegen de geïnterviewde consulenten en de rechtspersonen in dienst van welke zij werken, is dus in de eerste plaats aan het Openbaar Ministerie. Het Openbaar Ministerie zal het boek «Sterfwerk» bestuderen. Op grond van het hiervoor overwogene zie ik op dit moment geen aanleiding om te bevorderen dat het Openbaar Ministerie zo spoedig mogelijk vervolging instelt tegen de geïnterviewde consulenten en de rechtspersonen in dienst van welke zij werken. In reactie op de laatste passage van de vraag merk ik op dat in de twee zaken, genoemd in het krantenknipsel waaraan de vragenstellers hebben gerefereerd, alleen natuurlijke personen, en niet de NVVE of De Einder zelf, als verdachte (rechtspersoon) zijn aangemerkt. </antwoord>
      <antwoord nummer="6">Niet alleen op grond van de nieuwe, maar ook op grond van de huidige regelgeving is het niet mogelijk dat een buitenlander gedurende een «euthanasiereis» naar Nederland een levensbeëindigende handeling gerealiseerd krijgt. Daaraan staan de zorgvuldigheidseisen in de weg. De arts moet immers de overtuiging hebben gekregen dat er sprake was van een vrijwillig en weloverwogen verzoek om hulp bij zelfdoding van de patiënt. Dit verzoek hangt nauw samen met de andere zorgvuldigheidsvereisten, zoals het bespreken van de toestand waarin de patiënt zich bevindt. Ook moet de arts met de patiënt tot de overtuiging zijn gekomen dat er voor de situatie waarin deze zich bevond geen redelijke andere oplossing was. Voordat aan al de zorgvuldigheidseisen is voldaan is er de nodige tijd verstreken. Er moet een vertrouwensrelatie tussen de arts en de patiënt zijn ontstaan. Dit kan onmogelijk worden bereikt in het kader van een zogenaamde euthanasiereis. De NVVE heeft laten weten niet op de hoogte te zijn van dergelijke reizen en dus ook op geen enkele wijze daarbij betrokken te zijn. Wij hebben voorts geen enkele aanwijzing dat de berichtgeving omtrent de Italiaanse euthanasiereizen op waarheid zou berusten. </antwoord>
      <noten afkomstig="antwoord"/>
   </antwoorden>
</kvr>
