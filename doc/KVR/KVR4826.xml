<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) over het terugsturen van etnische Albanezen uit Kosovo. (Ingezonden 27 maart 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4826
</item>
         <item attribuut="Inhoud">Vragen betreffen de schending van mensenrechten ten opzichte van etnische Alnanezen uit Kosovo door de Servische autoriteiten in de Federatieve Republiek Joegoslavië.</item>
         <item attribuut="Rubriek">Staats- en bestuursrecht (Grondrechten) Staats- en bestuursrecht (Vreemdelingenrecht)</item>
         <item attribuut="Trefwoorden">Albanië Klein-Joegoslavië Mensenrechten Vreemdelingen</item>
         <item attribuut="Vindplaats">Kamervragen met antwoord 1996-1997, nr. 1126, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">1997-04-28</item>
         <item attribuut="Datum_indiening">1997-03-27</item>
         <item attribuut="Document-id">KVR4826</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2301" allpagenumbers="2301 2302" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1126" onderwerp="" indiendatum="1997-03-27">
         <vrager partij="D66" oorsprong="parlement">Dittrich</vrager>
         <vraagt-aan/>
      </vraagdata>
      <antwoorddata antwoorddatum="1997-04-28">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hoeveel etnische Albanezen uit Kosovo, wier asielaanvraag is afgewezen, zijn er sedert uw brief aan de Tweede Kamer van 25 april 1996 <voetnoot nummer="1"/>naar de Federatieve Republiek Joegoslavië teruggestuurd? Is bekend hoe zij door de Servische autoriteiten na aankomst zijn behandeld? Zo neen, waarom niet? </vraag>
      <vraag nummer="2" voetnoot="2">In hoeverre hebt u uw beleid gewijzigd naar aanleiding van de brief van de minister van Buitenlandse Zaken aan de Tweede Kamer van 6 januari 1997, <voetnoot nummer="2"/>waarin deze schrijft dat de situatie in Kosovo onveranderd slecht is en dat willekeurige arrestaties, huiszoekingen, oproepen voor «informatieve» gesprekken en discriminatie bij functies regelmatig plaatsvinden? </vraag>
      <vraag nummer="3">Hoe beoordeelt u de recente rapportages van het US Department of State van 30 januari 1997, waarin gesteld wordt dat er sprake is van grove schendingen van de mensenrechten ten aanzien van etnische Albanezen in Kosovo, en van Human Right Watch van december 1996 (vol. 8, no. 18D), waarin beschreven wordt dat de Servische autoriteiten politiegeweld en martelingen gebruiken om de etnische Albanezen in Kosovo te onderdrukken? </vraag>
      <vraag nummer="4">Hebt u kennisgenomen van de uitzending van 2 Vandaag van 27 maart 1997, waarin melding wordt gemaakt van het martelen van een uitgeprocedeerde asielzoeker, die door Duitsland naar de Federatieve Republiek Joegoslavië was uitgezet? </vraag>
      <vraag nummer="5">Bent u bereid uw beleid te heroverwegen en uitgeprocedeerde etnische Albanezen vooralsnog niet naar de Federatieve Republieke Joegoslavië uit te zetten? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="19 637" documentnummer="183">Kamerstuk 19 637, nr. 183</noot>
         <noot nummer="2" documenttype="Kamerstuk" kamerstuk-id="22 181" documentnummer="175">Kamerstuk 22 181, nr. 175</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1">Sinds mijn brief aan de Kamer van 25 april 1996 <voetnoot nummer="1"/>is één etnisch Albanees uit Kosovo teruggezonden. Het betrof een persoon met criminele antecedenten. Dezerzijds is niet bekend hoe betrokkene na terugkeer door de Servische autoriteiten is behandeld, aangezien ter plaatse geen monitoring plaatsvindt. Recente informatie van de ambassade uit Belgrado bevestigt echter het eerder ingenomen standpunt van de Minister van Buitenlandse Zaken in het ambtsbericht van 18 januari 1996 dat uitgeprocedeerde etnisch Albanezen geen verhoogd risico lopen. </antwoord>
      <antwoord nummer="2" voetnoot="2">De brief van 6 januari 1997 van de Minister van Buitenlandse Zaken <voetnoot nummer="2"/>geeft onder meer aan dat in Kosovo willekeurige arrestaties en huiszoekingen plaatsvinden. Dit gegeven staat ook vermeld in het ambtsbericht van 18 januari 1996. In dit ambtsbericht wordt vermeld dat politieke processen, willekeurige arrestaties en mishandelingen voorkomen. Het ambtsbericht geeft echter aan welke etnisch Albanezen hiertoe een verhoogd risico lopen. Genoemd worden politieke opposanten, voormalige politieagenten van etnisch Albanese afkomst en leden van humanitaire organisaties. Deze nuances ontbreken in de brief van 6 januari 1997, nu deze is geschreven naar aanleiding van mondelinge vragen tijdens het overleg met de vaste commissie voor Defensie en Buitenlandse Zaken van uw Kamer op 19 december 1996 over de algemene mensenrechtensituatie in de verschillende delen van voormalig Joegoslavië. Omdat de brief niet is geschreven in het kader van het asielbeleid en geen nieuwe informatie voor de beoordeling van asielverzoeken van etnisch Albanezen bevat, heb ik mijn beleid niet gewijzigd. </antwoord>
      <antwoord nummer="3">De rapportages van het US Department of State van 30 januari 1997 en van Human Rights Watch van december 1996 zijn mij bekend. In de rapportages wordt aandacht besteed aan de situatie van de mensenrechten ten aanzien van etnisch Albanezen in Kosovo. Er worden voorbeelden genoemd van mensenrechtenschendingen, zoals repressie, politiegeweld en mishandelingen. Het ambtsbericht van het Ministerie van Buitenlandse Zaken van 18 januari 1996 maakt hiervan reeds melding. Ook deze informatie leidt er daarom naar mijn mening niet toe dat mijn standpunt, gebaseerd op het ambtsbericht, gewijzigd dient te worden. </antwoord>
      <antwoord nummer="4">Ja. Etnisch Albanezen in Kosovo lopen de kans door de lokale dorpspolitie in het kader van huiszoekingen naar verboden wapens te worden ondervraagd, waarbij mishandelingen kunnen voorkomen. De afgelopen maanden zijn hierbij, voor zover bekend, twee personen aan hun verwondingen overleden. Bovendien heeft er in januari en februari jl., grotendeels als gevolg van een aantal terroristische aanslagen op Serviërs, een verhoogd aantal arrestaties en mishandelingen plaatsgevonden van etnisch Albanezen. Dit laat echter onverlet dat uitgeprocedeerde etnisch Albanezen die gerepatrieerd zijn als zodanig niet een categorie personen vormen die een verhoogd risico loopt op een dergelijke behandeling. Van Duitse zijde worden in nauw overleg met mensenrechtenorganisaties in Kosovo gerepatrieerde etnisch Albanezen gevolgd. Hierbij is onlangs geconstateerd dat sinds oktober 1996 twee personen in de negatieve belangstelling van de autoriteiten van de FRJ hebben gestaan. Echter, niet is gebleken dat de voornoemde negatieve belangstelling enig verband heeft gehouden met hun eerder verblijf in Duitsland. </antwoord>
      <antwoord nummer="5">Gelet op het vorenstaande acht ik het op dit moment niet noodzakelijk mijn beleid te wijzigen. Wel ben ik van oordeel dat de situatie nauwlettend moet worden gevolgd. In verband daarmee heb ik Buitenlandse Zaken om een geactualiseerd ambtsbericht verzocht. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="19 637" documentnummer="183">Kamerstuk 19 637, nr. 183</noot>
         <noot nummer="2" documenttype="Kamerstuk" kamerstuk-id="22 181" documentnummer="175">Kamerstuk 22 181, nr. 175</noot>
      </noten>
   </antwoorden>
</kvr>
