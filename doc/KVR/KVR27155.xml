<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de staatssecretaris van Volkshuisvesting, Ruimtelijke Ordening en Milieubeheer over het financieren van Chinese chemische industrie. (Ingezonden 9 januari 2007); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27155
</item>
         <item attribuut="Inhoud">Deze vragen dienen ter aanvulling op eerdere vragen hierover van het lid Van der Ham (D66), ingezonden 5 januari 2007.</item>
         <item attribuut="Rubriek">Bedrijfsleven en industrie (Industrie) Bedrijfsleven en industrie (Subsidies) Internationale betrekkingen (Overig) Milieu (Luchtverontreiniging)</item>
         <item attribuut="Trefwoorden">Chemische industrie China Luchtverontreiniging Subsidies</item>
         <item attribuut="Vindplaats">Kamervragen met antwoord 2006-2007, nr. 675, Tweede Kamer</item>
         <item attribuut="Vraagnr_bij_indiening">2060705130</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2007-01-23</item>
         <item attribuut="Datum_indiening">2007-01-09</item>
         <item attribuut="Document-id">KVR27155</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1451" allpagenumbers="1451 1452" vetnummer="2060705130" code="0607tkkvr675" lopendefooter="Tweede Kamer, vergaderjaar 2006–2007, Aanhangsel" filenaam="KVR27155" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="675" onderwerp="" indiendatum="2007-01-9">
         <vrager partij="SP" oorsprong="parlement">Poppe</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2007-01-23">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat de CDM (Clean Development Mechanism) gelden gebruikt worden om de uitstoot van trifluoromethaan (koudemiddel R 23) bij de productie van CFK’s (chloorfluorkoolstofverbindingen) te verminderen door naverbranding? <voetnoot nummer="1"/>Zo ja, deelt u de mening dat het onwenselijk is dat door steun van onder andere Nederland de productie van CFK’s als koelmiddel onnodig langer wordt voortgezet in China? Zo neen, waarom niet? </vraag>
      <vraag nummer="2">Zijn er alternatieven voor CFK’s als koelmiddel? Zo ja, welke middelen zijn dat? </vraag>
      <vraag nummer="3">Is het waar dat er ook nieuwe productie-eenheden in China worden gebouwd zonder maatregelen om emissie van trifluoromethaan te voorkomen? Zo ja, wat is uw mening daarover? </vraag>
      <vraag nummer="4">Komt het voor dat er in Nederland CFK’s (Freon) naar de buitenlucht emitteren door lekkage, en of afblazen bij onderhoud en reparatie van koelinstallaties? Zo ja, acht u het verstandig om in China te investeren in terugdringen van emissies van CFK’s terwijl in Nederland sprake is van emissies van Freon? Zo neen, kunt u aangeven op welke manier de Nederlandse «Regeling lekdichtheidsvoorschriften koelinstallaties» wordt nageleefd en gehandhaafd? </vraag>
      <vraag nummer="5">Is het waar dat China één van de grote koelmiddelproducenten is? Zo ja, kunt u aangeven of Nederlandse bedrijven hun koelmiddel uit China betrekken? En zo ja, betrekken zij hun koelmiddel dan bij een Chinees bedrijf dat met Nederlandse CDM-gelden is voorzien van maatregelen tegen milieuschadelijke emissies? Indien zij dit elders betrekken, is er dan geen sprake van een dubbelhartig milieu- en klimaatbeleid? </vraag>
      <vraag nummer="6">Herinnert u uw toezegging om «bedrijven te wijzen op de door de Organisatie voor Economische Samenwerking en Ontwikkeling (OESO) vastgestelde richtlijnen voor multinationale ondernemingen met betrekking tot maatschappelijk verantwoord ondernemen. Bij elk verzoek om instemming zal ik bedrijven hierover informeren»? En tevens: «In aanvulling daarop ben ik bereid om bedrijven tevens op de hoogte te stellen van andere bestaande keurmerken en criteria, waaronder de zogenaamde «Gold Standard», ISO 14 000 en het «GHG Protocol» van de World Business Council for Sustainable Development»? Zo ja, zijn keurmerken en criteria meegenomen in het besluit de Chinese Chemische industrie te subsidiëren? Zo neen, waarom niet? </vraag>
      <noten afkomstig="vraag">
         <noot nummer="2"/>
         <noot nummer="1" datum="2007-01-4" bron="de Volkskrant">de Volkskrant, 4 januari 2007</noot>
         <noot nummer="2" documenttype="Kamerstuk" kamerstuk-id="30 247" documentnummer="12" documentjaargang="2005-2006">Kamerstuk 30 247, nr. 12, vergaderjaar 2005–2006</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid Van der Ham (D66), ingezonden 5 januari 2007 (vraagnummer 2060705100). </toelichting>
   <antwoorden aantal="6">
      <antwoord nummer="1">De vraagsteller hanteert de term CFK’s als een verzamelbegrip dat zowel CFK’s in strikte zin (harde CFK’s) als HCFK’s (zachte CFK’s) omvat. De projecten waarbij Nederland onder haar CDM programma rechten aankoopt op emissiereducties door naverbranding van HFK-23 (trifluoromethaan) betreffen de productie van HCFK-22. Zoals bij de beantwoording van de vragen van het lid van der Ham is aangegeven wordt, gezien de genoemde beperkingen in het Nederlands aankoopbeleid (alleen bestaande productie, niet na 2013), geen effect verwacht op het langer voortzetten van de productie van dit koelmiddel in China. </antwoord>
      <antwoord nummer="2" voetnoot="3 2">Het belangrijkste alternatief voor CFK’s is HCFK-22. Omdat ook dit product de ozonlaag aantast (hoewel 18 maal minder dan CFK-11), is in het Montreal Protocol een mondiaal programma van stapsgewijze uitfasering overeengekomen. Het voordeel van het gebruik van HCFK’s als alternatief voor CFK’s kan zijn dat een installatie niet of nauwelijks hoeft te worden aangepast. Andere alternatieven zijn ook beschikbaar, zoals HFK’s, ammoniak (NH <voetnoot nummer="3"/>), CO <voetnoot nummer="2"/>, of koolwaterstoffen. In veel toepassingen zijn deze alternatieven duurder en stellen ze andere technische eisen aan de installatie. Al deze alternatieven hebben ook milieu-effecten zoals soms een lagere energie-efficiency, ze versterken het broeikaseffect, zijn giftig of stimuleren smogvorming. Hierdoor zijn deze alternatieven vaak minder toegankelijk voor gebruikers in ontwikkelingslanden. Ook zaken als grasdaken, Noord-Zuid oriëntatie van gebouwen, koeling met aardkoude kunnen soms een oplossing bieden. Welke koeloplossing het beste is, verschilt sterk van geval tot geval. </antwoord>
      <antwoord nummer="3">Er zijn geen wettelijke eisen in China om maatregelen te treffen die de emissie van trifluoromethaan bij de productie van HCFK-22 beperken. Het is dus denkbaar dat nieuwe installaties worden gebouwd zonder deze emissiebeperking. Ik acht dat ongewenst. In beginsel zou ook in deze situatie het treffen van emissiebeperkende maatregelen via CDM kunnen worden gefinancierd. Ik acht echter het gebruik van CDM hiervoor onjuist indien en zolang dat een ongewenste financiële prikkel oplevert, die kan uitnodigen tot het verder opvoeren van de productie. Internationaal wordt nu overlegd hoe om te gaan met deze mogelijk perverse prikkel; het is echter nog te vroeg om vooruit te lopen op de uitkomsten daarvan. Nederlandse betrokkenheid via CDM geldt derhalve alleen bestaande installaties. </antwoord>
      <antwoord nummer="4">Op grond van de EG Verordening 2037/2000 is het bijvullen van koelinstallaties met (gerecyclede) CFK’s sinds 2001 verboden. Met de inzamelingsregeling CFK’s en halonen is bevorderd, dat de teruggewonnen CFK’s voor vernietiging zijn aangeboden. De VROM-inspectie heeft hierop intensief en met succes gehandhaafd. Het is daarom onwaarschijnlijk, dat er in Nederland nog sprake is van emissies van (harde) CFK’s door lekverliezen uit koelinstallaties. Op grond van dezelfde Verordening wordt ook de toepassing van HCFK’s in koelinstallaties uitgefaseerd in 2015. Het gebruik van deze stoffen is inmiddels flink aan het dalen. Dankzij de Regeling lekdichtheid koelinstallaties is het lekpercentage van koelinstallaties in Nederland zeer sterk gedaald. De VROM-inspectie handhaaft deze Regeling door te controleren of de installaties voldoen aan de technische eisen in de regeling. Daarnaast maakt zij gebruik van de informatie in de logboeken waarin de resultaten van de controles worden bijgehouden, evenals de hoeveelheid koelmiddelen die is bijgevuld. Mede dankzij de handhaving door de VROM-inspectie zijn de lekverliezen van stationaire installaties in Nederland al jarenlang zeer laag ten opzichte van die in andere landen. Met de CDM projecten in China stimuleert Nederland de vernietiging van (HFK-23) dat wordt gevormd als bijproduct van bestaande HCFK-22 productie. Dit levert een belangrijke bijdrage aan het terugdringen van de emissies van broeikasgassen. Daarnaast is het een belangrijk instrument voor Nederland om kosteneffectief te kunnen voldoen aan haar Kyoto verplichtingen en om ontwikkelingslanden te betrekken bij het beheersen van klimaatverandering. Voor het beperken van de klimaatverandering en de aantasting van de ozonlaag maakt het geen verschil of emissiereducties in Nederland worden gerealiseerd of elders in de wereld. Om die reden is het juist wenselijk wanneer landen zoals Nederland naast het beleid in eigen land middelen beschikbaar stellen voor de beperking van emissies van schadelijke stoffen elders. </antwoord>
      <antwoord nummer="5">Het is juist dat China een grote koelmiddelproducent is, die vooral produceert voor haar interne markt en andere ontwikkelingslanden. Een van de belangrijkste importeurs van HCFK’s voor de Europese markt is gevestigd in Nederland. Bovendien vindt productie van HCFK-22 ook in Nederland plaats. Nederlandse bedrijven die HCFK’s in Europa op de markt mogen zetten hebben in de afgelopen jaren voor zover mij bekend bij de Europese Commissie geen vergunning aangevraagd voor de import uit China van HCFK-22 voor de toepassing als koelmiddel. De handel in koelmiddelen is sterk internationaal georiënteerd. Wanneer de producten eenmaal binnen de grenzen van Europa zijn, vindt er vrij verkeer plaats. Het is dus niet uitgesloten, dat Nederlandse bedrijven gebruik maken van koelmiddelen die in China geproduceerd zijn. Gezien de trapsgewijze uitfasering van het gebruik van HCFK’s in de EU tot een verbod na 2015, het geringe lekpercentage van Nederlandse koelinstallaties en de stimulering van het gebruik van gerecyclede HCFK-22 als koelmiddel is het gebruik van nieuwe HCFK-22 als koelmiddel in Nederlandse bedrijven relatief klein en zal zij steeds sneller afnemen. </antwoord>
      <antwoord nummer="6">Ik herinner mij die toezegging niet alleen, ik heb er ook op de volgende wijze invulling aan gegeven. De uitvoering van het Nederlandse CDM programma is opgedragen aan een aantal intermediairs, waaronder de Wereldbank. In de uitvoeringscontracten is toepassing van richtsnoeren gericht op maatschappelijk en milieuverantwoord handelen opgenomen en in mijn periodiek overleg met deze intermediairs wordt op de toepassing daarvan toegezien. In het onderhavige geval is het CDM contract in China door de Wereldbank onderhandeld en gesloten. Door de Wereldbank wordt aan deze eisen voor verantwoord handelen voldaan via toepassing van de vigerende «World Bank Social and Environmental Safeguard Policies». </antwoord>
      <noten afkomstig="antwoord"/>
   </antwoorden>
</kvr>
