<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eurlings (CDA) aan de staatssecretaris van Volksgezondheid, Welzijn en Sport over wachtlijsten voor mishandelde kinderen. (Ingezonden 22 april 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9358
</item>
         <item attribuut="Inhoud">Vragen naar aanleiding van een bericht in de Telegraaf van 21 april 1999.</item>
         <item attribuut="Rubriek">Criminaliteit en openbare orde (Slachtofferhulp) Welzijn (Jeugdigen)</item>
         <item attribuut="Trefwoorden">Jeugdhulpverlening Kinderbescherming Kindermishandeling Slachtoffers van delicten</item>
         <item attribuut="Vindplaats">Kamervragen met antwoord 1998-1999, nr. 1364, Tweede Kamer</item>
         <item attribuut="Vraagnr_bij_indiening">2989911920</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Eurlings</persoon>
         </item>
         <item attribuut="Datum_reaktie">1999-05-17</item>
         <item attribuut="Datum_indiening">1999-04-22</item>
         <item attribuut="Document-id">KVR9358</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2711" allpagenumbers="2711 2712" vetnummer="2989911920" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9358" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1364" onderwerp="" indiendatum="1999-04-22">
         <vrager partij="CDA" oorsprong="parlement">Eurlings</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-05-17">
         <antwoorder functie="staatssecretaris" ministerie="Volksgezondheid, Welzijn en Sport">Vliegenthart</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Komen mishandelde kinderen wegens geldgebrek op de wachtlijsten voor hulp? Zo ja, om hoeveel kinderen gaat het? <voetnoot nummer="1"/>
      </vraag>
      <vraag nummer="2">Deelt u de mening dat het schrijnend is dat er, nu de campagne om kindermishandeling eerder te signaleren werkt, onvoldoende middelen zijn om alle kinderen daadwerkelijk hulp te bieden? </vraag>
      <vraag nummer="3">Op welke basis hebt u destijds besloten het budget met structureel f 2,5 miljoen te verhogen en met eenzelfde bedrag als eenmalige subsidie? </vraag>
      <vraag nummer="4">Bent u bereid in overleg met het veld te treden om te bespreken welke extra middelen en voorzieningen dienen te worden ingezet om de mishandelde kinderen zo snel mogelijk te kunnen helpen? </vraag>
      <noten afkomstig="vraag">
         <noot nummer="1" datum="1999-04-21" bron="Telegraaf">Telegraaf, 21 april 1999</noot>
      </noten>
   </vragen>
   <antwoorden aantal="4">
      <antwoord nummer="1">Meldingen van BVA’s over wachtlijsten geven aan dat er ook in deze sector wachtlijsten bestaan. Hoe frequent ze zijn en in welke omvang ze zich voordoen – mogelijk als direct gevolg van geldgebrek – is mij niet bekend. Er is landelijk geen registratie van wachtlijsten bij BVA’s. Het begrip wachtlijst heeft betrekking op het aantal kinderen dat (nog) op de lijst staat te wachten op hulp. De SRJV-registratie geeft wel inzicht in de wachttijden. Dit begrip geeft weer hoe lang jeugdigen (na aanmelding) moesten wachten voordat de hulpverlening in de betreffende voorzieningensoort i.c. het BVA daadwerkelijk van start ging. De meest recente SRJV-rapportage heeft betrekking op 1997. In dat jaar zijn er blijkens de registratie van het Landelijk Steunpunt Melden Kindermishandeling in Nederland 14 650 meldingen geweest. Contacten met BVA’s kunnen betrekking hebben op advies- en consultatievragen en op (daadwerkelijke) meldingen. Met betrekking tot daadwerkelijke meldingen onderneemt het BVA zelf actie. Volgens de SRJV-rapportage 1997 hebben de Bureaus Vertrouwensartsen met betrekking tot 8 375 kinderen zelf actie ondernomen. Bij 95% van deze jeugdigen is de hulpverlening binnen het BVA binnen 1 week van start gegaan. Daar deze wachttijden (relatief) gering zijn, acht ik de kans dat er grote wachtlijsten zijn beperkt. Dit betreft echter een voorzichtige inschatting. Zoals gezegd, zijn geen harde cijfers beschikbaar omtrent wachtlijsten. </antwoord>
      <antwoord nummer="2">Ik deel de mening dat het schrijnend is indien aan mishandelde kinderen niet (snel genoeg) hulp kan worden geboden. Of, indien zich deze situatie voordoet, de reden gelegen is in het feit dat er onvoldoende middelen zijn, is de vraag. Allereerst kunnen ook andere oorzaken hieraan ten grondslag liggen zoals minder effectief en/of efficiënt functioneren van instellingen en/of ziekteverzuim, d.w.z. de situatie kan specifiek zijn voor de desbetreffende voorziening. Daarnaast merk ik op dat de (voorlopige) normering voor BVA’s van de werkgroep meldpunt kindermishandeling is overgenomen (kosten van standaard-units van 1000 contacten op jaarbasis: f 715 000,–). Provincies en grootstedelijke regio’s, waarvan de doeluitkering na toepassing van deze (voorlopige) normering een tekort vertoonden hebben inmiddels structurele extra middelen gehad (in totaal 1,16 mln.). De wijze waarop de werkgroep tot de berekening van de normering is gekomen is grondig geweest. Hierbij zijn de modelprojecten advies en meldpunten kindermishandeling betrokken geweest alsmede vertegenwoordigers van de SOJN en het IPO. Via evaluatief onderzoek zal inzicht worden verkregen in de juistheid van deze (voorlopige) normering. </antwoord>
      <antwoord nummer="3">Op basis van het standpunt advies- en meldpunten kindermishandeling (Kamerstukken II, 1997–1998, 25 619, nr. 15). </antwoord>
      <antwoord nummer="4">Zoals gesteld in antwoord op vraag 3 zijn op grond van het standpunt advies- en meldpunten kindermishandeling reeds incidenteel en structureel extra middelen beschikbaar gesteld ten behoeve van (het functioneren van) de advies- en meldpunten. In het kader van het Regeerakkoord is bovendien uit de intensiveringsmiddelen Jeugd en Geweld een extra bedrag beschikbaar gesteld voor Advies- en meldpunten kindermishandeling oplopend tot f 5 mln. voor de extra kosten als gevolg van de toename van het aantal cliënten bij de AMK’s (f 1,1 mln. in 1999, f 2,3 mln. in 2000; f 3,3 mln. in 2001 en f 5 mln. in 2002). De besteding van deze middelen vormen onderdeel van de meerjarenafspraken. Eveneens zullen uit de middelen ten gevolge van de fiscalisering van de omroepbijdrage, nog nader te bepalen bedragen beschikbaar komen voor AMK’s. Zowel over het standpunt advies- en meldpunten kindermishandeling als over de meerjarenafspraken heeft overleg plaatsgevonden met het veld. Het traject waarop uw vraag betrekking heeft is dus reeds aan de orde (geweest). </antwoord>
      <noten afkomstig="antwoord"/>
   </antwoorden>
</kvr>
