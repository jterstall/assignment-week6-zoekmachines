<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Cherribi en Voûte-Droste (beiden VVD) aan de minister voor Grote Steden- en Integratiebeleid en de staatssecretaris van Verkeer en Waterstaat over de omstreden verdeling van nieuwe top level-domeinnamen (TLD's). (Ingezonden 1 maart 2001); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13471
</item>
         <item attribuut="Inhoud">Vragen naar aanleiding van de hoorzitting van 14 februari 2001 in de Amerikaanse Senaat over de omstreden verdeling van nieuwe top level-domeinnamen door de wereldorganisatie van domeinnamen (ICANN).</item>
         <item attribuut="Rubriek">Communicatie, media en informatievoorziening (Netwerken)</item>
         <item attribuut="Trefwoorden">Computernetwerken</item>
         <item attribuut="Vindplaats">Kamervragen met antwoord 2000-2001, nr. 1004, Tweede Kamer</item>
         <item attribuut="Vraagnr_bij_indiening">2000107290</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="VVD">Cherribi</persoon>
            <persoon partij="VVD">Voûte-Droste</persoon>
         </item>
         <item attribuut="Datum_reaktie">2001-04-05</item>
         <item attribuut="Datum_indiening">2001-03-01</item>
         <item attribuut="Document-id">KVR13471</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2091" allpagenumbers="2091 2092" vetnummer="2000107290" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13471" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1004" onderwerp="" indiendatum="2001-03-1">
         <vrager partij="VVD" oorsprong="parlement">Cherribi</vrager>
         <vrager partij="VVD" oorsprong="parlement">Voûte-Droste</vrager>
         <vraagt-aan>de minister voor Grote Steden- en Integratiebeleid en de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="5 april 2001), zie ook Aanhangsel Handelingen nr. 922, vergaderjaar 2000–2001">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder>de minister voor Grote Steden- en Integratiebeleid</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Hebt u kennisgenomen van de hoorzitting <voetnoot nummer="1"/>van 14 februari in de Amerikaanse Senaat (Senate Commerce, Science and Transportation committee) naar aanleiding van de omstreden verdeling van nieuwe top level-dommeinnamen (TLD’s) afgelopen november door de wereldorganisatie van domeinnamen (ICANN)? </vraag>
      <vraag nummer="2">Vindt u, gezien deze ontwikkelingen op het gebied van domeinnamen wereldwijd, dat de belangen van Nederland en Europa bij ICANN in goede handen zijn? Zo neen, welke maatregelen wilt u treffen? </vraag>
      <vraag nummer="3">Wat is uw mening over de uitspraak van prof. Froomkin van de Universiteit van Miami dat het beleid van ICANN te willekeurig is om de rechterlijke toetsing te kunnen doorstaan en dat het een zuiver coördinerende rol zou moeten vervullen? Heeft dit, mede gezien het echec van de introductie van nummers bij persoonsdomeinnamen, gevolgen voor uw beleid ten aanzien van de SIDN (Stichting Internet Domeinregistratie Nederland)? </vraag>
      <noten afkomstig="vraag">
         <noot nummer="1" weblink="http://www.house.gov/commerce/hearin gs/ telecom02082001.htm http://www.computable.nl/artikels/buitlan1/io701sqx.htm">http://www.house.gov/commerce/hearin gs/ telecom02082001.htm http://www.computable.nl/artikels/buitlan1/io701sqx.htm</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2" voetnoot="1 2 3 4 5 6 7 8">ICANN is een private non profit, organisatie voor het beheer van het systeem van domeinnamen (DNS) <voetnoot nummer="1"/>, de Internet Protocolnummers, protocollen en de root server <voetnoot nummer="2"/>. Artikel 4 van de «Articles of Incorporation <voetnoot nummer="3"/>van ICANN vermeldt dat deze organisatie de belangen moet behartigen van de internet gemeenschap als geheel. Om hierin een goede balans te verkrijgen is in de reglementen <voetnoot nummer="4"/>van ICANN vastgelegd dat de ondersteunende organisaties <voetnoot nummer="5"/>de verschillende te onderkennen belangengroepen moeten inbedden. Deze ondersteunende organisaties leveren 9 bestuursleden voor de ICANN Board of directors waarbij ook rekening wordt gehouden met de geografische diversiteit. Een aantal bestuursleden is afkomstig uit Europa, waarvan twee uit Nederland. Hierbij dient aangetekend te worden dat bestuursleden geacht worden in de besluitvorming zonder last of ruggespraak op te treden en dus niet ten behoeve van een belangengroep of overheidsorganisatie. Het proces van de uitbreiding van het DNS met nieuwe top-level domeinnamen maakt deel uit van het contract tussen ICANN en de Amerikaanse regering (US department of Commerce). Dat er «slechts» 7 nieuwe top-level domeinnamen komen is een gevolg van een stapsgewijze benadering voor de uitbreiding van het DNS. Indien na evaluatie blijkt dat de stabiliteit van het internet bij uitbreiding van het DNS niet in gevaar komt ligt de weg open voor een groot aantal nieuwe top-level domeinen. Dit betekent ook dat de afwijzing, door het ICANN bestuur, van de overige aanvragen niet een permanent karakter behoeft te hebben. Daarnaast wil ik u wijzen op de Resolutie van de Raad van de Europese Unie van 3 oktober 2000 (verder: resolutie) <voetnoot nummer="6"/>In paragraaf 3 van deze resolutie is onder andere geconstateerd dat er nog een oplossing gevonden moet worden voor het vraagstuk van een evenwichtig en billijk overheidstoezicht op bepaalde activiteiten van ICANN. In lijn met deze resolutie ben ik van mening dat er op termijn een balans moet ontstaan die meer recht doet aan het mondiale karakter van het DNS en het internet in het algemeen. In de resolutie hebben de lidstaten de Europese Commissie gevraagd om hier, in overleg met de lidstaten, het voortouw in te nemen. Tot slot wijs ik u er op dat de regering thans deelneemt in het overheidscomité ICANN-GAC <voetnoot nummer="7"/>, dit orgaan heeft een adviserende rol. Daarnaast is het een punt van zorg hoe het toezicht op ICANN vorm krijgt vanaf het moment dat het contract <voetnoot nummer="8"/>tussen de Amerikaanse regering en ICANN afloopt. In EU-verband dringt de regering er op aan dat de Europese Commissie tijdig het standpunt van de Unie kenbaar maakt bij de Amerikaanse regering. </antwoord>
      <antwoord nummer="3">Het proces van de overdracht van verantwoordelijkheden van de Amerikaanse regering aan ICANN inzake het beheer van internet domeinnamen is volledig nieuw en heeft dus geen vergelijkbare voorganger waaraan gerefereerd kan worden. Het is in die zin ook een leerproces voor alle partijen. Prof Froomkin is een bekend criticaster in het ontwikkelingsproces van ICANN en ik waardeer het dat hij tracht zwakke punten in het functioneren van ICANN aan te wijzen. Ik ben van mening dat de kritiek van zijn kant gebruikt zou moeten worden om het functioneren van ICANN te verbeteren waar dat mogelijk is. De ervaringen bij de selectie van nieuwe top-level domeinnamen moeten dan ook deel uitmaken van een evaluatie ter voorbereiding van de verdere uitbreiding van het DNS. Froomking wijst op het spanningsveld tussen de beleidsbeslissingen die het ICANN bestuur neemt en de taken van ICANN, die in algemene zin als coördinerend omschreven kunnen worden. Ik ben mij echter wel bewust van het spanningsveld waarin ICANN opereert en van het feit dat in algemene zin besluitvorming van het ICANN bestuur invloed zou kunnen hebben op onder andere de verhouding tussen Registries en Registrars. Ik steun het proces van overdracht van verantwoordelijkheden naar ICANN, maar dit neemt niet weg dat toezicht op ICANN wenselijk is. Ik heb u in het antwoord op vraag 2 al laten weten dat hiervoor in Europees verband beleid wordt voorbereid. Mijn beleid ten aanzien van de Stichting Internet Domeinregistratie Nederland is in lijn met de resolutie. In deze Resolutie worden de lidstaten uitgenodigd om overeenkomstig nationale bepalingen de GAC-principes te implementeren. Hiermee wordt de relatie tussen de overheid, ICANN en de nationale Registry (in casu de SIDN) vastgelegd. Uitgangspunt hierbij is dat de Nederlandse overheid de eindverantwoordelijkheid heeft voor het dot-nl domein. In overleg met alle belanghebbenden zal ik hier een nadere invulling aan geven. Voordat ik hiermee een begin maak wil ik de Kamer bij nota eerst informeren over de uitkomsten van de «Toetsing Werkwijze SIDN». Op dit moment wordt deze nota afgestemd met de andere departementen. Voordat ik u over het eindresultaat kan informeren zal de nota nog aan het Overlegorgaan Telecommunicatie en Post (OPT) worden voorgelegd. Ten aanzien van het onderwerp «persoonsdomeinnamen» kan ik u meedelen dat de SIDN mij heeft laten weten dat er vanaf de maand april een brede en intensieve consultatie zal plaatsvinden ten aanzien van alternatieve geschillenbeslechting (ADR) voor domeinnamen onder het dot-nl domein. In deze consultatie zal ook de vraag worden meegenomen of het voor particulieren mogelijk moet worden om een domeinnaam op het tweede niveau (dus direct onder dot-nl) te kunnen registreren. </antwoord>
      <noten afkomstig="antwoord">
         <noot nummer="1">DNS staat voor Domain name System</noot>
         <noot nummer="2">De root server draagt zorg voor het wereldwijd kunnen communiceren van computersystemen op het internet</noot>
         <noot nummer="3" weblink="http://www.icann.org/general/articles.htm">http://www.icann.org/general/articles.htm</noot>
         <noot nummer="4" weblink="http://www.icann.org/general/bylaws.htm">http://www.icann.org/general/bylaws.htm</noot>
         <noot nummer="5">De ondersteunende organisaties (Supporting Organisations) adviseren het ICANN bestuur</noot>
         <noot nummer="6">Resolutie nr. 2000/C 293/02 van de Raad van de Europese Unie van 3 oktober 2000 betreffende de organisatie en het beheer van Internet (PbEG C 293)</noot>
         <noot nummer="7">GAC: Governmental Advisory Committee</noot>
         <noot nummer="8">Het huidige contract loopt af per 1 september; de verwachting is dat het contract verlengd zal worden omdat een aantal opdrachten nog niet is afgerond</noot>
      </noten>
   </antwoorden>
</kvr>
