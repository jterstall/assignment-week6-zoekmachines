<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de ministers van Buitenlandse Zaken en van Defensie over de drugsteelt in Afghanistan. (Ingezonden 1 oktober 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21424
</item>
         <item attribuut="Inhoud">Vragen naar aanleiding van een bericht in De Telegraaf van 29 september 2004 over een eenheid van 150 (Nederlandse) militairen die zou zijn ingezet ter bestrijding van de drugsproductie in Afghanistan.</item>
         <item attribuut="Rubriek">Criminaliteit en openbare orde (Drugsbestrijding) Veiligheidsbeleid en defensie (Militairen) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Afghanistan Drugsbestrijding Militaire samenwerking Oorlogen</item>
         <item attribuut="Vindplaats">Kamervragen met antwoord 2004-2005, nr. 212, Tweede Kamer</item>
         <item attribuut="Vraagnr_bij_indiening">2040501020</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2004-10-22</item>
         <item attribuut="Datum_indiening">2004-10-01</item>
         <item attribuut="Document-id">KVR21424</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="443" allpagenumbers="443 444" vetnummer="2040501020" code="0405tkkvr212" lopendefooter="Tweede Kamer, vergaderjaar 2004–2005, Aanhangsel" filenaam="KVR21424" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="212" onderwerp="" indiendatum="2004-10-1">
         <vrager partij="PvdA" oorsprong="parlement">Koenders</vrager>
         <vraagt-aan>de ministers van Buitenlandse Zaken en van Defensie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Klopt het bericht dat per 1 oktober een nieuwe eenheid van 150 militairen ter bestrijding van de drugsproductie wordt ingezet in Afghanistan? <voetnoot nummer="1"/>
      </vraag>
      <vraag nummer="2">Waarom is deze vergroting van de Nederlandse bijdrage niet expliciet aan de Tweede Kamer gemeld? Wat is de exacte juridische context van deze inzet? </vraag>
      <vraag nummer="3">Wat zijn precies de taken van de nieuwe eenheid? Hoe is deze materieel en anderszins toegerust op de uitvoering hiervan? </vraag>
      <vraag nummer="4">Welk standpunt neemt u in ten aanzien van het aangaan van het structureel tegengaan van de groeiende drugsproductie in Afghanistan? </vraag>
      <vraag nummer="5">In hoeverre worden Afghaanse boeren ondersteund bij het vinden van alternatieve bestaansmogelijkheden? </vraag>
      <noten afkomstig="vraag">
         <noot nummer="1" datum="2004-09-29" bron="De Telegraaf" titel="Rol Nederlandse militairen in drugsoorlog Afghanistan">De Telegraaf, 29 september 2004: «Rol Nederlandse militairen in drugsoorlog Afghanistan»</noot>
      </noten>
   </vragen>
   <antwoorden aantal="3">
      <antwoord nummer="1, 2 en 3">Het bericht is onjuist. Er is geen sprake van dat in Afghanistan een nieuwe Nederlandse eenheid ter bestrijding van drugsproductie wordt ontplooid. Op 1 oktober jl. is het door Nederland geleide Provincial Reconstruction Team (PRT) in de Afghaanse provincie Baghlan operationeel geworden en is het PRT overgedragen aan de door de Navo geleide veiligheidsmacht ISAF. U bent over de taken van dit PRT per brief geïnformeerd op 28 juni jl. (Kamerstuk 27 925 nr. 133). Tevens zijn op 2 juli jl. over dit onderwerp schriftelijke vragen beantwoord (Kamerstuk 27 925 nr. 134) en is hierover op 5 juli jl. tijdens een Algemeen Overleg met Uw Kamer van gedachten gewisseld (Kamerstuk 27 925 nr. 142). </antwoord>
      <antwoord nummer="4">President Karzai heeft onlangs gezegd dat de papaverteelt en handel in drugs de belangrijkste bedreiging vormen voor de stabiliteit van Afghanistan. Bij de Afghaanse autoriteiten is het besef aanwezig dat een gedegen aanpak van dit complexe probleem noodzakelijk is. De internationale inspanningen op het gebied van drugsbestrijding, geleid door het Verenigd Koninkrijk, zijn gericht op het ondersteunen van de Afghaanse regering bij deze veelomvattende taak. Het Verenigd Koninkrijk zet bij de drugsbestrijding in op de volgende vijf met elkaar verbonden gebieden: tot stand brengen van wettelijke kaders; creëren van alternatieve manieren van levensonderhoud voor boeren; opbouw van instituties; vernietigen van papavervelden; bewustwordingscampagnes. Nederland heeft er vooralsnog voor gekozen niet direct actief te zijn op dit dossier. Indirect concentreren de Nederlandse inspanningen zich op het scheppen van de randvoorwaarden die noodzakelijk zijn voor een goede aanpak van dit probleem: bevordering van de stabiliteit en opbouw van de rechtsstaat. De middelen die hiervoor worden ingezet zijn onder meer de militaire bijdrage aan ISAF, de ondersteuning van activiteiten op deze terreinen uit het Stabiliteitsfonds en bijdragen aan het Afghanistan Reconstruction Trust Fund. </antwoord>
      <antwoord nummer="5">In de Afghaanse nationale drugsstrategie wordt uitdrukkelijk aandacht besteed aan alternatieve vormen van levensonderhoud. De Afghaanse overheid wil bij het bieden van alternatieve vormen van levensonderhoud niet alleen kijken naar de mogelijkheid van verbouw van alternatieve gewassen, maar naar bredere economische en sociale ontwikkeling in de regio’s waar veel papaver wordt geteeld. Afghanistan krijgt hiervoor steun van de internationale gemeenschap. Meest actief op dit punt zijn de VN-organisatie UNODC, het Verenigd Koninkrijk en de Verenigde Staten. </antwoord>
      <noten afkomstig="antwoord"/>
   </antwoorden>
</kvr>
