<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rouvoet (RPF), Van Nieuwenhoven (PvdA) en Bremmer (CDA) over leeftijdsclassificatie bij mediaproducten. (Ingezonden 12 februari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6651
</item>
         <item attribuut="Inhoud">Betreft het operationeel worden van het landelijk steunpunt (Stichting Classificatie Audiovisuele Media (SCAM)) voor de kwalificatie van films en videofilms en de vaststelling van leeftijdsgrenzen.</item>
         <item attribuut="Rubriek">Communicatie, media en informatievoorziening (Radio en televisie) Welzijn (Jeugdigen)</item>
         <item attribuut="Trefwoorden">Audiovisuele media Films Jeugdwelzijn Televisie</item>
         <item attribuut="Vindplaats">Kamervragen met antwoord 1997-1998, nr. 834, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="RPF">Rouvoet</persoon>
            <persoon partij="PvdA">Van Nieuwenhoven</persoon>
            <persoon partij="CDA">Bremmer</persoon>
         </item>
         <item attribuut="Datum_reaktie">1998-03-06</item>
         <item attribuut="Datum_indiening">1998-02-12</item>
         <item attribuut="Document-id">KVR6651</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1707" allpagenumbers="1707 1708" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6651" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="834" onderwerp="" indiendatum="1998-02-12">
         <vrager partij="RPF" oorsprong="parlement">Rouvoet</vrager>
         <vrager partij="PvdA" oorsprong="parlement">Van Nieuwenhoven</vrager>
         <vrager partij="CDA" oorsprong="parlement">Bremmer</vrager>
         <vraagt-aan/>
      </vraagdata>
      <antwoorddata antwoorddatum="1998-03-6">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder>de minister van Justitie en de staatssecretaris van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het landelijk steunpunt voor onder meer leeftijdsclassificatie bij mediaproducten per 1 januari jl. nog niet operationeel geworden, terwijl dat in uw brief van 8 oktober jl. <voetnoot nummer="1"/>wel is toegezegd? Zo ja, wat is daarvan de oorzaak? </vraag>
      <vraag nummer="2">Wat is de huidige stand van zaken (statuten, aansluiting van relevante partijen bij het instituut) en wat betekent een en ander voor het tijdpad, zoals aangegeven in de brief van 8 oktober? </vraag>
      <vraag nummer="3" voetnoot="2">Heeft de minister van Justitie, ter invulling van de toezegging <voetnoot nummer="2"/>die zij heeft gedaan bij gelegenheid van de laatste begrotingsbehandeling, inmiddels overleg gevoerd met de staatssecretaris van VWS over de vraag hoe verzekerd kan worden dat «de kwalificatie van films en videofilms en de vaststelling van leeftijdsgrenzen voldoende onafhankelijk en kritisch gebeurt»? </vraag>
      <vraag nummer="4" voetnoot="3">Deelt u de opvatting, zoals ook door verschillende woordvoerders in het algemeen overleg van 29 mei 1998 <voetnoot nummer="3"/>naar voren is gebracht, dat voor een dergelijke onafhankelijke en kritische classificatie de inbreng van de expertise van de Nederlandse Filmkeuring (NKF) essentieel is? </vraag>
      <vraag nummer="5">Op welke wijze heeft het overleg waarover de brief van 8 oktober spreekt tussen de initiatiefnemende organisaties en het bestuur van de NFK tot dusverre gestalte gekregen? Welke afspraken zijn er tussen de initiatiefnemende organisaties en het bestuur van de NFK inmiddels gemaakt over de manier waarop de expertise en werkwijze van de NKF in het landelijk steunpunt zullen worden ingebracht? </vraag>
      <vraag nummer="6">Op welke manier bewaakt u de voortgang van de vorming van het Landelijk Steunpunt en de inbreng van de NFK daarbij? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="25 266" documentnummer="4">Kamerstuk 25 266, nr. 4</noot>
         <noot nummer="2" documenttype="Handelingen" documentnummer="21" documentpagina="1610">Handelingen II, nr. 21, blz. 1610, Vergaderjaar 1997–1998.</noot>
         <noot nummer="3" documenttype="Kamerstuk" kamerstuk-id="25 266" documentnummer="2">Kamerstuk 25 266, nr. 2</noot>
      </noten>
   </vragen>
   <antwoorden aantal="4">
      <antwoord nummer="1 en 2">In voornoemde brief is 1 januari 1998 inderdaad als streefdatum genoemd voor aansluiting van alle betrokken partijen bij het landelijk instituut. Zoals aangegeven in de brief van de minister van Justitie en de staatssecretaris van VWS met kenmerk 680369/98/PJS van 9 februari 1998, bevindt het overleg met de bedrijfstak over de inrichting van het landelijk steunpunt (Stichting Classificatie Audiovisuele Media (SCAM)) zich thans in de afrondingsfase. Gezien het belang van goede afspraken hechten wij aan een gedegen voorbereiding; dat vergt enige tijd. Het steunpunt kan pas volledig functioneren als de in dit kader aangekondigde wetgeving in werking is getreden. Het tijdpad wordt in de eerste plaats bepaald door het wetgevingstraject. Het niet halen van de vermelde streefdatum voor operationalisering heeft hierop geen effect, maar verkort alleen de overgangsperiode. Van belang is wel dat alle relevante partijen zich thans reeds hebben gecommitteerd aan het beoogde stelsel en het daarbij behorende landelijke instituut. </antwoord>
      <antwoord nummer="3">Zeker. Ik kan u hierbij verwijzen naar de hierboven genoemde brief van de minister van Justitie en de staatssecretaris van VWS aan de Vaste Commissies voor Justitie en voor Volksgezondheid, Welzijn en Sport van 9 februari 1998 met kenmerk 680369/98/PJS die hieraan is gewijd. </antwoord>
      <antwoord nummer="4">Ja. Wij hebben steeds het standpunt ingenomen dat de inbreng en expertise van de Nederlandse Filmkeuring, voorzover relevant, niet verloren mag gaan. Daarbij gaat het met name om de ontwikkeling van normen en criteria. Ik verwijs u ook hiervoor naar de in het antwoord op vraag 3 genoemde brief. </antwoord>
      <antwoord nummer="5 en 6">Er hebben een aantal gesprekken plaatsgevonden tussen beide partijen, waarbij uitvoerig is ingegaan op de inbreng die de NFK zou kunnen leveren in het landelijk steunpunt op basis van haar ervaring, methodiek en expertise. Dit heeft ertoe geleid dat deze verworvenheden met name kunnen bijdragen aan het werk van de Classificatiecommissie, die is voorzien bij de SCAM. Deze commissie zal zich o.a. bezighouden met de ontwikkeling van en advisering over normen en criteria ten behoeve van de beoordeling van audiovisueel materiaal op schadelijkheid voor jeugdigen. In de commissie worden personen benoemd door het bestuur van de SCAM op basis van hun deskundigheid. Die kan de media zelf betreffen, maar ook de ethische, de sociale en psychologische aspecten van de invloed van audiovisuele beelden op jeugdigen. In eerste instantie zal voor deze laatste worden gezocht in kringen van (oud)leden van de NFK. Voorts zal de Classificatiecommissie ook verantwoordelijk zijn voor de (her-)classificatie op verzoek in specifieke moeilijke gevallen. Bij deze activiteiten kan zij zich laten bijstaan door de onafhankelijke adviseurs, die bereid zijn op incidentele basis hieraan mede te werken. De Stichting zal hiervoor een bestand opzetten waarin ook (oud)leden van de NFK een plaats kunnen verkrijgen. In het overleg van de Interdepartementale werkgroep «Niet voor alle leeftijden» met de initiatiefnemende organisaties, verenigd in het Audiovisueel Overleg (AVO), is de betrokkenheid van de NFK een permanent aandachtspunt. Bovendien zal bij de beoordeling van de subsidie-aanvraag voor de SCAM de wijze waarop een en ander gestalte heeft gekregen zeker een rol spelen. </antwoord>
      <noten afkomstig="antwoord"/>
   </antwoorden>
</kvr>
