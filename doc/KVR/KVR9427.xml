<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eurlings (CDA) aan de staatssecretaris van Verkeer en Waterstaat over de zendinstallatie Delta-radio. (Ingezonden 7 mei 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9427
</item>
         <item attribuut="Inhoud">Vragen over het feit dat Delta Radio attent is gemaakt op destijds bestaande juridische leemten buiten de 12-mijlszone.</item>
         <item attribuut="Rubriek">Communicatie, media en informatievoorziening (Radio en televisie)</item>
         <item attribuut="Trefwoorden">Noordzee Radio Zendstations</item>
         <item attribuut="Vindplaats">Kamervragen met antwoord 1998-1999, nr. 1430, Tweede Kamer</item>
         <item attribuut="Vraagnr_bij_indiening">2989912700</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Eurlings</persoon>
         </item>
         <item attribuut="Datum_reaktie">1999-05-26</item>
         <item attribuut="Datum_indiening">1999-05-07</item>
         <item attribuut="Document-id">KVR9427</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2847" allpagenumbers="2847" vetnummer="2989912700" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9427" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1430" onderwerp="" indiendatum="1999-05-7">
         <vrager partij="CDA" oorsprong="parlement">Eurlings</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="1999-05-26">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kunt u de inhoud van de verslagen van de besprekingen die rijksambtenaren vorig jaar hebben gevoerd met initiatiefnemers van de radiozender Delta Radio bevestigen, met name daar waar staat vermeld dat Delta Radio er in de bespreking van 7 april 1998 op attent is gemaakt dat de zendinstallatie destijds «net binnen de 12-mijlszone» was gepland? <voetnoot nummer="1"/>
      </vraag>
      <vraag nummer="2">Deelt u de mening dat het uit oogpunt van een goede milieu- en veiligheidsafweging veel beter was geweest als de mast inderdaad «net binnen de 12-mijlszone was gerealiseerd» in plaats van buiten de 12-mijlszone zoals nu gaat gebeuren? </vraag>
      <vraag nummer="3">Wat heeft u ertoe gebracht om Delta Radio attent te maken op de (toen) bestaande juridische leemten buiten de 12-mijlszone? </vraag>
      <vraag nummer="4">Hoe verhoudt zich de genoemde actie tot het door u in het debat gemaakte opmerking dat u veelvuldig heeft overlegd met Delta Radio juist om een zo goed mogelijke milieu- en veiligheidsafweging te bereiken? </vraag>
      <vraag nummer="5">Is juist deze betoonde klantvriendelijkheid van uw kant er de reden van dat u onlangs tijdens het kamerdebat over deze zaak stelde dat u bevreesd bent voor schadeclaims omdat er verwachtingen zijn gewekt? </vraag>
      <noten afkomstig="vraag">
         <noot nummer="1"/>
         <noot nummer="1" documenttype="Handelingen" documentjaargang="1998-1999" documentnummer="54">Handelingen II, vergaderjaar 1998–1999, nr. 54, blz. 3465–3467.</noot>
      </noten>
   </vragen>
   <antwoorden aantal="5">
      <antwoord nummer="1">Ja, in die zin dat er geen sprake is geweest van «attent maken op». Het verslag bevat de feitelijke constatering dat de installatie net binnen de 12-mijlszone is gepland en dat Delta Radio een nieuwe plaats zal aanvragen. </antwoord>
      <antwoord nummer="2">Ja. De voorkeur van de initiatiefnemer ging echter vanaf het begin uit naar plaatsing buiten de territoriale wateren en uiteindelijk heeft Delta Radio dan ook besloten een locatie buiten de 12-mijlszone aan te melden bij de Minister van Defensie conform de verplichtingen van de Wet Installaties Noordzee. </antwoord>
      <antwoord nummer="3">Voorafgaand aan de definitieve keuze zijn meerdere locaties aan de orde geweest, zowel binnen als buiten de 12-mijlszone. Daarbij is op verzoek van Delta Radio door de overheid, i.c. RWS, aangegeven welke juridische procedures in beide situaties doorlopen zouden moeten worden. Op grond van de algemene beginselen van behoorlijk bestuur dient de overheid burgers goed te informeren over hun rechten en plichten. </antwoord>
      <antwoord nummer="4">Het informeren van Delta Radio over het toepasselijke wettelijk kader binnen en buiten de 12-mijlszone staat los van mijn opmerking in het debat over het gevoerde overleg met Delta Radio. Dit overleg had tot doel om in aanvulling op het beperkte wettelijke kader op vrijwillige basis met Delta Radio nadere afspraken te maken over het inperken van mogelijke risico’s voor andere gebruikers en belanghebbenden op de Noordzee. </antwoord>
      <antwoord nummer="5">Nee. Mijn opmerkingen over een mogelijke schadeclaim vloeien voort uit het feit dat aan Delta Radio aan het begin van het traject is meegedeeld aan welke wettelijke regels hij dient te voldoen. In algemene zin kan gesteld worden, dat indien de regels gedurende het traject ingrijpend zouden worden aangepast, dit aanleiding kan zijn voor een schadeclaim. Ter ondersteuning van deze stelling heb ik in het debat verwezen naar de uitspraak van de Hoge Raad van 7 oktober 1992, AB 1993/13. </antwoord>
      <noten afkomstig="antwoord"/>
   </antwoorden>
</kvr>
