<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Snijder-Hazelhoff en Dezentjé Hamming (beiden VVD) aan de minister van Landbouw, Natuur en Voedselkwaliteit en de staatssecretaris van Financiën inzake de fiscale problematiek rondom de Natuurschoonwet gerangschikte landgoederen. (Ingezonden 16 augustus 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21242
</item>
         <item attribuut="Inhoud">Vragen over onder meer recente wijzigingen in het erfrecht en het stelsel van inkomstenbelasting waardoor het uitgangspunt van de Natuurschoonwet 1928, nl. het bevorderen en in stand houden van particulier grondbezit, mogelijk wordt aangetast.</item>
         <item attribuut="Rubriek">Belastingen (Inkomstenbelasting) Burgerlijk recht en burgerlijk procesrecht (Erfrecht) Natuur (Landgoederen)</item>
         <item attribuut="Trefwoorden">Erfrecht Inkomstenbelasting Landgoederen Natuurbescherming</item>
         <item attribuut="Vindplaats">Kamervragen met antwoord 2004-2005, nr. 53, Tweede Kamer</item>
         <item attribuut="Vraagnr_bij_indiening">2030419580</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Snijder-Hazelhoff</persoon>
            <persoon partij="VVD">Dezentjé Hamming</persoon>
         </item>
         <item attribuut="Datum_reaktie">2004-10-01</item>
         <item attribuut="Datum_indiening">2004-08-16</item>
         <item attribuut="Document-id">KVR21242</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="115" allpagenumbers="115 116" vetnummer="2030419580" code="0405tkkvr53" lopendefooter="Tweede Kamer, vergaderjaar 2004–2005, Aanhangsel" filenaam="KVR21242" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="53" onderwerp="" indiendatum="2004-08-16">
         <vrager partij="VVD" oorsprong="parlement">Snijder-Hazelhoff</vrager>
         <vrager partij="VVD" oorsprong="parlement">Dezentjé Hamming</vrager>
         <vraagt-aan/>
      </vraagdata>
      <antwoorddata antwoorddatum="1 oktober 2004), zie ook Aanhangsel Handelingen nr.2273, vergaderjaar 2003–2004">
         <antwoorder functie="staatssecretaris" ministerie="Financiën">Wijn</antwoorder>
         <mede-antwoorder>de minister van Landbouw, Natuur en Voedselkwaliteit</mede-antwoorder>
      </antwoorddata>
   </meta>
   <vragen aantal="9">
      <vraag nummer="1">Bent u bekend met het uitgangspunt van de Natuurschoonwet 1928 (NSW), namelijk het bevorderen en in stand houden van particulier grondbezit? </vraag>
      <vraag nummer="2">Bent u op de hoogte van het feit dat de recente wijzigingen in het erfrecht en de invoering van de Wet inkomstenbelasting 2001, in de praktijk het bevorderen en in stand houden van particulier grondbezit hebben bemoeilijkt? </vraag>
      <vraag nummer="3">Bent u er van op de hoogte dat in de praktijk veel landgoedeigenaren problemen ondervinden met de vermogensrendementsheffing voor de onder de NSW-gerangschikte gebouwen? </vraag>
      <vraag nummer="4">Deelt u de mening dat de Natuurschoonwet 1928, de Wet inkomstenbelasting 2001 en het nieuwe erfrecht zodanig op elkaar aan moeten sluiten dat het in de praktijk mogelijk blijft een landgoed in stand te houden? </vraag>
      <vraag nummer="5">Met welke organisaties heeft u de afgelopen 3 jaar hierover overleg gevoerd? Wat zijn de uitkomsten van dit overleg? Zijn hiermee de problemen rondom de fiscale behandeling van landgoederen opgelost? Zo neen, waarom niet? </vraag>
      <vraag nummer="6">Bent u bereid met de vaste commissies voor Landbouw, Natuur en Voedselkwaliteit en voor Financiën, alsmede met vertegenwoordigende organisaties in overleg te treden om tot een oplossing van deze problematiek te komen? </vraag>
      <vraag nummer="7">Bent u bekend met het Platform Particulier Beheer Buitengebied? Zo ja, op welke termijn verwacht u in gesprek te komen met deze organisatie en met een plan van aanpak te komen inzake de fiscale behandeling van landgoederen? </vraag>
      <vraag nummer="8">Deelt u de mening dat veel problemen opgelost kunnen worden door onder «eigenaar» in de zin van de Natuurschoonwet 1928, de blote eigenaar te verstaan? Zo neen, waarom niet? </vraag>
      <vraag nummer="9">Bent u bekend met de problemen die zijn ontstaan sinds de verplichting voor registratie in het kadaster van de NSW-rangschikking in 1992 is afgeschaft? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Het uitgangspunt van de Natuurschoonwet 1928 (NSW) is niet het bevorderen en instandhouden van particulier grondbezit, maar het behouden en uitbreiden van natuurschoon op landgoederen in Nederland. </antwoord>
      <antwoord nummer="2 en 4">Bij de invoering van het nieuwe erfrecht is ernaar gestreefd de fiscale wetgeving goed op het erfrecht te laten aansluiten.Het gaat daarbij met name om de Wet inkomstenbelasting 2001, de Successiewet 1956 en de overdrachtsbelasting.Mij hebben geen signalen bereikt dat de invoering van het nieuwe erfrecht, al dan niet in combinatie met de fiscaliteit, de instandhouding van particulier grondbezit in het algemeen of die van landgoederen in het bijzonder zou hebben bemoeilijkt. </antwoord>
      <antwoord nummer="3">Die gebouwde eigendommen op een landgoed die niet in box I worden belast, worden in de vermogensrendementsheffing betrokken.Deze gebouwde eigendommen worden onder de vermogensrendementsheffing aangemerkt als belegging.De fiscale positie van gebouwen op NSW-landgoederen verschilt niet van die van andere onroerende zaken die in box III worden belast. Desalniettemin is de vraag of de vrijstelling voor onder de NSW gerangschikte landgoederen mede zou moeten gelden voor de op die landgoederen aanwezige gebouwen expliciet aan de orde geweest tijdens de parlementaire behandeling van de Wet inkomstenbelasting 2001.Daarbij is toen opgemerkt dat in de vormgeving van de vrijstelling gezocht is naar een zeker evenwicht. Enerzijds wordt door de introductie van een vrijstelling van inkomstenbelasting, het behoud van landgoederen gestimuleerd; anderzijds zullen veel landgoederen die in box III in de heffing worden betrokken, zijn verhuurd of kunnen zij zijn verhuurd.Juist voor de verhuur van het pand zal daarbij, vooral ook als het bedrijfsmatige verhuur betreft, een marktconforme prijs kunnen worden bedongen.Die afweging heeft geleid tot een vrijstelling voor de ongebouwde delen van landgoederen (zie Kamerstuk 26 727, nr.17, blz.137).Er is geen reden om thans hierop terug te komen. </antwoord>
      <antwoord nummer="5">In de afgelopen 3 jaar is met diverse organisaties overleg gevoerd over onder meer fiscale aangelegenheden. Naar aanleiding van de motie Klein Molekamp c.s. (Kamerstuk 28 000, XIV, nr.11) heeft in overleg met alle betrokken uitvoerende organisaties overleg plaatsgevonden over mogelijke fiscale knelpunten op het terrein van bos en natuur.In de nota «Fiscaliteit, landbouw- en natuurbeleid» (Kamerstuk 28 207, nr. 1) is in paragraaf 6.6. Fiscaliteit en natuurbeleid uitvoerig ingegaan op het fiscaal instrumentarium op dit terrein, op de gesignaleerde knelpunten en op de daarvoor te treffen maatregelen of voornemens daartoe.Kortheidshalve verwijs ik naar deze paragraaf. </antwoord>
      <antwoord nummer="6 en 7">Uiteraard ben ik graag bereid in overleg te treden met de vaste commissies voor Landbouw, Natuur en Voedselkwaliteit en voor Financiën als zou blijken dat er concrete problemen zijn.Dit geldt ook voor overleg met vertegenwoordigende organisaties en met het Platform Particulier Beheer Buitengebied, dat, naar ik uit de media heb begrepen, een samenwerkingsverband is van de Federatie Particulier Grondbezit, de Stichting Beheer Natuur en Landelijk Gebied en de Stichting tot Behoud van Particuliere Historische Buitenplaatsen.Hierbij wil ik opmerken dat de fiscale behandeling van landgoederen in het verleden verscheidene malen uitvoerig aan de orde is geweest, en mij op dit moment niet duidelijk is voor welke problemen een plan van aanpak wenselijk zou zijn. </antwoord>
      <antwoord nummer="8">In de vraag wordt niet aangegeven welke problemen zouden worden opgelost door onder «eigenaar» in de zin van de NSW de blote eigenaar te verstaan.Bij de wijziging van de NSW in 1989 is bewust gekozen om in gevallen waarin op het landgoed een zakelijk recht van erfpacht of van vruchtgebruik is gevestigd de erfpachter respectievelijk de vruchtgebruiker als eigenaar aan te wijzen.Op deze wijze ontstaat er een directe relatie tussen de overheid en de zakelijk gerechtigde als verantwoordelijke persoon voor de instandhouding van het landgoed (Kamerstuk 24 159, nr.3, blz.18).De fiscale faciliteiten die verbonden zijn aan de rangschikking op grond van de NSW komen overigens ook toe aan de blote eigenaar. </antwoord>
      <antwoord nummer="9">Sinds 1 mei 1994 wordt de NSW-rangschikking niet meer geregistreerd in het kadaster.In een aantal gevallen kan dat problemen met zich brengen.Voor gemeenten en het notariaat bijvoorbeeld is het daardoor minder goed mogelijk te achterhalen of landgoederen al dan niet gerangschikt zijn voor de NSW. Bezien zal worden of, en zo ja op welke wijze, de kenbaarheid van gerangschikte NSW-landgoederen kan worden verbeterd.Met name zal worden bezien of een lijst van de onder de NSW gerangschikte percelen kan worden gepubliceerd. </antwoord>
      <noten afkomstig="antwoord"/>
   </antwoorden>
</kvr>
