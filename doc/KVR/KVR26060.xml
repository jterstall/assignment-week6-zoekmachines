<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ferrier (CDA) aan de minister voor Ontwikkelingssamenwerking over de opheffing van de Raad van Advies voor Wetenschappelijk Onderzoek in het kader van Ontwikkelingssamenwerking (RAWOO). (Ingezonden 7 juli 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26060
</item>
         <item attribuut="Inhoud">Vraag naar aanleiding van het voornemen van minister Van Ardenne (OS) om de Raad van Advies voor Wetenschappelijk Onderzoek in het kader van Ontwikkelingssamenwerking (RAWOO) vroegtijdig op te heffen (Kamerstuk 29234, nr. 47). In hoeverre is de opheffing in strijd met de raamwet Sectorraden? Indiener is bezorgd dat, nu de onfhankelijke adviesfunctie van de RAWOO verdwijnt, de 'stem' van de Zuidelijke partners (= de ontwikkelingslanden) op lange termijn niet meer kan worden gewaarborgd.</item>
         <item attribuut="Rubriek">Ontwikkelingssamenwerking (Algemeen) Staats- en bestuursrecht (Adviesorganen)</item>
         <item attribuut="Trefwoorden">Adviescolleges Ontwikkelingssamenwerking</item>
         <item attribuut="Vindplaats">Kamervragen met antwoord 2005-2006, nr. 1872, Tweede Kamer</item>
         <item attribuut="Vraagnr_bij_indiening">2050616110</item>
         <item attribuut="Afkomstig_van">Ontwikkelingssamenwerking (OS)</item>
         <item attribuut="Indiener">
            <persoon partij="CDA">Ferrier</persoon>
         </item>
         <item attribuut="Datum_reaktie">2006-07-20</item>
         <item attribuut="Datum_indiening">2006-07-07</item>
         <item attribuut="Document-id">KVR26060</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3983" allpagenumbers="3983 3984" vetnummer="2050616110" code="0506tkkvr1872" lopendefooter="Tweede Kamer, vergaderjaar 2005–2006, Aanhangsel" filenaam="KVR26060" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1872" onderwerp="" indiendatum="2006-07-7">
         <vrager partij="CDA" oorsprong="parlement">Ferrier</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2006-07-20">
         <antwoorder functie="minister" ministerie="Ontwikkelingssamenwerking">Van Ardenne-van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Wat is de doorslaggevende reden om te besluiten tot vroegtijdige opheffing van de RAWOO, terwijl u in uw brief van 14 juni jl. <voetnoot nummer="1"/>met waardering schrijft over het werk van de RAWOO? </vraag>
      <vraag nummer="2">In hoeverre is deze vroegtijdige opheffing in strijd met de raamwet Sectorraden? </vraag>
      <vraag nummer="3">In hoeverre zijn de leden van de RAWOO, met name ook de buitenlandse leden, geraadpleegd? Hebben zij de gelegenheid gehad een reactie op uw voornemen te geven? </vraag>
      <vraag nummer="4">Welke maatregelen hebt u genomen om de onafhankelijke adviesfunctie van de RAWOO, waar ook de stem van de Zuidelijke partners zo duidelijk gehoord werd, op lange termijn te waarborgen? </vraag>
      <noten afkomstig="vraag">
         <noot nummer="1">Kamerstukken, 29 234, nr. 47, vergaderjaar 2005–2006</noot>
      </noten>
   </vragen>
   <antwoorden aantal="4">
      <antwoord nummer="1">De reden om tot vroegtijdige opheffing van de RAWOO te besluiten is tweeledig. Ten eerste is de oorspronkelijke behoefte aan advies op het gebied van onderzoek in het kader van ontwikkelingssamenwerking die destijds ten grondslag lag aan de oprichting van de RAWOO, niet langer aanwezig. Ontwikkelingssamenwerking anno nu vereist een geïntegreerd kennisbeleid, vormgegeven door middel van veelvoudige interacties met een breed scala van kennisdragers in zowel wetenschap, beleid als praktijk. Ten tweede, en hieruit voortvloeiend, voorziet mijn beleid inmiddels in een aantal nieuwe arrangementen die op flexibele en vraaggestuurde wijze invulling geven aan de actuele behoeften op het gebied van kennis in het kader van ontwikkelingssamenwerking. Een geïnstitutionaliseerde adviseringsstructuur als de huidige RAWOO heeft in deze context niet langer een meerwaarde. Dit alles laat overigens onverlet dat, met name in onderzoekskringen in ontwikkelingslanden, veel waardering bestaat voor het werk dat door de RAWOO is verricht. </antwoord>
      <antwoord nummer="2">Naar mijn oordeel verzet de Raamwet sectorraden onderzoek en ontwikkeling zich niet tegen de voorgenomen opheffing van de RAWOO. De in artikel 2 van de wet genoemde termijnen waarborgen dat instelling en continuering van een sectorraad periodiek worden heroverwogen. Dergelijke horizonbepalingen geven uitdrukking aan het rijksbeleid dat terughoudendheid geboden is bij het instellen en instandhouden van adviesorganen. Het zou met dit uitgangspunt niet te rijmen zijn indien adviesorganen aan dergelijke bepalingen een – zij het in tijd beperkte – aanspraak tot het continueren van hun voortbestaan zouden ontlenen </antwoord>
      <antwoord nummer="3">Sinds het moment waarop ik kenbaar heb gemaakt de RAWOO op te willen heffen, heeft de voltallige raad meerdere malen plenair vergaderd. Gedurende diezelfde periode heb ik reacties ontvangen en beantwoord door middel van correspondentie met de voorzitter van de RAWOO. Ik beschouw het als de verantwoordelijkheid van de voorzitter van de RAWOO dat deze reacties de gevoelens van de raad reflecteren, inclusief die van de buitenlandse leden. </antwoord>
      <antwoord nummer="4">Mijn kennis- en onderzoeksbeleid is gericht op vergroting van het lerend en innoverend vermogen van beleid en praktijk en op een betere ontsluiting, verspreiding, aanpassing en gebruik van kennis ten behoeve van armoedebestrijding en duurzame ontwikkeling. Met dat doel en in lijn met het, onder meer op het advies van de commissie Rabbinge gebaseerde, kabinetsbeleid inzake kennis en adviesfunctie Rijksoverheid zijn een aantal voorzieningen getroffen om de relatie tussen kennis en beleid verder te intensiveren, zoals de IS-academie en de aanstelling van een Raadsadviseur Kennis en Onderzoek. Daarnaast vervult de Commissie Ontwikkelingssamenwerking van de Adviesraad Internationale Vraagstukken een verkennende en agenderende rol met betrekking tot kennis en onderzoek. In aanvulling op bovenstaande, wijs ik u er graag op dat het in de praktijk van ontwikkelingssamenwerking ten principale gaat om vele en diverse vormen van samenwerking tussen ambtenaren, kennisinstellingen, beleidsmakers, maatschappelijke organisaties en bedrijfsleven, in zowel Noord als Zuid. Die samenwerkingsverbanden kunnen gezien worden als even zovele leerprocessen, waarin de stem van Zuidelijke partners doorklinkt en die, via effectief kennismanagement, hun doorwerking hebben in het beleid. </antwoord>
      <noten afkomstig="antwoord"/>
   </antwoorden>
</kvr>
