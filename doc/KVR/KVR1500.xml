<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Soutendijk-van Appeldoorn (CDA) over het voorgenomen experiment afgestraften voor het einde van hun detentie onder voorwaarden vrij te laten (Ingezonden 3 mei 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1500
</item>
         <item attribuut="Rubriek">Strafrecht en strafprocesrecht (Straffen)</item>
         <item attribuut="Trefwoorden">Gedetineerden Straffen</item>
         <item attribuut="Vindplaats">Kamervragen met antwoord 1994-1995, nr. 856, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Soutendijk-van Appeldoorn</persoon>
         </item>
         <item attribuut="Datum_reaktie">1995-05-31</item>
         <item attribuut="Datum_indiening">1995-05-03</item>
         <item attribuut="Document-id">KVR1500</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1745" allpagenumbers="1745 1746" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="856" onderwerp="" indiendatum="1995-05-3">
         <vrager partij="CDA" oorsprong="parlement">Soutendijk-van Appeldoorn</vrager>
         <vraagt-aan/>
      </vraagdata>
      <antwoorddata antwoorddatum="1995-05-31">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kunt u aanvullende informatie verschaffen over het voorgenomen experiment om afgestraften voor het einde van hun detentie onder voorwaarden vrij te laten? <voetnoot nummer="1"/>
      </vraag>
      <vraag nummer="2">In hoeverre wordt hierbij de Richtlijn Heenzendingen toegepast van oktober 1993 (Stcrt. 1993,197), op grond waarvan afgestraften die ten minste drie-vierde van hun straf hebben uitgezeten met een strafrestant van maximaal vier weken, kunnen worden heengezonden, dan wel van de Richtlijn afgeweken? </vraag>
      <vraag nummer="3">Welke garantie is er bij een systeem van «totale detentiecapaciteit toewijzing», dat een toenemende behoefte aan cellen voor de executie van voorlopige hechtenis niet leidt tot een onverantwoord toenemende toepassing van de heenzending van afgestraften? </vraag>
      <vraag nummer="4">Welke maatregelen worden aanvullend genomen om de reclassering toe te rusten voor de voorgestelde intensieve begeleiding? </vraag>
      <vraag nummer="5">Op welke wijze wordt het toezicht ingevuld op de naleving van de voorwaarden? </vraag>
      <vraag nummer="6">Welke extra mogelijkheden zijn er voor een specifieke inzet van de opleidingsinstituten en arbeidsbureaus? </vraag>
      <vraag nummer="7">Op welke wijze is de rechterlijke macht geraadpleegd over het voorgenomen experiment en hoe staat men tegenover deze inmenging in het straftoemetingsbeleid? </vraag>
      <noten afkomstig="vraag">
         <noot nummer="1">Zie brief van de minister aan de vaste commissie voor Justitie, Kamerstuk 22 999, nr. 24</noot>
      </noten>
   </vragen>
   <antwoorden aantal="7">
      <antwoord nummer="1" voetnoot="1">Voor nadere inhoudelijke informatie over het voorgenomen experiment verwijs ik u graag naar bijgevoegde brochure «Detentie-fasering Noord-Holland Noord». <voetnoot nummer="1"/>
      </antwoord>
      <antwoord nummer="2">De Richtlijn Heenzendingen heeft niet model gestaan voor de termijnen die binnen het experiment zijn onderscheiden. Bij het kiezen van de tijdstippen waarop de deelnemers het experiment Noord-Holland Noord voorwaardelijk vervroegd in vrijheid worden gesteld is zoveel mogelijk aangesloten bij de termijnen die in het kader van de fasering van gevangenisstraf gelden. De volgende formele driedeling is opgesteld. Voor straffen tot en met 6 maanden kan de periode van vervroegde invrijheidstelling maximaal 6 weken bedragen. Bij straffen tussen 6 maanden en 1 jaar bedraagt deze maximumtermijn 2 maanden en bij straffen van meer dan 1 jaar is deze 3 maanden. Deze nuancering sluit aan op de categoriee¨n veroordeelden, waarvoor artikel 15 Wetboek van Strafrecht de vervroegde invrijheidstelling regelt. </antwoord>
      <antwoord nummer="3">Slechts die gedetineerden komen voor vervroegde voorwaardelijke invrijheidstelling in aanmerking, welke participeren in het detentiefaseringsprogramma Noord-Holland Noord. Het gaat daarbij om gedetineerden die gemotiveerd en geschikt zijn voor een individueel scholingstraject. Naar verwachting zal slechts een gering percentage van de veroordeelden hiervoor in aanmerking komen. Bovendien moet worden bedacht dat de komende periode het aantal celplaatsen sterk zal worden uitgebreid. De verwachting is dat daarvoor de noodzaak om wegens capaciteitsgebrek heen te zenden, belangrijk zal verminderen. </antwoord>
      <antwoord nummer="4">Er wordt gewerkt aan een protocol dat zal gelden tussen het gevangeniswezen, het Openbare Ministerie en de reclassering. Onderdeel daarvan is de afspraak dat de reclassering vanaf het eerste moment van selectie betrokken wordt bij het opstellen van het resocialisatieplan en dat zij de deelnemer die voorwaardelijk vervroegd in vrijheid is gesteld tijdens deze termijn intensief zal begeleiden. De hiervoor benodigde formatieruimte zal door middel van reallocatie beschikbaar worden gesteld. </antwoord>
      <antwoord nummer="5">Met een deelnemer aan het experiment wordt een stelsel van afspraken gemaakt waaraan hij zich gedurende de periode van vervroegde voorwaardelijke invrijheidstelling nauwgezet heeft te houden (zie voor de termijnen het antwoord op vraag 2). Bij het opstellen van deze afspraken, die de vorm krijgen van een met de gedetineerde te sluiten contract, is de reclassering direct betrokken. De invrijheidstelling vindt niet plaats dan na goedkeuring van het Openbaar Ministerie. Deelname aan de integratie-activiteiten vindt vervolgens in de betreffende regio plaats. Houdt de betrokkene zich niet aan de met hem overeengekomen afspraken dan meldt de reclassering dit onverwijld aan het Openbaar Ministerie en de betreffende penitentiaire inrichting waarna onverwijlde aanhouding en hernieuwde insluiting in een penitentiaire inrichting zullen plaatsvinden. Hiertoe zijn ook afspraken over beschikbare celcapaciteit gemaakt. Los van incidentele rapportage zal de reclassering regelmatig verslag uitbrengen over het verloop van de termijn. Wordt het individuele traject met succes afgerond dan verzorgt de reclassering ook de eindrapportage. </antwoord>
      <antwoord nummer="6">Met een aantal bedrijven en instanties zijn afspraken gemaakt over activiteiten die gericht zijn op de herintegratie van de gedetineerde. Zo staat bijvoorbeeld voor de gedetineerde een aantal werkervaringsplaatsen beschikbaar bij bedrijven rondom Alkmaar en Heerhugowaard. Daarnaast heeft de inrichting Westlinge te Heerhugowaard afspraken gemaakt met instellingen die individuele of groepsgewijze opleiding voor gedetineerden verzorgen. In verband met de verwachting dat een substantieel aantal deelnemers dat het traject tijdens de detentie heeft afgerond, aansluitend dan wel binnen een half jaar doorstromen naar werk of vervolgopleiding, hebben de regionale bureaus voor de arbeidsvoorziening zich bereid verklaard in casu een begeleidende rol te spelen. </antwoord>
      <antwoord nummer="7">Het experiment is een initiatief van het Openbaar Ministerie, het gevangeniswezen en de reclassering in de beide arrondissementen gezamenlijk. Het Openbaar Ministerie is als onderdeel van de rechterlijke macht zoals hierboven aangegeven ook rechtstreeks bij de uitvoering van het experiment betrokken. De zittende magistratuur wordt betrokken in de begeleidingscommissie. Het experiment houdt geen inmenging in het straftoemetingsbeleid, daar het beperkt is tot de tenuitvoerlegging van rechterlijke bevelen tot voorlopige hechtenis en van door de rechter opgelegde gevangenisstraffen. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
