<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rijpstra (VVD) over het jaarverslag van het Centraal Informatiepunt Voetbalvandalisme. (Ingezonden 24 februari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6772
</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Handhaving openbare orde)</item>
         <item attribuut="Trefwoorden">Sport Vandalisme</item>
         <item attribuut="Vindplaats">Kamervragen met antwoord 1997-1998, nr. 943, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="VVD">Rijpstra</persoon>
         </item>
         <item attribuut="Datum_reaktie">1998-03-20</item>
         <item attribuut="Datum_indiening">1998-02-24</item>
         <item attribuut="Document-id">KVR6772</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1935" allpagenumbers="1935 1936" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6772" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="943" onderwerp="" indiendatum="1998-02-24">
         <vrager partij="VVD" oorsprong="parlement">Rijpstra</vrager>
         <vraagt-aan/>
      </vraagdata>
      <antwoorddata antwoorddatum="1998-03-20">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Heeft u kennisgenomen van het jaarverslag van het Centraal Informatiepunt Voetbalvandalisme? </vraag>
      <vraag nummer="2">Bent u bereid om de Kamer op korte termijn, maar uiterlijk voor 24 maart, uw standpunt over dit jaarverslag toe te sturen? </vraag>
      <vraag nummer="3">Wilt u met name ingaan op de vraag waarom de politie-inzet is toegenomen en hoe het komt dat er verschillen zijn in politie-inzet bij vergelijkbare wedstrijden in verschillende plaatsen? </vraag>
      <vraag nummer="4">Kunt u tevens aangeven hoe de politie-inzet in andere Europese landen bij voetbalwedstrijden is geregeld en welke kosten daarmee gemoeid zijn? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja </antwoord>
      <antwoord nummer="2 en 3">Het jaarverslag van het CIV betreft de competitieperiode 1996/1997. Op basis van de in het verslag verstrekte informatie wordt duidelijk dat de politie-inzet in dat seizoen met 16% is gestegen. Het verslag duidt als oorzaak van de stijging van de politie-inzet aan: – de vele en soms ernstige incidenten; – het afbreukrisico door de grote belangstelling vanuit de media en de politiek; – het ontbreken van vertrouwen van de politie in de professionaliteit van het veiligheidsmanagement van de betaald voetbalorganisatie en veiligheidsorganisatie bij wedstrijden; – nieuwe stadions hebben niet direct geleid tot minder politie-inzet; – als aanzet naar het nieuwe beleid is inleidend eerst extra politie-inzet geboden. De kost gaat hier voor de baat uit. De stijging van de politie-inzet onderstreept de noodzaak van een andere aanpak door betrokken partijen. Daartoe zijn belangrijke afspraken gemaakt; over deze nieuwe benadering heb ik uw Kamer geïnformeerd, laatstelijk bij brief van 23 januari jl. Deze afspraken zijn vastgelegd in een beleidskader, dat uw Kamer op 31 oktober 1997 is toegezonden. Naar mijn verwachting zal de politie-inzet afnemen, wanneer het afgesproken beleid door partijen wordt gerealiseerd. De evaluatie van het CIV beslaat de periode van voor de tussen partijen overeengekomen nieuwe aanpak. In het verslagjaar is een begin gemaakt met de nieuwe aanpak. In de brief van 23 januari jl. ben ik daar in de paragraaf «trends competitieseizoen 1996/97» op ingegaan. Het aantal aanhoudingen is toegenomen, terwijl opsporingsactiviteiten ook na de wedstrijd worden voortgezet. Een tijdelijke verhoging van de politie-inzet acht ik verantwoord als aanzet voor de nieuwe aanpak, waarbij ik uiteindelijk de kwaliteit van de voorbereiding en organisatie van de wedstrijd als maatgevend beschouw. Onvoldoende voorbereiding door de voetbalorganisatie mag in de toekomst niet worden gecompenseerd door kostbare politie-inzet. Daarbij denk ik aan de noodzaak van een goede toegangscontrole, een verantwoorde kaartverkoop en een sociaal preventief supportersbeleid. In het verslagjaar is duidelijk een verharding te zien van het voetbalvandalisme, zowel binnen als buiten het stadion. De meegroeiende politie-inzet is vooral veroorzaakt door een verhoogde inspanning van de politie bij de begeleiding van de supporters, alsmede door een verhoogde inzet van de Mobiele eenheden en van de aanhoudingseenheden. Ik ben het eens met het gestelde in het jaarverslag dat de inschatting van de politie-inzet meer verantwoord kan worden gemaakt wanneer deze steunt op een verantwoorde risico-analyse. Zoals U bekend is, wordt daarom gewerkt aan een versterking van de informatiepositie van de politie. Op basis hiervan kan meer maatwerk worden geleverd bij de bepaling van de politie-inzet. Voor het verschil in politie-inzet bij vergelijkbare wedstrijden in verschillende plaatsen is van invloed de historie die er tussen de deelnemende clubs is, waarbij het met name gaat om de mate van rivaliteit en of er in het verleden al dan niet (grote) incidenten zijn geweest. Daarnaast wordt de informatie betrokken die ontvangen is rond een bepaalde wedstrijd. In het beleidskader bestrijding voetbalvandalisme (pag. 6) worden parameters aangegeven op basis waarvan een wedstrijd wordt aangemerkt als risicowedstrijd. Overigens bestaat er tussen de KNVB en de betaald voetbalorganisaties, de burgemeesters en de politie in de praktijk verschil van opvatting over de beoordeling wanneer nu een wedstrijd moet worden aangemerkt als risicowedstrijd. In dat verband verwijs ik U naar paragraaf 3.3.2 van het evaluatieverslag. In de interdisciplinaire Stuurgroep Voetbalvandalisme is afgesproken dat deze parameters nog nader zullen worden geëvalueerd. Resumerend ben ik van oordeel dat op basis van het overeengekomen beleidskader en de ketenbenadering een positieve wending verwacht mag worden bij het gezamenlijk terugdringen van het voetbalvandalisme. Het jaarverslag van het CIV gaat daar op onderdelen uitvoerig op in en besteed veel aandacht aan de rol van de politie. Ik acht het een goede ontwikkeling dat de KNVB het toegangsbeleid heeft versterkt door een verdubbeling van het aantal opgelegde stadionverboden. Het toegangsbeleid moet nog verder worden versterkt door een strengere controle op de verkoop van kaartjes en de invoering van een geautomatiseerde toegangscontrole tot het stadion. Dit laatste vergt ook een verdere investering in de stewardorganisatie van de betaald voetbalorganisaties. </antwoord>
      <antwoord nummer="4">Hoe de politie-inzet in andere landen is geregeld en welke kosten daarmede gemoeid zijn is dezerzijds niet bekend. </antwoord>
      <noten afkomstig="antwoord"/>
   </antwoorden>
</kvr>
