<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Korthals (VVD) over de Russische zakenman Rozenbaoum. (Ingezonden 5 augustus 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5675
</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Welzijn (Vreemdelingen en asielzoekers)</item>
         <item attribuut="Trefwoorden">Criminaliteit Rusland Vluchtelingen</item>
         <item attribuut="Vindplaats">Kamervragen met antwoord 1997-1998, nr. 9, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Korthals</persoon>
         </item>
         <item attribuut="Datum_reaktie">1997-09-18</item>
         <item attribuut="Datum_indiening">1997-08-05</item>
         <item attribuut="Document-id">KVR5675</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="17" allpagenumbers="17 18" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5675" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="9" onderwerp="" indiendatum="1997-08-5">
         <vrager partij="VVD" oorsprong="parlement">Korthals</vrager>
         <vraagt-aan/>
      </vraagdata>
      <antwoorddata antwoorddatum="18 september 1997) Zie Aanhangsel Handelingen nr. 1723, Vergaderjaar 1996–1997">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de staatssecretaris van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is het waar dat de Heer Rozenbaoum, die in het bezit was van de Russische nationaliteit, begin deze week te Oirschot is vermoord? Zo ja, wordt rekening gehouden met een afrekening door de Russische maffia? </vraag>
      <vraag nummer="2">Is de minister van Justitie vanwege het georganiseerde criminaliteitsaspect bereid binnen redelijke termijn in een brief aan de Kamer uitvoerig op deze zaak in te gaan? </vraag>
      <vraag nummer="3">Heeft de Heer Rozenbaoum informatie over criminele organisaties aan de Nederlandse politie verstrekt? Zo ja, waarom is hem dan geen politiebescherming verleend zoals door zijn advocaat was gevraagd? </vraag>
      <vraag nummer="4">Is er met betrekking tot de beslissing over een vergunning tot verblijf contact geweest met de Russische autoriteiten? Zo ja, wat was de aard van deze contacten? </vraag>
      <vraag nummer="5">Waarom was nog steeds geen definitieve beslissing genomen over een vergunning tot verblijf? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op vragen terzake van het lid Dittrich, ingediend 31 juli jl. </toelichting>
   <antwoorden aantal="3">
      <antwoord nummer="1 en 2">Het onderzoek naar de dood van de heer Rozenbaoum is nog niet afgerond zodat nog niet vooruitgelopen kan worden op de uitkomsten van dat onderzoek. Indien het strafrechtelijk onderzoek is afgerond, zal ik u daarover nader informeren. </antwoord>
      <antwoord nummer="3">Ja. Ten aanzien van de bescherming van de heer Rozenbaoum verwijs ik u naar het antwoord op de vraag van de heer Dittrich dienaangaande (vraag 5). </antwoord>
      <antwoord nummer="4 en 5">Er is bij de behandeling van de aanvraag in eerste aanleg geen informatie ingewonnen bij de Russische overheid. De aanvraag is beoordeeld op grond van door de heer Rozenbaoum overgelegde stukken en met gebruikmaking van een advies van de Minister van Economische Zaken van 9 januari 1996. In de fase van de beoordeling van het administratief beroepschrift is op 28 februari 1997 de Minister van Buitenlandse Zaken gevraagd om een onderzoek, namelijk of bepaalde door de heer Rozenbaoum overgelegde stukken authentiek waren en de inhoud ervan op waarheid berustte. Voorafgaand aan de indiening van dit verzoek is diverse malen aanvullende informatie van de zijde van de raadsman ontvangen, in het licht van de aanvraag om een verblijfsvergunning voor het verrichten van arbeid als zelfstandige. De Minister van Buitenlandse Zaken heeft hiertoe via de Nederlandse ambassade in Moskou informatie ingewonnen. Er is informatie opgevraagd bij de bevoegde Russische autoriteiten over het bestaan van een door de heer Rozenbaoum opgegeven middelbare schoolinstelling. Aangezien op de gestelde vragen geen antwoord kon worden gegeven is dit onderdeel van het onderzoek gestaakt. Voorts is informatie ingewonnen bij het «All Russia Distance Institute of Finance and Economics», welk instituut ressorteert onder het Ministerie voor Algemeen en Beroepsonderwijs van de Russische Federatie. Het instituut (voor avondonderwijs) werkt onder licentie van het genoemde Ministerie, maar de diploma’s die het uitgeeft worden alleen door het instituut zelf geregistreerd. In afwachting van de resultaten van het door de Minister van Buitenlandse Zaken ingestelde onderzoek is de beslissing op het administratief beroepschrift van de heer Rozenbaoum aangehouden. </antwoord>
      <noten afkomstig="antwoord"/>
   </antwoorden>
</kvr>
