<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schreijer-Pierik (CDA) aan de minister van Volkshuisvesting, Ruimtelijke Ordening en Milieubeheer over dat fietspaden vervuild zijn met asbest. (Ingezonden 25 juni 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16050
</item>
         <item attribuut="Inhoud">Vragen naar aanleiding van een bericht in de Haagsche Courant van 19 juni 2002, waarin staat dat waarschijnlijk honderden kilometers voetgangers- en fietspaden waarin vervuild puingruis is verwerkt, moeten worden gesaneerd of afgedekt als gevolg van nieuwe, strengere normen voor asbest.</item>
         <item attribuut="Rubriek">Milieu (Gevaarlijke stoffen) Verkeer, vervoer en waterstaat (Fietsen) Verkeer, vervoer en waterstaat (Wegen)</item>
         <item attribuut="Trefwoorden">Fietsen Gevaarlijke stoffen Wegen</item>
         <item attribuut="Vindplaats">Kamervragen met antwoord 2001-2002, nr. 1477, Tweede Kamer</item>
         <item attribuut="Vraagnr_bij_indiening">2010211940</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="CDA">Schreijer-Pierik</persoon>
         </item>
         <item attribuut="Datum_reaktie">2002-08-05</item>
         <item attribuut="Datum_indiening">2002-06-25</item>
         <item attribuut="Document-id">KVR16050</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3135" allpagenumbers="3135 3136" vetnummer="2010211940" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR16050" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1477" onderwerp="" indiendatum="2002-06-25">
         <vrager partij="CDA" oorsprong="parlement">Schreijer-Pierik</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-08-5">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het krantebericht <voetnoot nummer="1"/>, waarin wordt gesteld dat waarschijnlijk honderden kilometers voetgangers- en fietspaden waarin vervuild puingruis is verwerkt, moeten worden gesaneerd of afgedekt als gevolg van nieuwe, strengere normen voor asbest? </vraag>
      <vraag nummer="2">Is het waar dat de aangescherpte norm saneren of afdekken op grote schaal noodzakelijk maakt? </vraag>
      <vraag nummer="3">Zo ja, om hoeveel kilometers voetgangers- en fietspaden gaat het naar schatting landelijk, welke kosten kunnen hiermee gemoeid zijn, en wie draagt die kosten? Gaat het hierbij uitsluitend om voetgangers- en fietspaden of is met asbest vervuild puingruis, dat nu niet meer voldoet aan de aangescherpte norm, ook toegepast in andere (infrastructurele) werken? </vraag>
      <vraag nummer="4">Welke stappen heeft u ondernomen of gaat u ondernemen om de aangescherpte asbestnorm adequaat te handhaven? </vraag>
      <noten afkomstig="vraag">
         <noot nummer="1" datum="2002-06-19" bron="Zie Haagsche Courant">Zie Haagsche Courant, 19 juni 2002</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2" voetnoot="1">Van een verscherping van normen is geen sprake. Sinds 1 juli 1993 is het op grond van het Arbeidsomstandighedenbesluit verboden asbestbevattend puingranulaat toe te passen en te hergebruiken. Daarbij gold een zogenoemde «nulnorm». De staatssecretaris van Sociale Zaken en Werkgelegenheid, J. F. Hoogervorst, heeft bij brief, 6 december 1999 aan de Voorzitter van de Tweede Kamer der Staten-Generaal aangegeven <voetnoot nummer="1"/>dat de toepassing van asbestbevattend puingranulaat zal worden gedoogd door de Arbeidsinspectie indien de concentratie hechtgebonden asbest lager is dan 10 milligram per kilogram. Op 17 april 2002 is het ontwerp-Productenbesluit asbest voorgepubliceerd in de Staatscourant. Op grond van dit besluit, dat naar verwachting in de eerste helft van 2003 in werking zal treden, zal een restconcentratienorm voor asbest in puingranulaat worden verankerd. De norm zal op een zodanige hoogte worden vastgesteld dat enerzijds geen onacceptabele risico’s voor mens en milieu kunnen optreden, maar anderzijds geen overmatig hoge kosten moeten worden gemaakt. Sinds februari 1999 geldt op grond van de Regeling asbestwegen Wms, die in oktober 2000 is vervangen door het Besluit asbestwegen Wms, een verplichting dat asbestbevattende wegen, paden en erven waarvan de concentratie chrysotielasbest (witte asbest), vermeerderd met tien maal de concentratie amfiboolasbest (overige asbestsoorten), in de toplaag meer is dan 100 milligram per kilogram, moeten worden gesaneerd of afgedekt. Aanleiding voor deze verplichting was de problematiek van de asbestwegen in Twente en rond Harderwijk, maar het besluit geldt voor alle wegen, paden en erven in heel Nederland. Uitgaande van de nu geldende normen is er geen noodzaak om op grote schaal asbestbevattende halfverharde wegen, paden en erven buiten Twente en Harderwijk en omgeving te saneren. Wel komt het incidenteel voor dat buiten de genoemde gebieden een te hoge asbestconcentratie in de toplaag van een halfverharde weg, pad of erf wordt aangetroffen. In voorkomende gevallen dient sanering plaats te vinden. Voorts wordt asbestbevattend puingranulaat met enige regelmaat aangetroffen in onderlagen van oudere wegen. Gezien het feit dat deze wegen zijn verhard met asfalt of een andere asbestvrije toplaag, is sanering niet nodig. </antwoord>
      <antwoord nummer="3">Zie het antwoord op vraag 2. </antwoord>
      <antwoord nummer="4" voetnoot="2">Zoals ik in mijn antwoord op vraag 2 heb aangegeven, is er geen sprake van een aangescherpte asbestnorm. Handhaving van de norm die geldt voor de toplaag van wegen, paden en erven, zoals opgenomen in het Besluit asbestwegen Wms, vindt plaats door de VROM-inspectie. Handhaving van de norm die geldt voor toepassing en hergebruik van puingranulaat vindt plaats door de Arbeidsinspectie. Het toezicht op beide besluiten vindt zowel actief als passief plaats. De handhaving van het toekomstige Productenbesluit asbest zal plaatsvinden door de Arbeidsinspectie, de VROM-inspectie en de Keuringsdienst van Waren. Thans wordt in overleg met de betrokken instanties een handhavingsstrategie ontwikkeld. In zijn brief, 12 december 2001 aan de Voorzitter van de Tweede Kamer der Staten-Generaal <voetnoot nummer="2"/>heeft de minister van Volkshuisvesting, Ruimtelijke Ordening en Milieubeheer aangegeven welke aanvullende maatregelen worden getroffen om te voorkomen dat asbest in puingranulaat terechtkomt. Daarbij gaat het met name om uitbreiding van de asbestinventarisatieplicht voorafgaand aan sloop en bij de acceptatie van sloopafval, verbetering van de kwaliteit van asbestinventarisatierapporten en versterking van de handhaving. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="25 834" documentnummer="17">Kamerstuk 25 834, nr. 17</noot>
         <noot nummer="2" documenttype="Kamerstuk" kamerstuk-id="25 834" documentnummer="21">Kamerstuk 25 834, nr. 21</noot>
      </noten>
   </antwoorden>
</kvr>
