<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Klein Molekamp (VVD) aan de staatssecretaris van Landbouw, Natuurbeheer en Visserij en de staatssecretaris van Economische Zaken over korenwolven. (Ingezonden 9 mei 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11833
</item>
         <item attribuut="Inhoud">Vragen over het vangen van de laatste 'korenwolven' om in gevangenschap een fokprogramma op te zetten en de vertraging die optreedt in de ontwikkeling van bedrijfsterreinen doordat nog niet alle korenwolven gevangen zijn.</item>
         <item attribuut="Rubriek">Bedrijfsleven en industrie (Vestigingsbeleid) Natuur (Dierenbescherming) Natuur (Fauna)</item>
         <item attribuut="Trefwoorden">Dieren Dierenbescherming Industrieterreinen</item>
         <item attribuut="Vindplaats">Kamervragen met antwoord 1999-2000, nr. 1392, Tweede Kamer</item>
         <item attribuut="Vraagnr_bij_indiening">2990010770</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="VVD">Klein Molekamp</persoon>
         </item>
         <item attribuut="Datum_reaktie">2000-06-14</item>
         <item attribuut="Datum_indiening">2000-05-09</item>
         <item attribuut="Document-id">KVR11833</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3195" allpagenumbers="3195 3196" vetnummer="2990010770" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11833" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1392" onderwerp="" indiendatum="2000-05-9">
         <vrager partij="VVD" oorsprong="parlement">Klein Molekamp</vrager>
         <vraagt-aan>de staatssecretaris van Landbouw, Natuurbeheer en Visserij en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="2000-06-14">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder>de staatssecretaris van Economische Zaken</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Heeft de Vereniging Das&amp;Boom nog steeds toestemming om de nog resterende korenwolven in Zuid- en Midden-Limburg te vangen, en nadien onder gecontroleerde omstandigheden in te zetten in een fokprogramma en weer uit te zetten in een hamsterkernleefgebied? </vraag>
      <vraag nummer="2">Heeft een poging in het najaar van 1999 er toen toe geleid dat niet meer dan zeven korenwolven zijn gevonden en gevangen, waarvan de fokmogelijkheden echter beperkt bleken en waarbij twijfels bestaan over de levensvatbaarheid van de populatie indien er geen vers bloed uit het buitenland zou komen? </vraag>
      <vraag nummer="3" voetnoot="1">Zo ja, hoe is het dan mogelijk dat er vertraging is opgetreden in de aanleg van het grensoverschrijdend bedrijventerrein Avantis tussen Heerlen en Aken omdat zich in dit gebied nog steeds korenwolven zouden bevinden? <voetnoot nummer="1"/>
      </vraag>
      <vraag nummer="4">Welke bedrijfsterreinen ondervinden nog meer hinder in hun ontwikkeling in verband met «vermeende» aanwezigheid van korenwolven? </vraag>
      <vraag nummer="5">Als de «laatste» korenwolf zou zijn gevangen, is het dan nog steeds mogelijk een beroep te doen op de Natuurbeschermingswet en de Europese Habitatrichtlijn? </vraag>
      <vraag nummer="6">Indien de gevangen korenwolven worden teruggezet, kan dit dan niet beter plaatsvinden in gebieden waar geen spanningsveld is met andere activiteiten, bijvoorbeeld in natuurgebieden? </vraag>
      <vraag nummer="7">Wat is de schade – in guldens en in werkgelegenheid – door de vertraging in de aanleg van het bedrijventerrein Avantis en andere, in vraag 4 bedoelde terreinen? </vraag>
      <vraag nummer="8">Kunt u aangeven wat de inspanningen voor het behoud van de korenwolf in Nederland en de gevolgen van die inspanningen in totaal per gesignaleerde en in het vrije veld leverende korenwolf heeft gekost? </vraag>
      <noten afkomstig="vraag">
         <noot nummer="1" datum="2000-05-2" bron="Algemeen Dagblad">Algemeen Dagblad, 2 mei 2000</noot>
      </noten>
   </vragen>
   <antwoorden aantal="8">
      <antwoord nummer="1">Nee. Aan Vereniging Das &amp; Boom en Diergaarde Blijdorp is in 1999 ontheffing verleend voor het vangen en hebben van hamsters ten behoeve van het fokprogramma. De vangactie was tot 16 oktober 1999 toegestaan. Na die datum mogen geen dieren meer worden gevangen. In totaal zijn 14 dieren gevangen, die tot uiterlijk 1 mei 2004 in gevangenschap mogen worden gehouden ten behoeve van een fokprogramma. Deze hamsters en hun nakomelingen zullen zo spoedig mogelijk weer worden uitgezet in Limburg. </antwoord>
      <antwoord nummer="2">De twee vangacties in mei en september 1999 hebben in totaal 14 hamsters opgeleverd. Hiermee zijn niet alle hamsters in Limburg gevangen. Op basis van veterinair onderzoek lijkt inderdaad een deel van de dieren met elkaar verwant te zijn. Door deskundigen wordt aangegeven dat «vers bloed» via deelname van buitenlandse dieren zeker gewenst is, maar pas nadat inzicht bestaat in de genetische eigenschappen van de hamsters in aansluitende Belgische en Duitse leefgebieden. Vooralsnog wordt het fokprogramma uitsluitend uitgevoerd met in Limburg gevangen dieren. </antwoord>
      <antwoord nummer="3">De plangebieden voor het grensoverschrijdend bedrijventerrein Avantis en het bedrijventerrein Beitel-Zuid zijn belangrijk voor de hamster als leefgebied en als schakel met de West-Duitse populatie. Op basis van inventarisaties van de laatste 5 jaar mag niet worden uitgesloten dat in deze gebieden nog hamsters voorkomen. Gelet op de verborgen leefwijze en het migratiepatroon kan pas worden aangenomen dat geen hamsters meer voorkomen, indien gedurende een reeks van meerdere jaren bij inventarisaties geen hamsters en hamsterburchten meer zijn aangetroffen. Het Ministerie van Landbouw, Natuurbeheer en Visserij heeft op 8 augustus 1998 in het kader van de Natuurbeschermingswet ontheffing onder voorwaarden verleend aan de gemeente Heerlen. Tegen deze ontheffing is door meerdere natuur- en milieuorganisaties bezwaar en beroep aangetekend en gevraagd om een voorlopige voorziening (schorsing). In het kader van deze procedure is door de Raad van State voor het gehele werkingsgebied de verleende ontheffing in eerste instantie geschorst en op 27 april 2000 vernietigd. De Raad van State is hierbij onder meer van mening dat niet aannemelijk is gemaakt dat in het gebied ook thans geen hamsters meer voorkomen. Daarnaast is de Raad van State van mening dat LNV eigen onderzoek had moeten verrichten ten aanzien van de vraag of een andere bevredigende oplossing bestaat voor het voorzien in uitbreiding van de werkgelegenheid in de regio Heerlen–Aken. Ook in het kader van de bestemmingsplanprocedure is door de Raad van State het besluit voor een belangrijk deel van het grensoverschrijdend bedrijventerrein geschorst en op 26 oktober 1999 ten dele vernietigd. </antwoord>
      <antwoord nummer="4">Voorzover mij bekend zijn er op dit moment geen andere bedrijventerreinen die in hun ontwikkeling hinder ondervinden door de aanwezigheid van hamsters. Bij nieuwe projecties en uitbreidingen van bestaande bedrijventerreinen wordt thans terdege rekening gehouden met hamsters. </antwoord>
      <antwoord nummer="5">Op basis van de inventarisatie van 1999 en de voorjaarsinventarisatie van 2000 zijn er nog 3 burchten aantoonbaar bewoond. Het mag niet worden uitgesloten dat ook in andere gebieden nog hamsters voorkomen. Op dat moment zijn de Natuurbeschermingswet en de Europese Habitatrichtlijn aan de orde. De Europese Habitatrichtlijn verplicht Nederland niet alleen de hamster te beschermen maar tevens zijn natuurlijke leefgebied duurzaam in stand te houden. </antwoord>
      <antwoord nummer="6">De hamsters zullen daar in Limburg worden teruggezet waar voldoende duurzame overlevingskansen aanwezig zijn. In het beschermingsplan Hamster is aangegeven waar deze kansen worden geoptimaliseerd. Zo worden bijvoorbeeld hamsterreservaats- en beheersgebieden aangewezen en ingericht. Aangezien de leefgebieden van de hamster in Nederland gekoppeld zijn aan agrarische gebruiksvormen, kan het terugzetten niet uitsluitend plaatsvinden in natuurgebieden. </antwoord>
      <antwoord nummer="7">Als gevolg van de vertraging, die beide bedrijventerreinen in Heerlen thans ondervinden, worden de exploitatie- en renteverliezen op dit moment geraamd op 8 à 9 miljoen gulden. Daarnaast is 3,5 miljoen gulden aan EFRO-gelden definitief misgelopen. Op beide terreinen tezamen waren investeringen geraamd voor een totaalbedrag van circa 180 miljoen gulden met een aantal arbeidsplaatsen oplopend tot circa 1000. Al het mogelijke wordt gedaan om tenminste een deel van de investeringen elders in de regio te laten plaatsvinden. </antwoord>
      <antwoord nummer="8">In september 1999 heb ik het beschermingsplan voor de hamster voor de periode 2000–2004 uitgebracht. In dit beschermingsplan is een veelheid aan acties en maatregelen opgenomen specifiek voor de bescherming van de hamster (waarvan overigens ook andere plant- en diersoorten van het akkerleefsysteem profiteren). Voor het overige wordt voor de bescherming van de hamsters en zijn leefgebied aangesloten bij reguliere natuurbeschermingsinstrumenten. Ook van gemeenten en andere initiatiefnemers wordt verwacht dat zij inspanningen (doen) leveren ten behoeve van het voortbestaan van de hamster. In het geval van de beide bedrijventerreinen in Heerlen komt dit neer op 45 ha compensatie voor verloren gegane natuurwaarden (waaronder de hamster) aan weerszijden van de grens, 47 ha ecologische inpassing in de omgeving (mede ten behoeve van de hamster) en technische voorzieningen in situaties waarin wegen en gebouwen de verbindingsfunctie met omliggende leefgebieden blokkeren (specifiek ten behoeve van de hamster). </antwoord>
      <noten afkomstig="antwoord"/>
   </antwoorden>
</kvr>
