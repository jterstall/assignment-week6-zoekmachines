<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden M. M. van der Burg, Kalsbeek-Jasperse en Vliegenthart (allen PvdA) over ontucht door een voormalige groepsleider van het instituut van verstandelijk gehandicapten «Vincentius» te Udenhout. (Ingezonden 13 februari 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2655
</item>
         <item attribuut="Rubriek">Strafrecht en strafprocesrecht (Misdrijven) Welzijn (Geestelijk gehandicapten)</item>
         <item attribuut="Trefwoorden">Geestelijk gehandicapten Zedendelicten</item>
         <item attribuut="Vindplaats">Kamervragen met antwoord 1995-1996, nr. 707, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">M. M. van der Burg</persoon>
            <persoon partij="PvdA">Kalsbeek-Jasperse</persoon>
            <persoon partij="PvdA">Vliegenthart</persoon>
         </item>
         <item attribuut="Datum_reaktie">1996-03-05</item>
         <item attribuut="Datum_indiening">1996-02-13</item>
         <item attribuut="Document-id">KVR2655</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1431" allpagenumbers="1431 1432" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="707" onderwerp="" indiendatum="1996-02-13">
         <vrager partij="PvdA" oorsprong="parlement">M. M. van der Burg</vrager>
         <vrager partij="PvdA" oorsprong="parlement">Kalsbeek-Jasperse</vrager>
         <vrager partij="PvdA" oorsprong="parlement">Vliegenthart</vrager>
         <vraagt-aan/>
      </vraagdata>
      <antwoorddata antwoorddatum="1996-03-5">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Is de minister op de hoogte van het bericht <voetnoot nummer="1"/>, dat het Openbaar Ministerie afspraken heeft gemaakt met de voormalige groepsleider T. van E. van het Instituut voor verstandelijk gehandicapten ’Vincentius’ te Udenhout, volgens welke hij in ruil voor bekentenissen ervan verzekerd was niet vervolgd te worden voor de door hem bekende strafbare feiten? </vraag>
      <vraag nummer="2">Kan de minister meedelen, ook vanwege het verkrijgen van duidelijkheid voor met name de betreffende ouders, bewoners en personeel, of en zo ja welke afspraken door het Openbaar Ministerie zijn gemaakt met de voormalige groepsleider T. van E.? </vraag>
      <vraag nummer="3">Heeft de voormalige groepsleider, en nu gedetineerde, bekend, dat hij nog vijf andere vrouwen sexueel heeft misbruikt en/of mishandeld? </vraag>
      <vraag nummer="4">Kan de minister bevestigen, dat ten aanzien van deze delicten geen strafvervolging plaatsvindt of kan plaatsvinden vanwege verjaring van betreffende delicten, gepleegd door de voormalige groepsleider? </vraag>
      <vraag nummer="5">Is het O.M. op de hoogte gesteld van andere, meer recente zaken die nog niet zijn verjaard? </vraag>
      <vraag nummer="6">Kan de minister meedelen of stappen zijn ondernomen om betrokken ouders en familieleden te informeren over het feit, dat geen strafvervolging zal of kan plaatsvinden en waarom? </vraag>
      <vraag nummer="7">Is de minister van plan om zo nodig alsnog contact op te nemen met betrokken ouders, familieraad en de N.V. G.Z. teneinde uitleg te geven over de gang van zaken en de wijze waarop verder met de zaak wordt omgegaan? </vraag>
      <vraag nummer="8">Kan de minister en/of staatssecretaris meedelen of en – zo ja – op welke wijze nazorg zal worden gepleegd ten aanzien van ouders, familieleden en personeel? </vraag>
      <vraag nummer="9">Hoe denkt de minister in de toekomst met dergelijk situaties om te gaan? </vraag>
      <vraag nummer="10">Is een informatiesysteem over o.a. groepsleiders die zich schuldig hebben gemaakt aan seksueel misbruik, de zogeheten zwarte lijst, op grond van de Wet Persoons Registratie verboden? </vraag>
      <noten afkomstig="vraag">
         <noot nummer="1" datum="1996-02-10" bron="Trouw">Trouw, 10 februari 1996</noot>
      </noten>
   </vragen>
   <antwoorden aantal="4">
      <antwoord nummer="1 en 2">Wij kennen het bedoelde bericht in het dagblad Trouw. Niet juist is de daarin geuite veronderstelling als zou de verdachte in ruil voor bekentenissen ervan verzekerd zijn niet vervolgd te worden voor de door hem bekende feiten. Zoals hieronder wordt toegelicht heeft het OM een duidelijk voorbehoud ten aanzien van het recht van nieuwe strafvervolging gemaakt, waarvan de groepsleider op de hoogte was toen met hem gesproken werd over mogelijk andere gevallen van seksueel misbruik dan waarvoor hij reeds veroordeeld was. Over deze zaak heeft het College van Procureurs-Generaal een voorlopig ambtsbericht uitgebracht, in afwachting van voltooiing van het strafrechtelijk onderzoek. Uit dat ambtsbericht blijkt het volgende. De groepsleider bleek in 1993 strafrechtelijk bewijsbaar seksueel contact te hebben gehad met een pupil. In 1995 werd de (inmiddels ontslagen) groepsleider, inmiddels in hoger beroep, daarvoor veroordeeld tot 2 jaar gevangenisstraf. De bewezenverklaring was – samengevat – meermalen gepleegde ontucht met een aan hem toevertrouwde minderjarige, gemeenschap met een vrouw van de leeftijd tussen 12 en 16 jaar, waarbij die vrouw bovendien geestelijk gehandicapt was. Intussen kwamen er steeds sterkere aanwijzingen dat de groepsleider andere pupillen seksueel had misbruikt. Om slachtoffers adequate therapeutische begeleiding te kunnen geven heeft de directie van Vincentius getracht te achterhalen om welke pupillen het zou kunnen gaan. Het lukte de directie niet daarover voldoende zekerheid te krijgen. Na overleg met de Inspectie voor de Gezondheidszorg heeft de directie de hoofdofficier van justitie te Breda benaderd voor medewerking aan een therapeutisch plan van aanpak. De hoofdofficier van justitie heeft medewerking toegezegd, voorzover daarbij zaken werden uitgezocht van hooguit dezelfde en lichtere aard als de feiten waarvoor de groepsleider reeds was veroordeeld. Indien gevallen aan het licht zouden komen hetzij buiten medewerking van de groepsleider, hetzij van ernstiger aard dan waarvoor veroordeeld was, zou het OM zich alle rechten voor wat betreft strafvervolging voorbehouden. Met de directie werd tenslotte afgesproken dat dit voorbehoud aan de veroordeelde duidelijk zou worden gemaakt. </antwoord>
      <antwoord nummer="3 t/m 8">Na voltooiing van het thans nog lopende onderzoek zal vastgesteld worden welke zaken zowel vervolgbaar als mogelijk ook bewijsbaar zijn. Daarbij wordt het belang van de strafvordering afgewogen tegen het belang van de pupil en betrokken ouders, omdat mogelijk in bepaalde zaken bewijs zal moeten worden vergaard met behulp van buitengewoon indringende en mogelijk ook beschadigende verhoren van pupillen, terwijl de mogelijke uitkomsten daarvan, gezien het verstandelijke niveau van de pupillen, uit een oogpunt van bewijskracht kwestieus kunnen zijn. Daarom zal het Bredase OM de beleidsafweging omtrent de vervolgingsbeslissing maken na samenspraak met de Inspectie voor de Gezondheidszorg, de directie van Huize St. Vincentius en de ouders van de betrokken pupillen. Deze aanpak is met de ouders, de oudervereniging, de Inspectie voor de Gezondheidszorg en de directie doorgesproken op een gezamenlijke bijeenkomst op 13 februari jl. Daarbij heeft de hoofdofficier van justitie verzekerd dat de ouders van de pupillen die seksueel contact hebben gehad met de ex-groepsleider, zeer betrokken zullen blijven bij de voortgang van het onderzoek en de afwegingen die daarbij moeten worden gemaakt. Daarnaast heeft de Inspectie voor de Gezondheidszorg er op toe gezien dat de directie van Huize St. Vincentius zorg draagt voor een adequate opvang en begeleiding van de slachtoffers, ouders en personeel. Het betreft hier de volgende aspecten: inschakelen deskundigen, individuele en groepsbijeenkomsten met betrekking tot verwerking en instructie personeel met betrekking tot begeleiding van slachtoffers en ouders. Voorts is er op toegezien dat bij Huize Vincentius een protocol is ontworpen met betrekking tot hoe seksueel misbruik voorkomen kan worden c.q. hoe omgegaan moet worden met (vermoedens van) seksueel misbruik. Tevens wordt een vertrouwenspersoon aangesteld en een klachtencommissie benoemd. </antwoord>
      <antwoord nummer="9">De minister van justitie is van oordeel dat de wijze waarop het Bredase OM tot dusver met deze zaak is omgegaan, zorgvuldig is. Benadrukt moet worden dat zaken als deze uitzonderlijk zijn, zodat een standaardaanpak niet is te geven. Wel meent zij dat in eventuele vergelijkbare toekomstige zaken een voorbeeld genomen kan worden aan de wijze waarop het Bredase OM de zaak heeft aangepakt. </antwoord>
      <antwoord nummer="10">Dit is inderdaad het geval. Derhalve wordt een verbeterde procedure ontwikkeld voor het werven van nieuw personeel. Zo zal in sollicitatiegesprekken de attitude van de sollicitant ten aanzien van seksualiteit en het (instellings)beleid met betrekking tot seksueel misbruik expliciet aan de orde worden gesteld. Tevens worden referenties nagetrokken bij vroegere werkgevers en wordt, voor bepaalde functies, een verklaring omtrent het gedrag gee¨ist. </antwoord>
      <noten afkomstig="antwoord"/>
   </antwoorden>
</kvr>
