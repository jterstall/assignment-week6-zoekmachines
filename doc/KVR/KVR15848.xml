<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dijke (ChristenUnie) aan de minister van Binnenlandse Zaken en Koninkrijksrelaties over de demonstratie te Assen ter herdenking van de Armeense genocide. (Ingezonden 2 mei 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15848
</item>
         <item attribuut="Inhoud">Bij een demonstratie in Assen ter gelegenheid van de herdenking van de Armeense genocide, moest in opdracht van de politie bepaalde woorden uit de meegedragen spandoeken worden geknipt.</item>
         <item attribuut="Rubriek">Criminaliteit en openbare orde (Politie) Staats- en bestuursrecht (Grondrechten)</item>
         <item attribuut="Trefwoorden">Demonstraties Mensenrechten Politie</item>
         <item attribuut="Vindplaats">Kamervragen met antwoord 2001-2002, nr. 1304, Tweede Kamer</item>
         <item attribuut="Vraagnr_bij_indiening">2010209890</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="ChristenUnie">Van Dijke</persoon>
         </item>
         <item attribuut="Datum_reaktie">2002-06-20</item>
         <item attribuut="Datum_indiening">2002-05-02</item>
         <item attribuut="Document-id">KVR15848</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2757" allpagenumbers="2757 2758" vetnummer="2010209890" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15848" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1304" onderwerp="" indiendatum="2002-05-2">
         <vrager partij="ChristenUnie" oorsprong="parlement">Van Dijke</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="20 juni 2002), zie ook Aanhangsel Handelingen nr. 1224, vergaderjaar 2001–2002">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Hebt u kennisgenomen van de demonstratie die woensdag 24 april jl. plaatsvond in Assen ter gelegenheid van de herdenking van de Armeense genocide (1915), waarvoor toestemming was verleend door het College van Burgemeester &amp; Wethouders en door de politie? </vraag>
      <vraag nummer="2">Is het u bekend dat uit de bij deze demonstratie gedragen spandoeken, in opdracht van de politie, bepaalde woorden (zoals «Turkije» of «Turkse overheid») moesten worden geknipt? </vraag>
      <vraag nummer="3">Op welke gronden kon worden gelast dat deze woorden moesten worden geschrapt? </vraag>
      <vraag nummer="4">Was er naar uw mening grond voor het genoemde optreden van de politie bij deze demonstratie? </vraag>
      <vraag nummer="5">In welke gevallen is de politie gemachtigd om teksten van spandoeken die worden meegedragen bij een demonstratie te wijzigen? </vraag>
      <vraag nummer="6">Deelt u de mening dat er bij de genoemde demonstratie geen problemen van openbare orde waren, die een dergelijk ingrijpen van de politie noodzakelijk maakte? Is er reden aan te nemen dat ten onrechte een inbreuk is gemaakt op de vrijheid van meningsuiting en de regelingen uit de Wet Openbare Manifestaties? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Het besluit om bepaalde uitingen op spandoeken te verwijderen is in casu middels overleg tussen de politie en de organisatie van de demonstratie tot stand gekomen. Het is van belang te benadrukken dat er bij openbare manifestaties, zoals demonstraties, sprake is van een stelsel van voorafgaande kennisgeving (met de mogelijkheid van een verbod als aan de gestelde voorwaarden niet is voldaan) in plaats van een vergunningenstelsel dat een instemming met de manifestatie impliceert. In de Wet openbare manifestaties (Wom) is een duidelijk kader gegeven voor de wijze waarop het recht tot betoging op gemeentelijk niveau kan worden gereguleerd. Zo is de gemeenteraad bevoegd op grond van artikel 4 Wom om regels vast te stellen inzake de kennisgevingsplicht en ook bij de bevoegdheden van de burgemeester in het kader van de Wom gaat het om voorschriften die het ordelijk verloop van een manifestatie betreffen. Indien bijvoorbeeld een ernstige verstoring van het verkeer in de verwachting ligt, mag de burgemeester – na het maken van een noodzakelijke belangenafweging – maatregelen treffen om dit effect te beperken. Maar de keuze van de organisatie voor het tijdstip en de plaats van de betoging is dus in eerste instantie bepalend en dat moet ook het uitgangspunt van het lokale gezag zijn. Een voorafgaande controle van en actieve bestuurlijke bemoeienis met de inhoud van de uit te dragen standpunten valt echter niet binnen het kader van de Wom en is ongeoorloofd. Het voorafbeoordelen van teksten van spandoeken op hun inhoud is een schending van het verbod van censuur zoals dat voortvloeit uit de artikelen 7 en 9 Grondwet. Alleen achteraf, als blijkt dat betogers discriminerende of beledigende teksten uitdragen, kan de politie de desbetreffende spandoeken e. d. in beslag nemen en eventueel individuele betogers aanhouden op verdenking van bepaalde strafbare feiten. </antwoord>
      <antwoord nummer="4">Het optreden van de politie was gebaseerd op de in het vooroverleg gemaakte afspraken over onder andere de teksten op de mee te dragen spandoeken. De politie wilde daarmee voorkomen – en dat is op zichzelf zeer gerechtvaardigd – dat ongeregeldheden zouden kunnen ontstaan. Echter naar mijn mening – en hierbij verwijs ik ook naar mijn antwoord op vraag 3 – was de insteek die de politie daarbij koos niet geoorloofd. Hoewel de beoordeling over de rechtmatigheid in het individuele geval aan de rechter is, is het dus zeer de vraag of de gemaakte afspraken in een rechtszaak overeind zouden kunnen blijven. </antwoord>
      <antwoord nummer="5">Voor het antwoord op deze vraag verwijs ik naar mijn antwoord op vraag drie. </antwoord>
      <antwoord nummer="6">Uit het antwoord op vraag drie is reeds gebleken dat problemen van openbare orde sowieso nooit mogen leiden tot voorafgaand ingrijpen ten aanzien van de uitingen die men voornemens is te doen tijdens een demonstratie. Het antwoord op het tweede deel van deze vraag moet dan ook bevestigend luiden. </antwoord>
      <noten afkomstig="antwoord"/>
   </antwoorden>
</kvr>
