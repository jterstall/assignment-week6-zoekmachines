<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koekkoek (CDA) over het afhandelen van 200 zaken in een megazitting door de politierechter te Rotterdam. (Ingezonden 19 februari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4534
</item>
         <item attribuut="Inhoud">Betreft strafzaken waarbij geen straf kon worden opgelegd doordat het openbaar ministerie de zaak te laat voor de rechter had gebracht. De termijn zou zijn overschreden wegens gebrek aan capaciteit bij de Rotterdamse rechtbank.</item>
         <item attribuut="Rubriek">Rechterlijke organisatie (Openbaar ministerie) Strafrecht en strafprocesrecht (Vervolging)</item>
         <item attribuut="Trefwoorden">Procesrecht Strafrecht</item>
         <item attribuut="Vindplaats">Kamervragen met antwoord 1996-1997, nr. 848, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Koekkoek</persoon>
         </item>
         <item attribuut="Datum_reaktie">1997-03-13</item>
         <item attribuut="Datum_indiening">1997-02-19</item>
         <item attribuut="Document-id">KVR4534</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1735" allpagenumbers="1735 1736" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="848" onderwerp="" indiendatum="1997-02-19">
         <vrager partij="CDA" oorsprong="parlement">Koekkoek</vrager>
         <vraagt-aan/>
      </vraagdata>
      <antwoorddata antwoorddatum="1997-03-13">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht, dat de politierechter te Rotterdam in een megazitting 200 zaken heeft afgehandeld, waarbij geen straf kon worden opgelegd doordat het openbaar ministerie de zaak te laat voor de rechter had gebracht? <voetnoot nummer="1"/>
      </vraag>
      <vraag nummer="2">Ligt aan het doen verlopen van de termijn enig beleid ten grondslag? </vraag>
      <vraag nummer="3">Is bij het OM in meer gevallen momenteel sprake van een (dreigende) overschrijding van de termijn waarop de zaken nog voor de rechter kunnen worden gebracht? Zo ja, in hoeveel gevallen? </vraag>
      <vraag nummer="4">Is er thans sprake van een zodanige uitbreiding van het Openbaar Ministerie dat overschrijding van de termijn door gebrek aan capaciteit bij nieuwe zaken kan worden voorkomen? </vraag>
      <vraag nummer="5">Is de capaciteitsproblematiek bij de Rotterdamse rechtbank nog steeds zodanig dat zaken niet door de meervoudige kamer kunnen worden afgedaan, en daarom naar de politierechter worden doorgeschoven? Zo ja, op welke termijn kan dit capaciteitstekort worden verholpen? </vraag>
      <vraag nummer="6">Doen dergelijke capaciteitsproblemen bij de rechtbank zich ook in andere arrondissementen voor? Zo ja, welke maatregelen worden getroffen om de situatie te verbeteren? </vraag>
      <noten afkomstig="vraag">
         <noot nummer="1" datum="1997-02-17" bron="Trouw">Trouw, 17 februari 1997</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het parket te Rotterdam heeft vastgesteld dat het als gevolg van een tekort aan zittingscapaciteit niet alle strafzaken binnen de geldende termijnen aanhangig kon maken. Ter beheersing van de instroom koos de Rotterdamse hoofdofficier voor een zekere temporisering in de (zeer veel capaciteit vergende) grote opsporingsonderzoeken. Niettemin was het tekort dusdanig groot dat ook de onderhavige maatregel genomen moest worden. Daarbij heeft het parket zorgvuldig vastgesteld dat zoveel mogelijk de lichtste zaken daarvoor in aanmerking kwamen. In deze zaken koos het parket in overleg met de rechtbank ervoor de rechter zelf te laten vaststellen of de termijn van ontvankelijkheid was verstreken en aldus tevens de verdachte de gelegenheid te bieden ten overstaan van de rechter zijn of haar mening te geven. </antwoord>
      <antwoord nummer="3">Behalve in Rotterdam doet dit probleem zich bij de parketten in relatie tot de rechtbanken niet voor. </antwoord>
      <antwoord nummer="4">Op korte termijn zal onderzocht worden of de uitbreiding die in 1996 aan het Rotterdamse parket (en m.n. aan de rechtbank) is toegewezen, voldoende effect sorteert. De resultaten van dit onderzoek zullen mede betrokken worden bij de aanstaande invoering van een nieuw budgetverdeelsysteem voor het openbaar ministerie. </antwoord>
      <antwoord nummer="5">Momenteel is er bij de rechtbank Rotterdam inderdaad sprake van een knelpunt in de zittingscapaciteit voor de behandeling van strafzaken. In 1996 is nader onderzoek ingesteld bij de rechtbanken naar de relatie tussen de formatieve bezetting en de instroom van zaken. Hieruit is gebleken dat de rechtbank Rotterdam een relatieve onderbezetting had ten opzichte van andere rechtbanken. Op grond van de gemaakte vergelijking zijn in 1996 aan de rechtbank Rotterdam 20 formatieplaatsen extra toegewezen. Omdat er tijd nodig is om rechters te selecteren en op te leiden zijn er nu nog circa 7 rechtersvacatures. Inmiddels zijn er voor de korte en de lange termijn afspraken gemaakt om te komen tot een plan van aanpak voor het vergroten van de zittingscapaciteit in de strafsector. Er wordt naar gestreefd de vacatures zo snel mogelijk op te vullen. Op korte termijn zal een verschuiving plaatsvinden van rechtsgeleerd personeel vanuit de andere sectoren naar de strafsector. Op deze wijze zal de bezetting van de strafsector spoedig met 10 formatieplaatsen rechtsgeleerd personeel kunnen worden uitgebreid. Daarnaast zullen andere rechtbanken en hoven worden benaderd om tijdelijke capaciteit te leveren om op deze wijze het aantal strafzittingen te kunnen uitbreiden en de werkvoorraden bij het parket Rotterdam te kunnen verminderen. Ook zal worden bezien of de capaciteit nog verder kan worden uitgebreid door honoraire plaatsvervangers tijdelijk een deeltijdaanstelling te geven. Ten slotte wordt nog bekeken of in de nabije toekomst in Rotterdam extra Raio’s kunnen worden geplaatst. Op de langere termijn zal bezien worden in hoeverre alsnog een structurele uitbreiding van de rechtbank Rotterdam noodzakelijk is. Het lijkt er namelijk op dat de rechtbank Rotterdam in vergelijking met de rechtbanken in Den Haag en Amsterdam structureel is onderbezet. Momenteel wordt onderzocht hoe groot deze onderbezetting precies is. Een eventuele extra uitbreiding zal gefaseerd worden toegekend. Daarbij zal aan de ene kant zoveel mogelijk worden voorkomen dat vacatures lang open staan. Aan de andere kant zal de rechtbank de gelegenheid krijgen om beschikbare kandidaten zo snel mogelijk aan te bevelen. Zo kan langs flexibele weg de bezetting op peil worden gebracht. Vanwege het huidige capaciteitstekort kan het inderdaad voorkomen dat zaken die bij voorkeur door de meervoudige kamer zouden moeten worden behandeld, bij de enkelvoudige kamer moeten worden aangebracht. Overigens is de benutting van de beschikbare capaciteit sterk afhankelijk van de afstemming in de strafrechtelijke keten. Het ligt in de bedoeling deze afstemming tussen parket en gerecht in Rotterdam verder te verbeteren. Hierbij zal gebruik worden gemaakt van de resultaten van onderzoek dat thans reeds in andere arrondissementen wordt uitgevoerd. </antwoord>
      <antwoord nummer="6">In andere arrondissementen zijn er in zijn algemeenheid geen grote capaciteitsproblemen te constateren. Tijdens de landelijke begrotingsronde is gebleken dat een goede doorstroming in de strafrechtelijke keten in 1997 is gewaarborgd. Alle arrondissementen zijn gewezen op het belang van een regelmatig afstemmingsoverleg tussen het parket en de rechtbank om fluctuaties in zaaksaanbod en zittingscapaciteit op te kunnen vangen. In een aantal arrondissementen draagt de nieuwe gemeenschappelijke huisvesting bij aan een verbetering van de persoonlijke contacten, hetgeen een positief effect heeft op de afstemming tussen parket en gerechten. </antwoord>
      <noten afkomstig="antwoord"/>
   </antwoorden>
</kvr>
