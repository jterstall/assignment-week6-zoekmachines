<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Harrewijn (GroenLinks) en Smits (PvdA) aan de staatssecretaris van Sociale Zaken en Werkgelegenheid, dhr. Hoogervorst, over ontslag oudere werknemers bij AKZO. (Ingezonden 25 januari 2000); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11962
</item>
         <item attribuut="Inhoud">Vragen over de rechtmatigheid van werkloosheidsuitkeringen van oudere ex-werknemers van Akzo, in vervolg op eerdere vragen (Aanh. Hand. II, 1998-1999, nr. 1872 en Aanh. Hand. II, 1997-1998, nr. 1274).</item>
         <item attribuut="Rubriek">Inkomen en rechtspositie (Ontslagen) Sociale zekerheid (Misbruik sociale zekerheid) Sociale zekerheid (Werkloosheidsvoorzieningen (WW, WWV)) Welzijn (Ouderen)</item>
         <item attribuut="Trefwoorden">Misbruik sociale verzekeringen Ontslagen Ouderen WW</item>
         <item attribuut="Vindplaats">Kamervragen met antwoord 1999-2000, nr. 1510, Tweede Kamer</item>
         <item attribuut="Vraagnr_bij_indiening">2990005710</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="GroenLinks">Harrewijn</persoon>
            <persoon partij="PvdA">Smits</persoon>
         </item>
         <item attribuut="Datum_reaktie">2000-07-04</item>
         <item attribuut="Datum_indiening">2000-01-25</item>
         <item attribuut="Document-id">KVR11962</item>
         <item attribuut="Omvang">4 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3431" allpagenumbers="3431 3432 3433 3434" vetnummer="2990005710" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11962" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1510" onderwerp="" indiendatum="2000-01-25">
         <vrager partij="GroenLinks" oorsprong="parlement">Harrewijn</vrager>
         <vrager partij="PvdA" oorsprong="parlement">Smits</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="4 juli 2000), zie ook Aanhangsel Handelingen nr. 725, vergaderjaar 1999–2000">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich de antwoorden op eerdere vragen over oudere werknemers bij AKZO? <voetnoot nummer="1"/>
      </vraag>
      <vraag nummer="2">Als 58 dossiers worden onderzocht, waarvan er 44 betrekking hebben op een collectief ontslag en er derhalve 14 maatgevend kunnen zijn voor een mogelijke ontslagpraktijk in strijd met het evenredigheidsbeginsel, zijn die 14 dossiers dan representatief genoeg voor conclusies zoals getrokken in de eerdere beantwoording, zeker in het licht van het feit dat ten aanzien van 9 dossiers, waarschijnlijk behorende tot die overige 14, de rechtmatigheid niet kan worden vastgesteld? </vraag>
      <vraag nummer="3" voetnoot="2">Hebben de betreffende Regionaal Directeuren Arbeidsvoorziening in alle gevallen nagegaan of het anciënniteitsbeginsel is toegepast bij ontslagaanvragen door Akzo-vestigingen? Zijn er ook voldoende en respresentatieve dossiers onderzocht van ouderen van bij voorbeeld de vestiging Hengelo, waarvoor een ontslagvergunning is verleend door de RDA? <voetnoot nummer="2"/>
      </vraag>
      <vraag nummer="4">Hoe verhoudt zich het totaal van 379 WW-toekenningen in 1996 en 1997 aan ex-werknemers van Akzo in de leeftijd van 55 jaar en ouder, tot het totaal aan WW-toekenningen in dezelfde periode? Geeft deze vergelijking aanleiding tot de conclusie dat het aantal 55 jarigen en ouderen onder de WW-toekenningen niet evenredig is aan hun aandeel in het werknemersbestand van Akzo? </vraag>
      <vraag nummer="5">Klopt het dat bij Akzo-vestigingen lijsten gehanteerd werden van «Kandidaat wachtgelders», waarop specifiek de namen stonden van werknemers van 57,5 jaar en ouder die vervolgens voor ontslag werden aangemeld, hetzij bij de RDA, hetzij bij de kantonrechter? Als het klopt, is het hanteren van leeftijdspecifieke ontslaglijsten niet in strijd met het evenredigheidsbeginsel? </vraag>
      <vraag nummer="6">Heeft Akzo bij de ontslagaanvraag mededeling gedaan van het beleid bij bepaalde vestigingen om bij reorganisaties bij voorkeur ouderen te laten afvloeien, hetzij via de pré VUT, hetzij via wachtgeld, aangevuld met 15% bovenwettelijke uitkering? </vraag>
      <vraag nummer="7">Als blijkt dat vestigingen van Akzo een intern beleid hadden om ouderen bij voorkeur te laten afvloeien en derhalve handelden in strijd met het anciënniteitsbeginsel en als dit niet bekend was bij de RDA of de kantonrechter, wie is dan verantwoordelijk te houden voor deze omissie? Welke consequenties zijn hier mogelijk aan verbonden? </vraag>
      <noten afkomstig="vraag">
         <noot nummer="1" documenttype="Kamervragen" documentjaargang="1998-1999">Aanhangsel Handelingen, vergaderjaar 1998–1999, nr. 1872 en 1997–1998, nr. 1274.</noot>
         <noot nummer="2" documenttype="Kamervragen" documentjaargang="1997-1998" documentnummer="1274">Aanhangsel Handelingen, vergaderjaar 1997–1998, nr. 1274, gaat specifiek in op de ontslagkwestie in Arnhem. De beantwoording op de vragen van de leden Van Hoof en Hoogervorst.</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De veronderstelling dat van de 58 onderzochte dossiers er 44 betrekking hebben op een collectief ontslag berust vermoedelijk op een misverstand. Het College van toezicht sociale verzekeringen (Ctsv) heeft uit de door de verschillende districtskantoren van het GAK aangeleverde WW-dossiers een aselecte steekproef getrokken. Daarbij is de volgende werkwijze gehanteerd. Allereerst zijn uit de 9 GAK-districten waar in de betrokken periode (1996–1997) meer dan 25 WW-toekenningen hadden plaatsgevonden, er 3 geselecteerd. Dat betrof het district waar de meeste dossiers werden behandeld (Arnhem), en de districten Hengelo en Leiden. Van Arnhem zijn 55 dossiers beoordeeld en van beide andere districten elk 10. Van deze 75 dossiers waren er 58 relevant, in die zin dat zij betrekking hadden op oudere werknemers die in verband met een reorganisatie waren ontslagen. Bij deze 58 dossiers heeft het Ctsv de toepassing van de WW onderzocht. Het veronderstelde misverstand is vermoedelijk ontstaan naar aanleiding van de beantwoording van de kamervragen van Van Hoof en ondergetekende van 3 september </antwoord>
      <antwoord nummer="1997" voetnoot="1 2">
         <voetnoot nummer="1"/>. Daarbij werd abusievelijk uitgegaan van een totaal van 58 WW-toekenningen, waarvan er 44 betrekking hadden op werknemers van wie de dienstbetrekking was beëindigd vanwege de sluiting van de vestiging Kleefse Waard. Bij de beantwoording van de kamervragen van Rosenmöller en Smits <voetnoot nummer="2"/>is aangegeven dat het aantal van 58 een steekproef betrof en dat in totaal 379 WW-uitkeringen waren toegekend aan ex-werknemers van Akzo Nobel van 55 jaar en ouder. Voor de volledigheid, in de steekproef zijn 2 dossiers opgenomen van werknemers die betrokken waren bij het collectieve ontslag in verband met de sluiting van de vestiging Kleefse Waard. Het evenredigheidsbeginsel kan door de werkgever worden toegepast indien bij dezelfde RDA binnen een periode van 3 maanden voor 10 of meer werknemers ontslagverzoeken worden ingediend. Toepassing van het beginsel houdt in dat de leeftijdsverdeling van de voor ontslag voorgedragen werknemers evenredig is aan die van het totale werknemersbestand. Het Ctsv-onderzoek geeft geen uitsluitsel over de verhouding tussen individuele en collectieve ontslagen. Dit is wel te ontlenen aan de informatie van Arbeidsvoorziening over de door Akzo Nobel in 1996 en 1997 ingediende ontslagverzoeken. Deze informatie is opgenomen in het antwoord op vraag 3. Op basis van de door het Ctsv verstrekte informatie ben ik van oordeel dat de steekproef aselect tot stand is gekomen en een voldoende omvang had. Het onderzoek van het Ctsv levert daarmee een voldoende betrouwbare indicatie op van het aantal gevallen waarin de uitvoeringsinstelling op basis van de richtlijnen een eigen onderzoek had behoren in te stellen. Zoals bij de beantwoording van eerdere kamervragen al is aangegeven, heeft de uitvoeringsinstelling dit nagelaten. In naar schatting enkele tientallen gevallen kon daarom niet worden vastgesteld of de WW-uitkering rechtmatig was. </antwoord>
      <antwoord nummer="3" voetnoot="3 4">De Algemene Directie van Arbeidsvoorziening heeft op mijn verzoek bij de Regionale Directeuren voor de Arbeidsvoorzieningsorganisatie (RDA-en) de dossiers opgevraagd van de door Akzo Nobel in 1996 en 1997 ingediende ontslagverzoeken. Hieruit blijkt dat in 1996 en 1997 in totaal voor 334 werknemers van Akzo Nobel een ontslagverzoek is ingediend. In 180 gevallen ging het om een ontslagverzoek in verband met een collectief ontslag. Aan Akzo Nobel is in 1996 en 1997 in totaal voor 311 werknemers toestemming voor ontslag verleend <voetnoot nummer="3"/>. Het betrof in 166 gevallen werknemers in de leeftijdscategorie 55–65, waarvan 130 in verband met een collectief ontslag <voetnoot nummer="4"/>. Arbeidsvoorziening heeft onderzocht of bij de beoordeling van de ontslagverzoeken in verband met bedrijfseconomische redenen, is getoetst aan het anciënniteitsbeginsel. Uit de dossiers blijkt dat niet in alle gevallen toetsing van de ontslagkeuze aan het anciënniteitsbeginsel heeft plaatsgevonden. Ten dele kan dit worden verklaard. In geval van een verplaatsing of sluiting van een geheel bedrijfsonderdeel is toetsing aan het anciënniteitsbeginsel terecht niet aan de orde. Dat is ook het geval indien er bij het vervallen van functies geen sprake is van uitwisselbare functies en/of herplaatsingsmogelijkheden. Daarnaast zijn er echter dossiers van ontslagverzoeken waarin toetsing aan het anciënniteitsbeginsel had moeten plaatsvinden, maar waaruit niet valt op te maken dat dit daadwerkelijk is gebeurd. Het betreft ondermeer de gevallen waarbij tussen Akzo Nobel en de werknemer onderling reeds overeenstemming was bereikt over het ontslag. Dit gebeurde veelal onder toekenning van een bovenwettelijke uitkering. In deze gevallen was er vaak ook duidelijkheid over verstrekking van een WW-uitkering. Het tweede deel van de vraag heeft, zo neem ik aan, betrekking op het onderzoek van het Ctsv. Dat onderzoek was gericht op de vraag of de WW juist was toegepast ten aanzien van de door Akzo Nobel in verband met bedrijfseconomische redenen ontslagen oudere werknemers. Op het districtskantoor van Hengelo zijn in 1996 en 1997 in totaal 97 WW-uitkeringen toegekend aan voormalig werknemers van Akzo Nobel. Hiervan zijn er 30 geselecteerd. Van deze 30 dossiers hadden er 22 betrekking op ouderen die in verband met een reorganisatie waren ontslagen. Deze 22 dossiers zijn in de steekproef betrokken. Zoals al aangegeven had de steekproef een totale omvang van 58 dossiers. Op basis van de resultaten van de steekproef kan ervan worden uitgegaan dat bij het merendeel van deze 22 dossiers sprake was van een beëindiging van de arbeidsovereenkomst met instemming van de RDA. Zoals al aangegeven bij het antwoord op vraag 2 is de steekproef naar mijn oordeel representatief voor de WW-toepassing ten aanzien van oudere werknemers van Akzo Nobel aan wie in 1996 en 1997 een WW-uitkering is toegekend. De steekproef bevat naar mijn oordeel eveneens voldoende dossiers over de WW-toepassing in casu door het districtskantoor Hengelo. </antwoord>
      <antwoord nummer="4">Uit van het Ctsv ontvangen nadere informatie blijkt dat in 1996 in totaal 503 WW-uitkeringen zijn toegekend aan ex-werknemers van Akzo Nobel. Daarvan zijn er 263 (52,3%) toegekend aan werknemers van 55 jaar en ouder. In 1997 bedroeg het aantal WW-toekenningen aan ex-werknemers van Akzo Nobel 348. Het aandeel WW-uitkeringen van werknemers vanaf 55 jaar bedroeg 114 (32,8%). Het aandeel van werknemers van 55 tot en met 64 jaar in het werknemersbestand van Akzo Nobel bedroeg zowel per 1 januari 1996 als per 1 januari 1997 ongeveer 12%. De kans dat een werknemer van 55 jaar of ouder in de WW terecht kwam was in de jaren 1996 en 1997 bij Akzo Nobel 4,4 maal, respectievelijk 2,7 maal zo hoog als de gemiddelde kans voor een werknemer van Akzo Nobel. Er is derhalve onmiskenbaar sprake van een forse oververtegenwoordiging van werknemers vanaf 55 jaar. </antwoord>
      <antwoord nummer="5">Akzo Nobel heeft desgevraagd ontkend dat in 1996 en 1997 het beleid is gehanteerd om bij reorganisaties bij voorkeur ouderen af te laten vloeien. Ook hebben er, aldus Akzo Nobel, geen lijsten van kandidaat-wachtgelders bestaan. Wel wordt aangegeven dat overzichten bestaan met gedetailleerde informatie omtrent vervallen functies en de daaraan verbonden werknemers. Uit dergelijke basisbestanden kan naar verschillende gezichtspunten informatie gerangschikt worden, onder meer naar leeftijd. Het hanteren van leeftijdspecifieke ontslaglijsten zou vanzelfsprekend strijdig zijn met het evenredigheidsbeginsel. </antwoord>
      <antwoord nummer="6">Uit bij Arbeidsvoorziening ingewonnen informatie blijkt dat in de schriftelijke informatie die Akzo Nobel in het kader van de ontslagaanvragen heeft verstrekt, geen mededeling is gedaan van een dergelijk beleid. Eén van de door Arbeidsvoorziening benaderde RDA-en heeft wel bevestigd dat medewerkers van Akzo Nobel in 1998 in gesprekken met zijn medewerkers het bestaan van een dergelijk beleid hebben bevestigd. Twee andere RDA-en hebben van Akzo Nobel in 1996 algemene informatie over voorgenomen reorganisaties ontvangen waaruit men «tussen de regels door» het bestaan van een dergelijk voorkeursbeleid voor ouderen zou kunnen opmaken. </antwoord>
      <antwoord nummer="7" voetnoot="1 2">Zoals uit het antwoord uit vraag 6 blijkt bestonden er bij enkele RDA-en indicaties dat Akzo Nobel intern het beleid voerde om bij voorkeur oudere werknemers te laten afvloeien. Het correct toepassen van de ontslagcriteria is primair de verantwoordelijkheid van de werkgever. Ik acht het mede de verantwoordelijkheid van werknemers- en werkgeversorganisaties om hun leden te wijzen op de maatschappelijke onaanvaardbaarheid van het oneigenlijk gebruik van de WW als uittreedroute voor oudere werknemers. De RDA-en beschikken pas sinds 1998 over een geautomatiseerd systeem, aan de hand waarvan per bedrijf kan worden gevolgd welke ontslagverzoeken zich in de loop van de tijd hebben voorgedaan, uitgesplitst naar ontslaggrond en leeftijd. Ten tijde van de onderhavige reorganisaties bij Akzo Nobel was dit systeem nog niet beschikbaar. Dit neemt niet weg, dat de RDA elk ontslagverzoek aan de hand van de in de ministeriële regeling neergelegde toetsingsgronden dient te beoordelen. Naast een beoordeling van de bedrijfseconomische noodzaak behoort te worden getoetst aan de beginselen van anciënniteit en afspiegeling (naar leeftijd). Uit het voorgaande blijkt, dat dit niet in alle gevallen consequent is toegepast. Met name niet in de gevallen waarbij tussen Akzo Nobel en de betrokken werknemer overeenstemming was bereikt over ontslag. Dit is aanleiding om elk misverstand weg te nemen over de verplichting van de RDA-en om alle ontslagverzoeken (ongeacht de aard van het verweer) ambtshalve te toetsen op basis van de ontslagregels uit het zogeheten Ontslagbesluit. De minister van Sociale Zaken en Werkgelegenheid heeft inmiddels alle RDA-en een brief doen toekomen waarin hij hen nogmaals wijst op de verplichting om bij ontslagverzoeken om bedrijfseconomische redenen te toetsen aan de ontslagcriteria (anciënniteit en evenredigheid). Door middel van steekproefsgewijs onderzoek zal toezicht worden gehouden op de wijze waarop de RDA-en de desbetreffende ontslagcriteria in de praktijk toepassen. Bij de reorganisaties bij Akzo Nobel in de jaren 1996 en 1997 heeft de beëindiging van de arbeidsovereenkomsten in een gering aantal gevallen plaatsgevonden via de procedure op grond van artikel 685 van Boek 7 van het Burgerlijk Wetboek (de ontbindingsprocedure). Dit betreft een civielrechtelijke procedure. Dat brengt met zich mee dat feiten en omstandigheden die door de ene partij zijn gesteld en door de andere partij niet worden weersproken, voor de kantonrechter vaststaan. De partijen bij de ontbindingsprocedure zijn daarmee zelf verantwoordelijk voor het al dan niet aandragen van voor het oordeel van de kantonrechter relevante feiten en omstandigheden. Voor het geldend maken van het recht op een WW-uitkering kan dit consequenties hebben. Als de werknemer heeft nagelaten om relevante feiten of omstandigheden aan te voeren, waarvan aannemelijk is dat zij tot een afwijzing van het ontbindingsverzoek zouden hebben geleid, dan is de werknemer verwijtbaar werkloos. Met het besluit «Verweer tegen ontslag» (Stcrt. 1997, 229) heeft het Lisv de uitvoeringsinstellingen opgedragen om in alle gevallen waarin de aan de beëindiging van de dienstbetrekking ten grondslag liggende feiten onvoldoende duidelijk zijn, een onderzoek in te stellen naar eventuele verwijtbaarheid van de werkloosheid. In het kabinetsstandpunt over de invoering van premiedifferentiatie in de WW is aangegeven dat oudere werknemers relatief vaak instromen in de WW. Gecombineerd met de gemiddeld lange verblijfsduur heeft dit geleid tot een zeer hoog aandeel van oudere werknemers in het WW-bestand. Vanwege de specifieke positie van werknemers van 57 <voetnoot nummer="1"/>⁄ <voetnoot nummer="2"/>jaar en ouder heeft het kabinet besloten tot de invoering van een verplicht eigen risico voor de werkgever. Het kabinet wil juist bij grote bedrijven een aanzienlijk deel van de door het ontslag van oudere werknemers veroorzaakte WW-lasten bij de voormalig werkgever in rekening brengen. Hiermee wordt aan de bestaande instrumenten gericht op het tegengaan van een onevenredige uitstroom van ouderen naar de WW, een sterke financiële prikkel toegevoegd. Hiermee kan het oneigenlijk gebruik van de WW als route voor vervroegde uittreding doeltreffend worden tegengegaan. </antwoord>
      <noten afkomstig="antwoord">
         <noot nummer="1" documenttype="Kamervragen" documentjaargang="1997-1998" documentnummer="1274">Aanhangsel Handelingen, vergaderjaar 1997–1998, nr. 1274.</noot>
         <noot nummer="2" documenttype="Kamervragen" documentjaargang="1998-1999" documentnummer="1872">Aanhangsel Handelingen, vergaderjaar 1998–1999, nr. 1872.</noot>
         <noot nummer="3">De ontslagvergunningen zijn verleend op de volgende gronden: – bedrijfseconomische redenen, collectief ontslag: 175 – bedrijfseconomische redenen, individueel ontslag: 28 – arbeidsongeschiktheid: 85 – overige redenen: 23</noot>
         <noot nummer="4">Het aantal in 1996 en 1997 aan Akzo Nobel verleende ontslagvergunningen is niet rechtstreeks te herleiden naar de WW-cijfers over de betreffende jaren. Niet alle ingewilligde de ontslagverzoeken leiden tot een WW-uitkering. Een deel van de ontslagen werknemers vind tijdens de opzegtermijn ander werk. Door de duur van de BBA-procedure en de opzegtermijnen is er verder sprake van een tijdsverschil tussen het moment waarop het ontslagverzoek wordt ingediend en het moment waarop WW wordt aangevraagd. Tenslotte zijn, zo blijkt uit de steekproef van het Ctsv, ook op andere wijze dan via de BBA-procedure, arbeidsovereenkomsten beëindigd</noot>
      </noten>
   </antwoorden>
</kvr>
