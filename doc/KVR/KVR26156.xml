<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van der Staaij (SGP) en Arib (PvdA) aan de minister van Justitie over gedwongen prostitutie tijdens het WK-voetbal. (Ingezonden 19 juni 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26156
</item>
         <item attribuut="Inhoud">Het WK in Duitsland heeft geleid tot een forse toename van gedwongen prositutie en vrouwenhandel. Wat is en wordt er ondernomen om dit te bestrijden en hoe beoordeeld de minister het feit dat de voetbalbond FIFA geweigerd heeft deze seksuele uitbuiting te veroordeling.</item>
         <item attribuut="Rubriek">Strafrecht en strafprocesrecht (Misdrijven) Vrijetijdsbesteding (Sport) Welzijn (Vrouwen)</item>
         <item attribuut="Trefwoorden">Delicten Duitsland Prostitutie Sport Vrouwen</item>
         <item attribuut="Vindplaats">Kamervragen met antwoord 2005-2006, nr. 1952, Tweede Kamer</item>
         <item attribuut="Vraagnr_bij_indiening">2050615300</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SGP">Van der Staaij</persoon>
            <persoon partij="PvdA">Arib</persoon>
         </item>
         <item attribuut="Datum_reaktie">2006-08-16</item>
         <item attribuut="Datum_indiening">2006-06-19</item>
         <item attribuut="Document-id">KVR26156</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4149" allpagenumbers="4149 4150" vetnummer="2050615300" code="0506tkkvr1952" lopendefooter="Tweede Kamer, vergaderjaar 2005–2006, Aanhangsel" filenaam="KVR26156" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1952" onderwerp="" indiendatum="2006-06-19">
         <vrager partij="SGP" oorsprong="parlement">Van der Staaij</vrager>
         <vrager partij="PvdA" oorsprong="parlement">Arib</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="16 augustus 2006), zie ook Aanhangsel Handelingen nr. 1841, vergaderjaar 2005–2006">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="12">
      <vraag nummer="1" voetnoot="1">Heeft u kennisgenomen van de bevindingen van Europol <voetnoot nummer="1"/>, namelijk dat het wereldkampioenschap voetbal in Duitsland heeft geleid tot een forse toename van gedwongen prostitutie en vrouwenhandel «met grote aantallen slachtoffers»? </vraag>
      <vraag nummer="2">Hoe beoordeelt u de bevindingen van Europol? Stroken deze met de verwachting of is dit ernstiger dan vooraf was ingeschat? </vraag>
      <vraag nummer="3">Wat is er tot nu toe – nationaal en internationaal – ondernomen om deze vorm van vrouwenhandel aan te pakken? Welke resultaten zijn hierbij geboekt? </vraag>
      <vraag nummer="4">Welke acties worden er door (internationale) opsporingsinstanties ondernomen om deze misdaad te bestrijden? </vraag>
      <vraag nummer="5">Staat deze inzet – nationaal en internationaal – in verhouding tot de ernst en omvang van de gedwongen prostitutie, zoals die nu door Europol is onthuld? </vraag>
      <vraag nummer="6">Welke mogelijkheden zijn er om de bestrijding hiervan lopende het WK-voetbal nog een extra impuls te geven? </vraag>
      <vraag nummer="7">Waarom is een eenvoudig en effectief hulpmiddel – één alarmnummer in Europa openen voor vrouwen die hulp zoeken – niet van de grond gekomen? Is dit niet symptomatisch voor de internationale aanpak tot nu toe? </vraag>
      <vraag nummer="8">In hoeverre zijn de Nederlandse politiefunctionarissen, die zijn meegereisd naar het WK-voetbal, mede actief om deze vrouwenhandel te bestrijden? Welke mogelijkheden bestaan er om dit alsnog te stimuleren? </vraag>
      <vraag nummer="9">Hoe beoordeelt u de weigering van de voetbalbond FIFA om de seksuele uitbuiting te veroordelen, alsmede de weigering van de FIFA om mee te werken aan een voorlichtingsfilm gericht op bestrijding van de misstanden? </vraag>
      <vraag nummer="10">In hoeverre ondermijnt de houding van de FIFA de beoogde bestrijding van deze seksuele uitbuiting? Wordt de FIFA (nationaal of internationaal) op haar houding aangesproken? </vraag>
      <vraag nummer="11">Bent u bereid om te bevorderen dat in internationaal verband de gepleegde bestrijding van vrouwenhandel tijdens het WK-voetbal wordt geëvalueerd, zodat bij toekomstige grootschalige, grensoverschrijdende evenementen er snel en adequaat kan worden opgetreden? </vraag>
      <vraag nummer="12">Bent u bereid deze vragen op korte termijn te beantwoorden? </vraag>
      <noten afkomstig="vraag">
         <noot nummer="1" datum="2006-06-14" bron="Reformatorisch Dagblad">Reformatorisch Dagblad, 14 juni 2006</noot>
      </noten>
   </vragen>
   <antwoorden aantal="10">
      <antwoord nummer="1">Aangezien het een vertrouwelijk rapport van Europol aan Duitsland betreft heb ik hier geen kennis van genomen. </antwoord>
      <antwoord nummer="2" voetnoot="1">Zoals het antwoord op vraag 1 vermeldt heb ik geen kennis genomen van het vertrouwelijke rapport van Europol aan Duitsland. Ik kan u dus geen oordeel geven over de bevindingen. De meest recente berichten, waaronder de voorlopige resultaten uit het onderzoek van IOM Zweden en SIDA <voetnoot nummer="1"/>, lijken aan te geven dat de gevreesde stijging van slachtoffers van mensenhandel is uitgebleven. Dit zijn echter voorlopige gegevens. Eventuele conclusies zouden pas bij de definitieve rapporten getrokken kunnen worden. Wat betreft het vertrouwelijke rapport van Europol kan ik meedelen dat Duitsland de bevindingen in dit rapport heeft gebruikt om zoveel mogelijk preventief te werk te gaan. Daarnaast is er in het kader van de Europese Unie afgesproken dat Duitsland, in samenwerking met andere landen, het wereldkampioenschap voetbal zal evalueren met het oog op de gevolgen voor mensenhandel. Bij deze evaluatie zullen de bevindingen in het rapport van Europol ook betrokken worden. De evaluatie zal beschikbaar worden gesteld aan alle lidstaten. </antwoord>
      <antwoord nummer="3 en 4">Ik heb geen inzicht in wat andere landen op dit terrein precies ondernemen. Over de Europese samenwerking rondom het wereldkampioenschap heb ik de kamer reeds eerder ingelicht. Hier valt wellicht nog te melden dat Nederland (meer specifiek het Expertisecentrum Mensenhandel/Mensensmokkel) voor het WK van start ging contact heeft gezocht met het Bundeskriminalambt in Duitsland om een communicatiekanaal te creëren voor het geval er zich signalen van mensenhandel voordeden. Daarnaast waren er vanuit Nederland meerdere politieagenten werkzaam in Duitsland. Alle politieagenten konden eventuele signalen van mensenhandel doorgeven aan het centrale punt dat het Bundeskriminalambt speciaal had opgezet ten behoeve van het WK. Bij dit centrale punt is gedurende het hele WK een medewerker van het Nederlandse Expertisecentrum Mensenhandel/Mensensmokkel gedetacheerd geweest om binnengekomen informatie te beoordelen op relevantie voor Nederland. Vooralsnog zijn er geen aanknopingspunten voor nader onderzoek in Nederland naar mensenhandel. Het Bundeskriminalambt in Duitsland heeft een speciaal centrum voor alle criminaliteitsvormen opgericht dat tijdens het WK operationeel was. In dit centrum waren meerdere nationale maar ook internationale politieambtenaren gestationeerd. Verder zijn er bij meerdere grensovergangen weer tijdelijk grenscontroles ingevoerd. Ook heeft Duitsland tijdens het WK veel controles uitgevoerd bij bordelen. Uitgebreidere informatie zal naar verwachting beschikbaar komen bij de evaluatie door Duitsland zoals deze in EU-verband is toegezegd. </antwoord>
      <antwoord nummer="5">Aangezien het rapport van Europol vertrouwelijk is kan ik dit niet zeggen. De evaluatie van het WK met betrekking tot dit onderwerp zal hier vermoedelijk duidelijkheid in brengen. </antwoord>
      <antwoord nummer="6">Aangezien ik tot mijn spijt deze vragen niet meer voor afloop van het WK kon beantwoorden moet ik deze vraag verder onbeantwoord laten. </antwoord>
      <antwoord nummer="7">Het reeds bestaande algemene Europese alarmnummer 112 kan ook door vrouwen die slachtoffer zijn geworden van mensenhandel worden gebeld. Voorkomen moet worden dat er een woud aan Europese alarmnummers bestaat waardoor mensen wellicht moeilijker een weg naar hulpdiensten weten te vinden. </antwoord>
      <antwoord nummer="8">Zie antwoord vragen 3 en 4 </antwoord>
      <antwoord nummer="9 en 10" voetnoot="2">De FIFA heeft, in ieder geval in een perscommuniqué, aangegeven alle vormen van mensenrechtenschendingen te veroordelen, in het bijzonder mensenhandel en gedwongen prostitutie <voetnoot nummer="2"/>. Daarnaast is de FIFA een ledenorganisatie, gericht op voetbal. Om die reden ben ik van mening dat het niet aan mij is een oordeel te vellen over het wel of niet mee werken van de FIFA aan een voorlichtingsfilm over mogelijke mensenhandel. </antwoord>
      <antwoord nummer="11">Ja. Inmiddels kan ik u berichten dat er in het kader van de Europese Unie is afgesproken dat Duitsland, in samenwerking met andere landen, het wereldkampioenschap voetbal zal evalueren met het oog op de gevolgen voor mensenhandel. De evaluatie zal beschikbaar worden gesteld aan alle lidstaten. </antwoord>
      <antwoord nummer="12">Tot mijn spijt is het niet mogelijk gebleken deze vragen op zeer korte termijn te beantwoorden. </antwoord>
      <noten afkomstig="antwoord">
         <noot nummer="1" weblink="http://www.sida.se/sida/jsp/sida.jsp?d =137&amp;a=24920">http://www.sida.se/sida/jsp/sida.jsp?d =137&amp;a=24920</noot>
         <noot nummer="2" weblink="http://www.fifa.com/en/media/index/0,1369,116822,00.html">http://www.fifa.com/en/media/index/0,1369,116822,00.html</noot>
      </noten>
   </antwoorden>
</kvr>
