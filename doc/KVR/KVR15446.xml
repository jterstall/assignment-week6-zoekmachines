<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Gent (GroenLinks) aan de minister van Justitie en aan de staatssecretaris van Volkshuisvesting, Ruimtelijke Ordening en Milieubeheer, ingediend 5 maart 2002, over excessen op de aannemersmarkt. (Ingezonden 7 maart 2002); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15446
</item>
         <item attribuut="Inhoud">Vragen over bescherming van consumenten tegen eventuele wanprestatie van hun aannemer bij verbouwing van huizen.</item>
         <item attribuut="Rubriek">Bouw (Algemeen) Consument (Algemeen)</item>
         <item attribuut="Trefwoorden">Bouwnijverheid Consumenten</item>
         <item attribuut="Vindplaats">Kamervragen met antwoord 2001-2002, nr. 957, Tweede Kamer</item>
         <item attribuut="Vraagnr_bij_indiening">2010207750</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Van Gent</persoon>
         </item>
         <item attribuut="Datum_reaktie">2002-04-04</item>
         <item attribuut="Datum_indiening">2002-03-07</item>
         <item attribuut="Document-id">KVR15446</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2019" allpagenumbers="2019 2020 2021" vetnummer="2010207750" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15446" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="957" onderwerp="" indiendatum="2002-03-7">
         <vrager partij="GroenLinks" oorsprong="parlement">Van Gent</vrager>
         <vraagt-aan>de minister van Justitie en aan de staatssecretaris van Volkshuisvesting, Ruimtelijke Ordening en Milieubeheer, ingediend 5 maart 2002,</vraagt-aan>
      </vraagdata>
      <antwoorddata antwoorddatum="2002-04-4">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennis genomen van de inhoud van het televisieprogramma «Spookhuis» <voetnoot nummer="1"/>, waarin onder meer twee families aan het woord komen die ernstig in de problemen zijn geraakt met de verbouwing van hun huis? </vraag>
      <vraag nummer="2">Wat is uw mening over de constatering van «Spookhuis» dat vele mensen gedupeerd zijn door aannemer Catsburg uit Spijkenisse? Bent u van mening dat de wanprestatie van deze aannemer onaanvaardbaar is? </vraag>
      <vraag nummer="3">Bent u, in algemene zin, van mening dat consumenten door de huidige wet- en regelgeving voldoende beschermd worden tegen dergelijke uitwassen bij de verbouwing van hun woning? </vraag>
      <vraag nummer="4">Wat is uw mening over de door betreffende aannemer geëiste aanbetaling van 50% van de aannemingssom? Deelt u de mening dat dit percentage erg hoog is? </vraag>
      <vraag nummer="5">Bent u op de hoogte van de standaardbepalingen van het Nederlands Verbond van Ondernemers in de Bouwnijverheid (NVOB), welke vastleggen dat de aanbetaling bij verbouwingen maximaal 10–15% mag bedragen? Vindt u dit percentage wèl redelijk? Kunt u nagaan in hoeverre deze (vrijwillige) standaardbepalingen worden overgenomen door de leden van het NVOB? Wat is uw mening over het vrijblijvende karakter van deze bepalingen? </vraag>
      <vraag nummer="6">Ziet u een taak voor uzelf weggelegd om de excessen op de aannemersmarkt te bestrijden? Zo nee, waarom niet? </vraag>
      <vraag nummer="7">Bent u bereid om, via de weg van voorlichting, de consument met verbouwplannen te adviseren enkel met een erkende aannemer in zee te gaan, hen te adviseren niet met meer dan 10–15% aanbetaling in te stemmen en zich bovendien via Bouwgarant te verzekeren tegen faillissement, opleveringsgebreken en constructiefouten? Zo nee, waarom niet? </vraag>
      <vraag nummer="8">Bent u bereid om aannemers die structureel slecht presteren op een openbare «zwarte lijst» te plaatsen? Zo nee, waarom niet? </vraag>
      <vraag nummer="9">Vindt u dat het verstandig zou zijn om, in aansluiting op de nieuwe wetgeving voor «aanneming van werk» bij nieuwbouw van een complete woning, een soortgelijke regeling te creëren voor verbouwingen vanaf een bedrag van bijvoorbeeld 5000,–? Zo nee, waarom niet? </vraag>
      <noten afkomstig="vraag">
         <noot nummer="2"/>
         <noot nummer="1" datum="2002-03-5" bron="RTL Vier">RTL Vier, 5 maart 2002</noot>
         <noot nummer="2">Stuk 23 095</noot>
      </noten>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Het is niet aan ons om uitspraken te doen over de vraag of in een concreet geval de ene contractspartij de andere heeft gedupeerd door jegens die ander wanprestatie te plegen. In geval van geschil dient de rechter in een civiele procedure of (indien partijen dat zijn overeengekomen) de arbiter in een arbitrale procedure, dan wel een bindend adviseur te beslissen of sprake is van een wanprestatie die bijvoorbeeld ontbinding en schadevergoeding rechtvaardigt. </antwoord>
      <antwoord nummer="3">De positie van de consument wordt beschermd door de algemene regels van het Burgerlijk Wetboek, bijvoorbeeld die over de wilsgebreken (artikelen 3:44 inzake bedreiging, bedrog en misbruik van omstandigheden en 6:258 inzake dwaling) en die over de algemene voorwaarden (artikelen 6:231–247). Hierbij zij aangetekend dat het, zeker bij meer ingrijpende verbouwingen, niet alleen aanbeveling verdient dat de consument offertes aanvraagt bij meerdere aannemers maar ook dat hij referenties natrekt en nagaat of een aannemer is aangesloten bij een landelijke organisatie van aannemers, bij een garantieregeling e.d. en dat hij zich op de hoogte stelt van de inhoud van de aannemingsovereenkomst en de daarin van toepassing verklaarde algemene voorwaarden alvorens hij de overeenkomst sluit. Overigens zij nog vermeld dat de rechtspositie van de consument die de nieuwbouw (dus niet de verbouwing) van een woning opdraagt momenteel wordt bezien in het MDW-project Positie van de koper op de nieuwbouwmarkt, en dat in het kader van dit project een binnenkort te voltooien onderzoek gaande is naar de geschillenbeslechting in de bouw. Verder wordt in de beleidsnota Mensen Wensen Wonen «Wonen in de 21 e eeuw» gesproken over het wegnemen van belemmeringen en risico’s waarmee particuliere opdrachtgevers geconfronteerd kunnen worden. </antwoord>
      <antwoord nummer="4">Ook hier geldt dat wij geen uitspraak kunnen doen over concrete gevallen als waarop de vraag ziet. Algemeen gesproken geldt dat verbouwingen in de praktijk een zodanig grote variëteit vertonen, bijvoorbeeld naar gelang van het bedrag dat ermee gemoeid is en naar gelang van de aard van de te verrichten werkzaamheden, dat het niet mogelijk is om een algemeen geldend antwoord te geven op de vraag welk percentage van vooruitbetaling in geval van een verbouwing van een woning redelijk is. Zo maakt het voor het antwoord op deze vraag verschil of de aannemer al dan niet speciaal voor een verbouwing bestellingen bij derden moet plaatsen (bijvoorbeeld een kozijn op maat dat nergens anders bruikbaar is) die hij moet voorfinancieren. In het geval dat zodanige bestellingen noodzakelijk zijn, zal een hoger vooruit te betalen percentage redelijk zijn dan in het geval dat zodanige bestellingen niet noodzakelijk zijn. </antwoord>
      <antwoord nummer="5">Er bestaan geen algemene voorwaarden c.q. standaardbepalingen van het NVOB waarin is vastgelegd dat de vooruitbetaling bij verbouwingen maximaal 10 tot 15% mag bedragen. Wordt de Verbouwingsovereenkomst 1998, opgesteld door het NVOB en de «vereniging eigen huis», gebruikt, dan kunnen consument en aannemer (voor werken met een maximale bouwsom van 226 890 exclusief BTW) overeenkomen dat het werk wordt uitgevoerd onder de bouwgarantie van de Stichting BouwGarant. Dit is mogelijk indien de aannemer deelnemer is in de Stichting BouwGarant. De consument dient dan bij het sluiten van de aannemingsovereenkomst kenbaar te maken dat hij van de bouwgarantie gebruik wil maken. De consument dient zelf de bouwgarantie aan te vragen bij genoemde stichting. Wordt de aanvraag gehonoreerd, dan wordt voor de toepassing van deze garantieregeling uitgegaan van een betalingsregeling die conform de praktijk in de aannemerij is afhankelijk gesteld van de hoogte van de aanneemsom. Deze houdt voor werken met een aanneemsom tot en met 22 689 exclusief BTW een betaling van 15% van de aanneemsom in bij aanvang van het werk en voor werken met een hogere aanneemsom een betaling van 10% bij aanvang. </antwoord>
      <antwoord nummer="6">De inhoud van het in vraag 1 bedoelde televisieprogramma geeft naar onze mening geen aanleiding om te veronderstellen dat in het algemeen sprake is van excessen op de aannemersmarkt. Wel is ons bekend dat de prijs/kwaliteit afweging voor een leek niet altijd eenvoudig is, doordat offertes vaak ondoorzichtig zijn, een verbouwing geen standaardproduct is (elke verbouwing is anders) en consumenten zich vaak onvoldoende oriënteren op het aanbod om een aannemer te kunnen selecteren op kwaliteit. De consument doet er verstandig aan om zonodig een nader gespecificeerde offerte te vragen en zich ook overigens goed op de hoogte te (laten) stellen omtrent de kwaliteit van aannemers e.d. Zie hiervoor ook het antwoord op de vragen 3 en 7. </antwoord>
      <antwoord nummer="7">Wij hebben niet het voornemen om voorlichting omtrent verbouwingen te gaan verzorgen. Consumentenorganisaties zoals de «vereniging eigen huis» hebben op het gebied van voorlichting al veel activiteiten ontplooid, waarmee de consument zijn positie ten opzichte van de aannemer kan versterken. Zo zijn via de «vereniging eigen huis» brochures beschikbaar met informatie over verbouw. Het NVOB heeft aangekondigd een keurmerk/certificaat te gaan ontwikkelen voor aannemers. Daarmee wordt het op termijn mogelijk dat goede aannemers zich positief op de markt onderscheiden. </antwoord>
      <antwoord nummer="8">Het ligt niet in onze bedoeling om een lijst als wordt bedoeld in de vraag op te stellen en openbaar te maken. Nog afgezien van het feit dat het bijzonder lastig zou zijn om goede en duidelijke criteria te formuleren aan de hand waarvan zou kunnen worden bepaald wie op een dergelijke lijst zou moeten worden vermeld, zou het ook niet juist zijn als de overheid zich op deze wijze zou bemoeien met de verhoudingen tussen private contractspartijen. Overigens wordt er nog op gewezen dat in verband met het onderzoek naar de z.g. bouwfraude wel wordt overwogen tot het opstellen van een zwarte lijst van aannemers (zie brief, 5 december 2001, kamerstuk 28 093, nr. 18). </antwoord>
      <antwoord nummer="9">In het wetsvoorstel waarbij onder meer titel 7.12 BW (Aanneming van werk) wordt vastgesteld (kamerstukken I 2001/2002, 23 095, nr. 178) is een dwingendrechtelijke regeling opgenomen ter bescherming van de consument die opdracht geeft tot de bouw van een woning (artikelen 7.12.15–7.12.19). Op grond hiervan heeft de consument een driedaagse bedenktijd achteraf, behoeft hij slechts betalingen te doen aan de aannemer voor zover deze bij benadering gelijke tred houden met de door de aannemer verrichte prestaties, maar mag storting in depot bij een notaris van 10% van de aanneemsom of vervangende zekerheid van de consument worden verlangd, en kan de consument gedurende drie maanden na de oplevering maximaal 5% van de aanneemsom in depot storten bij een notaris in verband met eventuele bij of na de oplevering blijkende gebreken. In het algemeen zal de consument die de nieuwbouw van een woning opdraagt meer behoefte hebben aan bescherming dan de consument die de verbouwing van een woning opdraagt. Zo zal bij nieuwbouw doorgaans aanzienlijk meer geld moeten worden vooruitbetaald dan bij een verbouwing. Voorts komt in de praktijk een grote variëteit aan verbouwingen voor, zoals reeds is uiteengezet in het antwoord op vraag 4. Gelet op een en ander ligt een uitbreiding van het toepassingsgebied van de artikelen 7.12.15–7.12.19 tot de verbouwing van een woning niet voor de hand. </antwoord>
      <noten afkomstig="antwoord"/>
   </antwoorden>
</kvr>
