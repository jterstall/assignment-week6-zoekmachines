<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Bakker (D66), Van Nieuwenhoven (PvdA), Biesheuvel (CDA) en Rosenmöller (GroenLinks) over deeltijd-WW in de schildersbranche. (Ingezonden 10 februari 1997); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5700
</item>
         <item attribuut="Inhoud">Betreft een gezamenlijk voorstel van werkgevers en werknemers, om zo op evenwichtige wijze een zekere flexibilisering en spreiding van werktijd over zomer en winter te bereiken, en de bestaande werkloosheid in de wintermaanden terug te dringen.</item>
         <item attribuut="Rubriek">Inkomen en rechtspositie (Werktijden) Sociale zekerheid (Werkloosheidsvoorzieningen (WW, WWV))</item>
         <item attribuut="Trefwoorden">Deeltijdarbeid Werktijden WW</item>
         <item attribuut="Vindplaats">Kamervragen met antwoord 1997-1998, nr. 30, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="D66">Bakker</persoon>
            <persoon partij="PvdA">Van Nieuwenhoven</persoon>
            <persoon partij="CDA">Biesheuvel</persoon>
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">1997-09-23</item>
         <item attribuut="Datum_indiening">1997-02-10</item>
         <item attribuut="Document-id">KVR5700</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="59" allpagenumbers="59 60 61" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5700" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="30" onderwerp="" indiendatum="1997-02-10">
         <vrager partij="D66" oorsprong="parlement">Bakker</vrager>
         <vrager partij="PvdA" oorsprong="parlement">Van Nieuwenhoven</vrager>
         <vrager partij="CDA" oorsprong="parlement">Biesheuvel</vrager>
         <vrager partij="GroenLinks" oorsprong="parlement">Rosenmöller</vrager>
         <vraagt-aan/>
      </vraagdata>
      <antwoorddata antwoorddatum="23 september 1997), zie Aanhangsel Handelingen 745, vergaderjaar 1996–1997">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="4">
      <vraag nummer="1">Hebt u kennis genomen van het in de schildersbranche door werkgevers en werknemers gezamenlijk ontwikkelde voorstel tot het onder voorwaarden introduceren van deeltijd-WW? </vraag>
      <vraag nummer="2">Deelt u de mening, dat dit voorstel op evenwichtige wijze een zekere flexibilisering en spreiding van werktijd over zomer en winter tracht vorm te geven? Deelt u bovendien de verwachting van werkgevers en werknemers, dat op deze wijze de in de schildersbranche nog immer bestaande werkloosheid gedurende de wintermaanden belangrijk kan worden teruggedrongen? </vraag>
      <vraag nummer="3">Hoe is uw oordeel over de wijze waarop het voorstel het (op zich denkbare) oneigenlijk gebruik van de mogelijkheid tot deeltijd-WW, tegengaat? Deelt u ook de mening van de branche, dat de daartoe geïntroduceerde centrale beoordeling van de aanvraag tot deeltijd-WW, eventuele precedentwerking in belangrijke mate voorkomt? </vraag>
      <vraag nummer="4">Bent u bereid om, zo nodig in het kader van een experiment, artikel 9 van het delegatiebesluit BBA te wijzigen, teneinde deeltijd-WW in de schildersbranche mogelijk te maken? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1" voetnoot="1">Het is mij bekend dat er reeds geruime tijd plannen bestaan bij partijen in de schildersbranche om werkloosheid tijdens periodes van slapte in de winter terug te dringen. Om de seizoenswerkeloosheid op te lossen is door partijen een zgn. deltaplan opgesteld. Een element uit dit plan betreft de introductie van het Raamwerk Werkspreiding Schilders (RWS). Bij RWS wordt het loon over in de zomer overgewerkte uren in de winter uitbetaald. Hierdoor krijgt de werknemer in de winter loon uitbetaald zonder dat daarvoor gewerkt hoeft te worden. Het Raamwerk Werkspreiding is opgenomen in de CAO. Met RWS wordt een deel van de periode van leegloop in de winter overbrugd. Het resterende deel kan – zo wordt door partijen voorgesteld – overbrugd worden door het toestaan van deeltijd-ontslag met een daaraan gekoppelde WW-uitkering. Thans bestaat er geen wettelijke basis voor de mogelijkheid van collectief deeltijd-ontslag en collectieve (deeltijd-)WW. De huidige ontslagregels voor de Regionale Directeuren van Arbeidsvoorziening (RDA’s), die gelden bij ontslag om bedrijfseconomische redenen laten dit in beginsel niet toe. Zo is tijdelijke werkvermindering in het huidige ontslagbeleid geen valide ontslaggrond en bestaat er een verbod op deeltijd-ontslag, daar waar voltijdontslagen kunnen worden gerealiseerd. Alleen in het geval van werkvermindering bij een groep werknemers met niet uitwisselbare functies mag het aantal arbeidsuren naar rato worden verminderd via deeltijd-ontslag. Deze regels en activiteiten van RDA’s maken een belangrijk onderdeel uit van de arbeidsmarkt- en arbeidsvoorwaardenbeleid alsmede vn de poortwachtersfunctie bij de WW. Om mij een beeld te kunnen vormen van de effecten van het RWS en zicht te krijgen op de sectorspecifieke problematiek is in overleg met de schildersbranche een gezamenlijke notitie opgesteld waarin deze zaken op een rij zijn gezet <voetnoot nummer="1"/>. </antwoord>
      <antwoord nummer="2">Vooropgesteld zij dat ik grote waardering heb voor het streven van de sector om de problematiek op te lossen. Zoals onder 1 reeds opgemerkt is gaat het om twee onderscheiden voorstellen. Allereerst de in de CAO opgenomen RWS-regeling, inhoudende de mogelijkheid tot het op een later tijdstip uitbetalen van in de zomer gewerkte uren. Het tweede voorstel houdt in de wens tot het introduceren van de mogelijkheid van deeltijd-ontslag en (deeltijd-)WW. Het op een later tijdstip uitbetalen van in de zomer overgewerkte uren heeft tot gevolg dat de werknemer langer in dienst kan blijven, wanneer er geen werk is. Naarmate er in de zomer meer is gespaard wordt de periode waarover de werkgever werk moet aanbieden bekort, namelijk met het aantal in de zomer gewerkte overuren, alsmede de daarover verstrekte bonusuren. Het door CAO-partijen voorgestelde model leidt niet zozeer tot werkspreiding maar tot het op een ander moment uitbetalen van het loon. Het werk wordt nog steeds in de zomer verricht. Of op deze wijze de in de schildersbranche nog immer bestaande werkloosheid gedurende de wintermaanden kan worden teruggedrongen hangt ten eerste af van de bereidheid van werkgevers en werknemers om aan het model deel te nemen. Deelname aan het werkspreidingsmodel gebeurt op basis van «dubbele» vrijwilligheid. Dit geldt zowel voor de werkgever als voor de werknemer. Iedere werkgever heeft de vrijheid om wel of niet deel te nemen. Dat geldt evenzeer voor de werknemers. Een bedrijf kan besluiten om aan het werkspreidingsmodel deel te nemen indien de OR dan wel een gekwalificeerd meerderheid van de personeelsvertegenwoordiging daartoe besluit. Door de eis van een gekwalificeerde meerderheid wordt en grote mate van solidariteit verwacht van degene die het hele jaar rond werkt t.o.v. degene die in de winter normaliter wordt ontslagen. Door CAO-partijen is de verwachting uitgesproken dat bij een half uur per dag sparen in de zomer door 25 procent van de werkgevers en werknemers aan het werkspreidingsmodel zal worden deelgenomen, indien daarnaast de mogelijkheid van deeltijd-ontslag en deze (optimistische) verwachting uit zou komen, zou een besparing kunnen worden gerealiseerd van 16 mln gulden. Omdat deel wordt genomen op basis van vrijwilligheid is de vraag aan de orde of partijen, gelet op hun belangen, ook daadwerkelijk meer zullen gaan deelnemen dan thans het geval is. Voor werkgevers die hun personeel het gehele jaar door kunnen laten werken is deelname bijvoorbeeld niet aan de orde. Dit betreft ruim een kwart van de werkgevers binnen de sector. Daarnaast is er een groep van werkgevers die in de winter een zeer smalle opdrachtenportefeuille hebben en die ieder jaar een aanzienlijk deel van het personeel moet ontslaan. De deelname aan het werkspreidingsmodel door het (vaste) personeel kan in deze gevallen slechts een gering effect hebben op de hoeveelheid werk voor degenen die zonder RWS zouden zijn ontslagen. In ieder geval kan op deze wijze ontslag van een groot deel niet worden voorkomen. Invoering van het werkspreidingsmodel heeft voor de sector als geheel geen gevolgen voor het volume van de werkloosheid, omdat, indien de hoeveelheid werk niet toeneemt er sprake is van een andere verdeling van de werkloosheid over de werknemers. Niet de omvang van de werkloosheid verandert maar de verdeling daarvan over werknemers en werkgevers. </antwoord>
      <antwoord nummer="3">Zie antwoord 4 </antwoord>
      <antwoord nummer="4">Zoals ik in antwoord op de vragen hierboven heb uiteengezet verwacht ik geen substantiële en blijvende bijdrage van het RWS in combinatie met collectief deeltijd-ontslag aan het oplossen van specifieke seizoensproblematiek in de schildersbranche. Verwezen zij ook naar de schattingen in bijgevoegde notitie. Meer in het algemeen zijn er zwaarwegende argumenten tegen de introductie – ook op experimentele basis – van collectieve deeltijdontslagen als opvang voor regelmatige seizoensslapte. Op die manier worden blijvend WW-gelden ingezet voor bedrijfseconomisch problemen. Vanuit één bepaalde bedrijfstak redenerend, kan gesteld worden dat men de lasten van collectieve deeltijd-WW toch zelf gaat betalen, aangezien het voornemen bestaat vanaf 1998 de wachtgeldpriode van 13 naar 26 weken te verlengen. Deze redenering gaat echter voorbij aan het feit dat de introductie van de mogelijkheid tot collectieve deeltijd-WW een landelijk uniforme regeling zou moeten zijn. Daarmee wordt dan een regeling geïntroduceerd die verstarrend kan gaan werken op structuur-ontwikkelingen van alle bedrijfstakken. In dit geval worden schildersbedrijven die seizoenwerkloosheid weten te voorkomen of beperken belast als gevolg van seizoenwerkloosheid van andere schildersbedrijven. Noodzakelijke structuuraanpassingen worden zo verhinderd, waardoor de sector weer verder gaat achterlopen op een normale, niet beschermde bedrijfsvoering. Overigens moet in dit verband worden opgemerkt dat thans nog onbekend is in welke mate sectoren de gehele last van de eigen wachtgeldfondsen gaan dragen. Dat is afhankelijk van de hoogte van de lastenplafonds. Verwacht wordt dat deze lastenplafonds eind september door het Lisv worden vastgesteld, waarna deze nog ministeriële goedkeuring behoeven. Aan de andere kant worden door collectieve deeltijd-WW voor het jaarlijks terugkerende inzakken van de bedrijvigheid in een sector de beheersingsmogelijkheden van het WW-gebruik beperkt. Bij collectieve voltijdsontslagen kan via de vergunningsverlening door de RDA’s het gebruik – voorzover binnen de economische omstandigheden mogelijk – beheerst worden en kan het beleid gericht op het voorkomen van onwenselijke effecten, zoals overmatig ontslag van ouderen. Indien echter deeltijd-ontslag wordt toegestaan vervalt feitelijk iedere controle en beheersingsmogelijkheid terzake van de omvang van de deeltijd-ontslagen. Hoe zouden de RDA’s zich een juist beeld over de noodzaak van het toe te stane deeltijd-ontslag kunnen vormen? De omvang van het deeltijd-ontslag dreigt dan in de jaarlijkse verlies- en winstrekening tot uitdrukking te komen. Dit klemt temeer daar iedere countervailing power vanuit het verzet van werknemers tegen ontslag komt te ontbreken, indien deeltijd-WW (met behoud van dienstbetrekking) de norm zou worden. De recent versterkte poortwachtersfunctie in de WW zou daarmee weer worden uitgehold. Zoals bekend voert het kabinet in de sociale zekerheid een beleid waarmee prikkels daar worden gelegd waar ook de beslissingen terzake worden genomen. Introductie van deeltijd-WW past daar niet in. Mijn voorkeur gaat er naar uit dat wordt gewerkt aan een andere verdeling van werk over het kalenderjaar in combinatie met een flexibele inzet van arbeid. Het deltaplan van de schildersbranche bevat elementen die in deze opzet goed passen. Een methode van spreiding van de arbeidsuren per werknemer, zoals RWS beoogt, kan in een overgangsperiode een nuttige bijdrage leveren, mits dit door een sector zelf, zonder steun van de collectieve arrangementen, wordt bereikt. Verwezen zij in dit verband naar initiatieven in de sector grond-, weg- en waterbouw (GWW). Daar gaat men experimenteren met een model waarin de werkgever een inspanningsverplichting op zich neemt om zijn personeel aan het werk te houden in het laagseizoen. Daarbij heeft de werkgever niet alleen de mogelijkheid om zijn personeel met de gebruikelijke werkzaamheden te belasten, maar kan hij ook tewerkstelling bevorderen door bedrijvenpools, contracten met uitzendbureaus etc. Voorts worden ook daar pogingen ondernomen om tot spreiding van werk te komen door afspraken te maken met de overheid en tot een cultuuromslag te komen bij de opdrachtgevers. In de door de GWW gekozen opzet is structurele financiering uit collectieve middelen (wachtgeldfondsen) niet nodig: de werkgever draagt de (resterende) kosten. Wel is tijdelijk voor een klein onderzoek naar het functioneren van een dergelijke regeling een beperkte financiële garantie door de GWW-sector gevraagd. Deze zal deels door het coördinerende ministerie, VROM, worden verstrekt. Het grootste deel van de garantie voor de kosten van dit onderzoek zal door een voorgenomen wetswijziging, uit het wachtgeldfonds van die sector kunnen worden gefinancierd. Dit model heeft als voordeel dat de werknemers in vaste dienst blijven zodat zij voor het bedrijf behouden blijven. Daarnaast wordt door dit model de weg geopend naar een meer structurele oplossing van het probleem van seizoenwerkloosheid. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
