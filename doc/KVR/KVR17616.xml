<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Buijs en Atsma (beiden CDA) aan de staatssecretaris van Volksgezondheid, Welzijn en Sport over mogelijke oneigenlijke concurrentie tussen sportkantines. (Ingezonden 10 maart 2003); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17616
</item>
         <item attribuut="Inhoud">Vragen over maatregelen in het kader van het tabaksontmoedigingsbeleid opgelegd aan sportkantines, waardoor de sportkantines een oneigenlijke concurrentiestrijd aangaan met horecagelegenheden buiten een (gesubsidieerde) sportinstelling.</item>
         <item attribuut="Rubriek">Handel en economie (Mededinging) Vrijetijdsbesteding (Horeca) Vrijetijdsbesteding (Sport)</item>
         <item attribuut="Trefwoorden">Horeca Mededinging Sport Tabak</item>
         <item attribuut="Vindplaats">Kamervragen met antwoord 2002-2003, nr. 1144, Tweede Kamer</item>
         <item attribuut="Vraagnr_bij_indiening">2020308610</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
            <persoon partij="CDA">Atsma</persoon>
         </item>
         <item attribuut="Datum_reaktie">2003-04-16</item>
         <item attribuut="Datum_indiening">2003-03-10</item>
         <item attribuut="Document-id">KVR17616</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2385" allpagenumbers="2385 2386" vetnummer="2020308610" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17616" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1144" onderwerp="" indiendatum="2003-03-10">
         <vrager partij="CDA" oorsprong="parlement">Buijs</vrager>
         <vrager partij="CDA" oorsprong="parlement">Atsma</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="16 april 2003), zie Aanhangsel Handelingen nr. 1083, vergaderjaar 2002–2003">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Kent u de regelgeving waarmee zo’n 2256 sportkantines in het kader van het tabaksontmoedigingsbeleid van de overheid per 1 januari 2003 te maken hebben gekregen? </vraag>
      <vraag nummer="2">Maakt het tabaksontmoedigingsbeleid onderscheid tussen sportkantines en andere horecagelegenheden? Zo ja, leidt dit onderscheid tot oneigenlijke concurrentie tussen sportkantines en horecabedrijven buiten een (gesubsidieerde) sportinstelling? </vraag>
      <vraag nummer="3">Komen sportkantines hierdoor in financiële problemen? Wat betekent dit voor een sportinstelling en haar gebruikers? </vraag>
      <vraag nummer="4">Bent u bereid om met de branche naar een oplossing te zoeken? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Op 1 januari 2003 zijn in het kader van het tabaksontmoedigingsbeleid van kracht geworden: • de leeftijdsgrens voor de verkoop van tabaksproducten; • het reclameverbod voor tabaksproducten voor de geschreven pers; • het verkoopverbod in instellingen, diensten en bedrijven die door de Staat of andere openbare lichamen worden beheerd, en; • het verbod op kleinverpakkingen (minder dan 19 stuks). Op 1 januari 2003 is geen voor de sportsector specifieke tabaksregelgeving van kracht geworden. Wel geldt reeds vanaf 1990, krachtens de Tabakswet, een rookverbod in door de overheid beheerde sportinstellingen en gesubsidieerde instellingen voor de binnensport. Dit is ter bescherming van niet-rokers waaronder kinderen. Het inademen van tabaksrook van anderen is schadelijk voor de gezondheid. </antwoord>
      <antwoord nummer="2">Sinds 1990 gelden rookverboden voor sportinstellingen die door de overheid beheerd worden en gesubsidieerde instellingen voor de binnensport. Het rookverbod geldt voor het totale sportcomplex, dus ook voor de kantines in die instellingen ongeacht of de exploitatie van de kantine bij de overheid of sportvereniging ligt of dat de exploitatie is uitbesteed aan een commerciële horecaondernemer. De beheerder van de sportinstelling dient er voor te zorgen dat het rookverbod wordt ingesteld, aangeduid en nageleefd. Bij verhuur van de kantine aan een commerciële horecaondernemer dient de beheerder van de sportinstelling er bijvoorbeeld via voorwaarden in het huurcontract voor te zorgen dat het rookverbod wordt nageleefd. Dit geldt dus ook voor het bedrijf La Piscine dat de Tweede Kamer een brief heeft gestuurd over het instellen van rookverboden. Aangezien het hier gaat om gemeentelijke zwembaden waarbinnen de kantine is uitbesteed aan een commercieel bedrijf dient ook in de kantine een rookverbod te worden ingesteld, aangeduid en nageleefd. Het gaat hierbij om de gezondheid van kinderen en andere niet-rokers. Het sinds 1990 bestaande onderscheid tussen sportinstellingen die overheidssubsidie ontvangen en sportinstellingen zonder overheidssubsidie past niet meer bij deze tijd. Het valt niet te rechtvaardigen dat een niet-roker in de ene sportinstelling wel en in de andere geen bescherming tegen tabaksrook geniet. Eenieder moet van sportvoorzieningen gebruik kunnen maken zonder daarbij hinder of overlast van roken door anderen te ondervinden. Ook levert het onderscheid in de praktijk moeilijkheden op voor de handhaving. Verder is het juist dat er momenteel nog geen rookverboden gelden voor de reguliere horeca. Het onderscheid tussen sportinstellingen en de reguliere horeca leidt naar mijn mening niet tot oneigenlijke concurrentie. Sportkantines vervullen een belangrijke functie binnen sportinstellingen. Zij bieden sporters immers de gelegenheid voor, tijdens of na het sporten te kunnen genieten van een consumptie en sociale contacten. Een gezonde omgeving dient daarbij voorop te staan. Daarom hebben sportkantines een wezenlijk andere functie dan de reguliere horeca in Nederland. Vanwege die functieverschillen is oneigenlijke concurrentie niet aan de orde. Overigens staat het de beheerder van de sportinstelling vrij om een aparte, afgesloten rookruimte in te richten indien deze tegemoet wil komen aan de rookwensen van klanten. </antwoord>
      <antwoord nummer="3">Het rookvrij worden van sportkantines maakt deze minder aantrekkelijk voor (een deel van) de rokers, maar juist aantrekkelijker voor niet-rokers. Aangezien het merendeel van de sporters niet rookt, is de verwachting dat eventuele financiële consequenties voor de sportkantines beperkt zullen zijn. Uit onderzoeken uit het buitenland (VS, Canada en Australië) naar de effecten van het rookvrij maken van (delen van) de horeca blijkt dat de inkomsten – in tegenstelling tot de verwachting van veel horecaondernemers – in het algemeen gelijk blijven of stijgen. </antwoord>
      <antwoord nummer="4">Het ministerie van VWS voert over het rookvrij worden van de sport overleg met de betrokken brancheorganisaties voor de sportsector (onder andere NOC*NSF, Fit!Vak en het MKB). Hierbij komen ook de bezwaren van de brancheorganisaties naar voren en wordt gezocht naar manieren om, binnen het kader van het tabaksontmoedigingsbeleid, te komen tot acceptabele oplossingen. Mijn inzet is dus om samen met de branche tot een gezonde, rookvrije sport te komen. </antwoord>
      <noten afkomstig="antwoord"/>
   </antwoorden>
</kvr>
