<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gent en Hermann (beiden GroenLinks) over het gebruik van de term «plantaardig». (Ingezonden 11 augustus 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7885
</item>
         <item attribuut="Inhoud">Betreft de aanduiding 'plantaardig' voor smeerbare vetproducten zoals margarines en halvarines.</item>
         <item attribuut="Rubriek">Consument (Levensmiddelen) Consument (Productinformatie)</item>
         <item attribuut="Trefwoorden">Levensmiddelen Productinformatie</item>
         <item attribuut="Vindplaats">Kamervragen met antwoord 1998-1999, nr. 74, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="GroenLinks">Van Gent</persoon>
            <persoon partij="GroenLinks">Hermann</persoon>
         </item>
         <item attribuut="Datum_reaktie">1998-09-29</item>
         <item attribuut="Datum_indiening">1998-08-11</item>
         <item attribuut="Document-id">KVR7885</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="151" allpagenumbers="151 152" vetnummer="2979815090" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7885" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="74" onderwerp="" indiendatum="1998-08-11">
         <vrager partij="GroenLinks" oorsprong="parlement">Van Gent</vrager>
         <vrager partij="GroenLinks" oorsprong="parlement">Hermann</vrager>
         <vraagt-aan/>
      </vraagdata>
      <antwoorddata antwoorddatum="29 september 1998), zie ook Aanhangsel Handelingen nr. 1733, Vergaderjaar 1997–1998">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van het feit dat veel halvarines, margarines en andere produkten als plantaardig worden aangeboden, terwijl dit geen garantie is dat het produkt plantaardig is omdat er in veel gevallen gelatine, gemaakt van huid en beenderen, in is verwerkt? </vraag>
      <vraag nummer="2">Weet u voor welke produkten ten onrechte de term plantaardig wordt gebruikt? </vraag>
      <vraag nummer="3">Wat zijn op dit moment de voorschriften inzake het gebruiken van de termen «plantaardig» en «100% plantaardig» of «zuiver plantaardig»? </vraag>
      <vraag nummer="4">Deelt u onze mening, dat het huidige rekkelijke gebruik van de term plantaardig consumenten op het verkeerde been zet en er dus sprake is van consumentenmisleiding? Zo nee, waarom niet? </vraag>
      <vraag nummer="5">Bent u bereid de regels omtrent het gebruik van de term «plantaardig» aan te scherpen zodat in de toekomst produkten met het etiket «plantaardig» daadwerkelijk zuiver plantaardig zijn en geen dierlijke vetten, gelatine of andere niet-plantaardige stoffen bevatten? Zo nee, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Er worden inderdaad een aantal margarines, halvarines en soortgelijke smeerbare vetproducten op de markt aangeboden met de vermelding «plantaardig», terwijl gelatine als bindmiddel (ingrediënt) is gebruikt. </antwoord>
      <antwoord nummer="2">Voor zover mij bekend, worden er momenteel geen producten aangeboden die ten onrechte de vermelding «plantaardig» gebruiken. </antwoord>
      <antwoord nummer="3">Het gebruik van de vermelding «plantaardig» voor smeerbare vetproducten (zoals margarines en halvarines) is op Europees niveau geregeld. In artikel 3, vierde lid van Verordening (EG) 2991/94 van de Raad van 5 december 1994 tot vaststelling van normen voor smeerbare vetproducten (PbEG L 316), is bepaald dat de term «plantaardig» alleen gebruikt mag worden voor margarines en halvarines als dat product alleen vet van plantaardige oorsprong bevat. Overigens is voorzien in een tolerantie van 2% van het vetgehalte voor dierlijk vet. De term «plantaardig» heeft dus alleen betrekking op de herkomst van het vet dat is gebruikt en zegt niets over de overige ingrediënten. In het verleden is een afspraak met de margarine-industrie gemaakt over het gebruik van de term «zuiver plantaardig». Deze term is alleen toegestaan voor margarines en dergelijke, indien bij de bereiding van het product geen ingrediënten van dierlijke afkomst worden gebruikt. De term «zuiver plantaardig» heeft dus betrekking op de samenstelling van het totale product. </antwoord>
      <antwoord nummer="4">Nee, naar mijn mening is er geen sprake van consumentenmisleiding. Margarines en halvarines bevatten een ingrediëntendeclaratie waaruit is op te maken wat de samenstelling van het product is. Indien gelatine als ingrediënt (bindmiddel) wordt gebruikt, moet vermelding daarvan altijd plaatsvinden. Door het lezen van de ingrediëntendeclaratie worden consumenten in staat gesteld om een bewuste keuze te maken bij de aankoop of het nuttigen van producten. </antwoord>
      <antwoord nummer="5">Op dit moment ben ik van mening dat plantaardige margarines en halvarines door de aanwezigheid van een ingrediëntendeclaratie, voldoende duidelijk zijn geëtiketteerd voor consumenten. Consumenten die hierop in het bijzonder willen letten kunnen afzien van de aanschaf van bepaalde margarines en halvarines. Het wijzigen van de regelgeving terzake lijkt mij dan ook niet aan de orde. Het is mij evenwel bekend dat de margarinefabrikanten zich beraden over de vraag of er wellicht nieuwe onderlinge afspraken gemaakt moeten worden over het gebruik van gelatine in producten die als plantaardig zijn aangeduid. </antwoord>
      <noten afkomstig="antwoord"/>
   </antwoorden>
</kvr>
