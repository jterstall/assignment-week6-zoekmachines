<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid M. B. Vos (GroenLinks) aan de staatssecretaris van Landbouw, Natuurbeheer en Visserij over subsidies voor agrariërs aan de Waddenkust. (Ingezonden 2 november 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8220
</item>
         <item attribuut="Inhoud">Betreft het onterecht opstrijken van subsidies door agrariërs in Groningen en Friesland voor het beheer van natuurgebied dat niet van hen is.</item>
         <item attribuut="Rubriek">Landbouw (Subsidies) Natuur (Landelijke gebieden)</item>
         <item attribuut="Trefwoorden">Landbouwsubsidies Milieusubsidies</item>
         <item attribuut="Vindplaats">Kamervragen met antwoord 1998-1999, nr. 362, Tweede Kamer</item>
         <item attribuut="Vraagnr_bij_indiening">2989902540</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="GroenLinks">M. B. Vos</persoon>
         </item>
         <item attribuut="Datum_reaktie">1998-11-23</item>
         <item attribuut="Datum_indiening">1998-11-02</item>
         <item attribuut="Document-id">KVR8220</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="735" allpagenumbers="735 736" vetnummer="2989902540" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8220" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="362" onderwerp="" indiendatum="1998-11-2">
         <vrager partij="GroenLinks" oorsprong="parlement">M. B. Vos</vrager>
         <vraagt-aan>de staatssecretaris van Landbouw, Natuurbeheer en Visserij</vraagt-aan>
      </vraagdata>
      <antwoorddata antwoorddatum="1998-11-23">
         <antwoorder functie="staatssecretaris" ministerie="Landbouw, Natuurbeheer en Visserij">Faber</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Hebt u kennisgenomen van het artikel waarin gesteld wordt dat agrariërs aan de Friese en Groningse waddenkust vier jaar lang onterecht subsidies hebben opgestreken voor het beheer van natuurgebied dat niet van hen is? <voetnoot nummer="1"/>
      </vraag>
      <vraag nummer="2">Is deze berichtgeving waar? Klopt het dat de AID hiervan op de hoogte is? Op welke wijze zijn de gegevens bij de subsidieaanvraag gecontroleerd? Overweegt het ministerie aangifte te doen bij Justitie en/of de teveel opgestreken subsidies terug te vorderen? Zo neen, waarom niet? </vraag>
      <vraag nummer="3">Is het waar dat de Directie Noord van LNV nog niet heeft gezorgd voor een beheersplan voor de buitendijkse kwelders langs de noordkust? Zo ja, waarom niet? Bent u van mening dat een dergelijk beheersplan, mede gezien de kwetsbare positie van vogels in dit gebied, er op korte termijn moet komen? Zo neen, waarom niet? Zo ja, aan welke termijn denkt u? </vraag>
      <noten afkomstig="vraag">
         <noot nummer="1" datum="1998-10-3" bron="Vrij Nederland">Vrij Nederland, 3 oktober 1998</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">LASER voert de betreffende subsidieregeling «Functiebeloning bos en natuurterreinen» uit. Voordat over de aanvragen wordt beslist, worden alle aanvragen administratief getoetst aan de voorwaarden van de regeling. Op basis van een controlememorandum wordt in opdracht van LASER gedurende de looptijd van de aanvragen (5 jaar) jaarlijks een groot aantal aanvragen volgens een a-selecte en een selecte steekproef gecontroleerd door de Algemene Inspectiedienst. In dit kader heeft de AID onregelmatigheden ontdekt voor wat betreft de toegankelijkheid en het gebruiksrecht. Voor veel percelen gelden delimitatiecontracten op grond waarvan de Staat in verband met de toenmalige landaanwinningswerken nog het gebruiksrecht heeft, terwijl de aanvrager al wel eigenaar is. Eén van de voorwaarden van de subsidieregeling is, dat de aanvrager het gebruiksrecht van de betreffende percelen heeft. Aan de betreffende aanvragers is conform de Algemene Wet bestuursrecht een voornemen tot terugvordering van de reeds verstrekte bijdrage verzonden. De reacties worden op dit moment beoordeeld. In enkele gevallen is reeds een definitieve terugvorderingsprocedure ingesteld. Voor die gevallen loopt er nog een beroepsprocedure bij het College van Beroep voor het Bedrijfsleven. Pas als de bezwaren- en beroepsprocedures zijn afgewerkt kunnen definitieve conclusies worden getrokken. De AID heeft geen aangifte gedaan bij justitie. De regeling zelf bevat geen strafbepalingen. Bovendien moet bewezen worden dat opzettelijk fraude is gepleegd. Hiervoor zijn onvoldoende aanwijzingen aanwezig. </antwoord>
      <antwoord nummer="3">Er is noch voor het Rijk, noch voor de kweldereigenaren een verplichting om een beheersplan te maken en vast te stellen. Echter, wanneer daartoe zowel vanuit het ministerie als vanuit de eigenaren van een Beschermd Natuurmonument behoefte bestaat, dan biedt de Natuurbeschermingswet wel de mogelijkheid. Wanneer er geen beheersplan wordt vastgesteld geldt onverkort de bescherming van de Natuurbeschermingswet. Dat houdt in dat de eigenaar van het terrein geen handelingen mag verrichten die de natuur-wetenschappelijke waarde ervan zou kunnen schaden. Voor de Groninger kwelders is het vaststellen van een beheersplan nooit urgent geweest, aangezien het gebruik van de kwelders door de eigenaren vanaf het moment van aanwijzing tot nu aan toe goed in overeenstemming is geweest met de bedoelingen van de Natuurbeschermingswet. Door de afgelegen ligging en het geringe ingrepenniveau is de situatie ten aanzien van de trek- en broedvogels in de Groninger kwelders ook steeds zeer gunstig geweest en gebleven. Om het beheer van de kwelders echter verder te optimaliseren is het Ministerie van Landbouw, Natuurbeheer en Visserij op dit moment wel in gesprek met de Groninger kweldereigenaren om te komen tot een beheersplan. In het nieuw op te stellen beheersplan wordt overeenkomstig het rijksbeleid van jacht afgezien. Het belangrijkste element in het beheersplan zal zijn het beëindigen van bemesting op de kwelders. Dat is gunstig voor een natuurlijke plantengroei en past in de afspraken met andere waddenlanden. Het is mijn bedoeling om hierover op korte termijn een besluit te nemen. Dit behoeft evenwel ook instemming van de eigenaren. </antwoord>
      <noten afkomstig="antwoord"/>
   </antwoorden>
</kvr>
