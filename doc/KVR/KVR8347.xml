<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Leers en Van der Knaap (beiden CDA) aan de minister van Verkeer en Waterstaat over de Hogesnelheidslijn. (Ingezonden 19 november 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8347
</item>
         <item attribuut="Inhoud">Vragen naar aanleiding van een artikel in de Volkskrant van 17 november 1998 over een mogelijke besparing op de Hogesnelheidslijn indien de overheid eerder had samengewerkt met het bedrijfsleven.</item>
         <item attribuut="Rubriek">Verkeer, vervoer en waterstaat (Spoorwegen)</item>
         <item attribuut="Trefwoorden">Spoorwegen</item>
         <item attribuut="Vindplaats">Kamervragen met antwoord 1998-1999, nr. 468, Tweede Kamer</item>
         <item attribuut="Vraagnr_bij_indiening">2989903480</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Leers</persoon>
            <persoon partij="CDA">Van der Knaap</persoon>
         </item>
         <item attribuut="Datum_reaktie">1998-12-11</item>
         <item attribuut="Datum_indiening">1998-11-19</item>
         <item attribuut="Document-id">KVR8347</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="953" allpagenumbers="953 954" vetnummer="2989903480" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8347" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="468" onderwerp="" indiendatum="1998-11-19">
         <vrager partij="CDA" oorsprong="parlement">Leers</vrager>
         <vrager partij="CDA" oorsprong="parlement">Van der Knaap</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="1998-12-11">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het bericht in de Volkskrant dat de Hogesnelheidslijn veel goedkoper had gekund? <voetnoot nummer="1"/>
      </vraag>
      <vraag nummer="2">Deelt u de opvatting van de heer Van Ommen van NBM Amstelland dat, als van meet af aan samenwerking met het bedrijfsleven was gezocht, de overheid ruim 1 miljard had kunnen besparen? Zo neen, waarom niet? </vraag>
      <vraag nummer="3">Bent u het eens met de constatering dat als het bedrijfsleven in de ontwerpfase was betrokken er een besparing van 20 à 30 procent op de totale kosten mogelijk was geweest? Zo ja, wat is dan de reden dat er nu pas met het bedrijfsleven wordt gesproken over de HSL? </vraag>
      <vraag nummer="4">Bent u bereid om – gelet op het financieel voordeel dat de voorgestelde goedkopere methode van aanleg van de tunnel onder het Groene Hart oplevert – dit alternatief alsnog op zijn toepasbaarheid te onderzoeken? </vraag>
      <vraag nummer="5">Is de doelstelling om de bouwsector ervaring te laten opdoen met het boren van tunnels nog steeds valide, nu al voldoende van dergelijke boorprojecten in de praktijk worden uitgevoerd? </vraag>
      <vraag nummer="6">Hoe kijkt u tegen het plan aan om de HSL-lijn ook te gebruiken voor bepaalde stoptreinen? </vraag>
      <noten afkomstig="vraag">
         <noot nummer="1" datum="1998-11-17" bron="De Volkskrant">De Volkskrant, 17 november 1998, pagina 2</noot>
      </noten>
   </vragen>
   <antwoorden aantal="6">
      <antwoord nummer="1">Ja, ik heb kennis genomen van bedoeld artikel. </antwoord>
      <antwoord nummer="2">Nee, in het algemeen deel ik deze opvatting niet. Bij de HSL-Zuid is in het beginstadium reeds samenwerking met het bedrijfsleven gezocht. Het ontwerp is gemaakt door private ingenieursbureaus en aannemers zijn regelmatig geconsulteerd omtrent hun ideeën. Het probleem ligt veeleer in het feit dat de aannemer vooraf bij de besluitvorming zijn ideeën niet prijs wenst te geven, omdat hij niet zeker weet dat hij bij de vervolgfase betrokken zal zijn. Wanneer hij vóór de besluitvorming weet dat hij daarmee een eigenbelang dient, dan is efficiencywinst haalbaar. Bovendien is het zo dat in geval van de HSL-Zuid de kosten vooral in het kader van de politieke afweging rondom de Planologische Kernbeslissing zijn gestegen (boortunnel). </antwoord>
      <antwoord nummer="3">Zie het antwoord op vraag 2. De HSL-Zuid is reeds lange tijd in gesprek met het bedrijfsleven en zal optimaal van de kennis, kunde en creativiteit van het bedrijfsleven gebruik maken. In het binnenkort te presenteren publiek-private samenwerkingsmodel voor de HSL-Zuid zet ik uiteen hoe ik dat ga doen. </antwoord>
      <antwoord nummer="4">Zoals ik u tijdens de begrotingsbehandeling heb toegezegd, zal ik u binnenkort (nog voor de behandeling van het MIT) een aparte notitie doen toekomen met alternatieven voor de boortunnel en de voor- en nadelen in het Groene Hart. </antwoord>
      <antwoord nummer="5">Nee, de keuze om destijds te kiezen voor een geboorde tunnel was om het Groene Hart te vrijwaren van ingrijpende maatregelen en haar functie te laten behouden en intensiveren, met als bijkomend voordeel dat daarmee ervaring kan worden opgedaan door de bouwsector. </antwoord>
      <antwoord nummer="6">De Hogesnelheidslijn dient twee doelstellingen: zoveel mogelijk substitutie van het vliegverkeer naar de trein (ontlasten van Schiphol) en het verbeteren van het vestigingsklimaat van de Randstad. Daarmee is de HSL vooral bedoeld voor internationaal treinverkeer, waardoor mensen snel van de ene Europese metropool naar de andere kunnen reizen. Het laten rijden van stoptreinen raad ik dan ook ten sterkste af, omdat daardoor functievervuiling ontstaat. Er is overigens wel rekening gehouden met snelle binnenlandse hogesnelheidstreinen tussen Amsterdam, Rotterdam en Breda en van Brabant naar Antwerpen. </antwoord>
      <noten afkomstig="antwoord"/>
   </antwoorden>
</kvr>
