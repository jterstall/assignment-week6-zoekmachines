<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over schadevergoeding voor een ten onrechte ondergane hechtenis. (Ingezonden 8 december 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6235
</item>
         <item attribuut="Rubriek">Strafrecht en strafprocesrecht (Schadevergoeding) Strafrecht en strafprocesrecht (Voorlopige hechtenis)</item>
         <item attribuut="Trefwoorden">Schadevergoeding Voorlopige hechtenis</item>
         <item attribuut="Vindplaats">Kamervragen met antwoord 1997-1998, nr. 483, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1997-12-23</item>
         <item attribuut="Datum_indiening">1997-12-08</item>
         <item attribuut="Document-id">KVR6235</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="987" allpagenumbers="987 988" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6235" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="483" onderwerp="" indiendatum="1997-12-8">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1997-12-23">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1 2">Op welke gronden verklaart u in uw antwoord van 24 september op mijn vragen van 29 augustus jl. <voetnoot nummer="1"/>dat u geen termen aanwezig acht voor een tegemoetkoming aan betrokkene, terwijl u in uw antwoord van 4 november 1997 op mijn vragen van 15 oktober jl. <voetnoot nummer="2"/>aangeeft dat u de inhoud van het betreffende dossier niet kent? </vraag>
      <vraag nummer="2">Acht u de niet-onvankelijkheid van het Hof, die afwijkt van de jurisprudentie van de Hoge Raad, begrijpelijk? Zo neen, om welke reden acht u het overige deel van de beschikking kennelijk wel juist? </vraag>
      <vraag nummer="3">Acht u de gegeven motivering voldoende verklaring voor de stelling van het Hof dat betrokkene medeschuldig is geweest aan het voortduren van de verdenking tegen hem? Bent u, gezien uw terecht terughoudende opstelling ten aanzien van rechterlijke uitspraken, wel bereid tot een marginale toetsing van deze uitspraak die slechts in één instantie is gewezen en waartegen geen beroep openstaat? </vraag>
      <vraag nummer="4">Bent u bereid om in deze zaak, waarin is afgeweken van vaste jurisprudentie, alsnog het strafdossier te besturen om opnieuw te bezien of het voortduren van de verdenking tegen hem te wijten is aan het gedrag van betrokkene zelf? Indien u hiertoe bereid bent en u tot het oordeel komt dat betrokkene geen verwijt kan worden gemaakt van de voortdurende verdenking tegen hem, bent u dan bereid om alsnog een schadevergoeding toe te kennen aan betrokkene? </vraag>
      <vraag nummer="5">Hoe verklaart u de discrepantie tussen enerzijds uw antwoord van 24 september jl. dat betrokkene een tweede verzoek had kunnen indienen op grond van artikel 89 Sv en anderzijds uw antwoord van 4 november dat een dergelijk herhaald verzoek waarschijnlijk geen zin zou hebben gehad? </vraag>
      <vraag nummer="6">Bent u bereid om mede naar aanleiding van deze zaak en de zaak zoals gepubliceerd in Hoge Raad 29 april 1994, NJ 1995, 727, nader advies in te winnen bij de Commissie Strafvordering over de vraag of en in hoeverre het toch niet juist is dat het rechtsmiddel cassatie opengesteld wordt voor beslissingen van het Hof met betrekking tot verzoeken ex artt. 89 en 591 Sv? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="34" documentjaargang="1997-1998">Aanhangsel Handelingen, nr. 34, vergaderjaar 1997–1998.</noot>
         <noot nummer="2" documenttype="Kamervragen" documentnummer="232" documentjaargang="1997-1998">Aanhangsel Handelingen, nr. 232, vergaderjaar 1997–1998.</noot>
      </noten>
   </vragen>
   <antwoorden aantal="4">
      <antwoord nummer="1">Mijn oordeel dat geen termen aanwezig zijn om betrokkene een tegemoetkoming toe te kennen is gebaseerd op het feit dat het Gerechtshof te Amsterdam in zijn beschikking van 23 december 1996 uitdrukkelijk heeft overwogen dat betrokkene – ook al zou zijn verzoek niet op procedurele gronden zijn afgewezen – toch geen vergoeding zou krijgen, aangezien het Hof van mening is dat betrokkene medeschuldig is aan het voortduren van de verdenking tegen hem. Nu het Hof tot dit oordeel is gekomen, meen ik dat er geen reden is om betrokkene op billijkheidsgronden een schadevergoeding toe te kennen. Daarbij komt dat een eventueel door mij toekennen van schadevergoeding zou neerkomen op het toetsen van een rechterlijke beslissing hetgeen niet tot mijn competentie behoort. </antwoord>
      <antwoord nummer="2, 3 en 4">Zoals eerder aangegeven meen ik dat het niet aan mij is om rechterlijke uitspraken op juistheid te toetsen. Beantwoording van deze vragen en voldoen aan de daarin vervatte verzoeken, zou mij nopen een dergelijk oordeel te geven. </antwoord>
      <antwoord nummer="5">Er is geen discrepantie. In mijn antwoord van 23 september 1997 op vraag 2 heb ik twee wegen aangegeven waarlangs betrokkene alsnog kan proberen schadevergoeding te krijgen, te weten een vordering op de voet van artikel 162, boek 6 van het Burgerlijk Wetboek wegens aan de Staat toe te rekenen onrechtmatig strafvorderlijk optreden en een tweede verzoek ex artikel 89 van het Wetboek van Strafvordering. In uw vragen van 15 oktober 1997 vroeg u nader naar de mogelijkheid om aan het Hof een tweede verzoek voor te leggen. In mijn nadere uitleg heb ik u erop gewezen dat bij deze door prof. Brunner voorgestelde weg, het Hof wellicht het verzoek van betrokkene alsnog in overweging zou willen nemen, maar dat dan hoogstwaarschijnlijk een afwijzing van het verzoek zou volgen op inhoudelijke gronden. Immers, het Hof heeft al laten weten van mening te zijn dat betrokkene geen recht heeft op een tegemoetkoming. </antwoord>
      <antwoord nummer="6">Mij is niet duidelijk op welke commissie wordt gedoeld. De Commissie herijking Wetboek van Strafvordering onder voorzitterschap van mr CH.M.J.A. Moons is reeds door mijn ambtsvoorganger dr. E.M.H. Hirsch Ballin, opgeheven. Zoals ik in mijn eerdere twee antwoorden heb gezegd zal ik deze vraag meenemen in het lopende onderzoek naar de wenselijkheid van toepassing van artikel 89 e.v. van het Wetboek van Strafvordering. </antwoord>
      <noten afkomstig="antwoord"/>
   </antwoorden>
</kvr>
