<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wolfsen (PvdA) aan de minister van Justitie over de lange duur van de civiele procedures die zijn en nog worden gevoerd naar aanleiding van de rampzalige gebeurtenissen op de Westfriese Flora in Bovenkarspel in februari 1999. (Ingezonden 17 augustus 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29579
</item>
         <item attribuut="Inhoud">Vragen naar aanleiding van TV-uitzending Eén Vandaag (20 juli 2007) over de nog steeds slepende gerechtelijke procedures naar aanleiding van de Legionella-epidemie onder bezoekers van de WestFriese Flora in februari 1999. Indiener vraagt een overzicht van de gevoerde procedures en de stand van zaken. Hoe kunnen slachtoffers en nabestaanden geholpen worden (bijvoorbeeld met een voorschotregeling)?</item>
         <item attribuut="Rubriek">Burgerlijk recht en burgerlijk procesrecht (Verbintenissenrecht) Gezondheidszorg (Ziekten en ziektepreventie)</item>
         <item attribuut="Trefwoorden">Aansprakelijkheid Infectieziekten Schadevergoeding</item>
         <item attribuut="Vindplaats">Kamervragen met antwoord 2007-2008, nr. 150, Tweede Kamer</item>
         <item attribuut="Vraagnr_bij_indiening">2060723280</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Wolfsen</persoon>
         </item>
         <item attribuut="Datum_reaktie">2007-10-03</item>
         <item attribuut="Datum_indiening">2007-08-17</item>
         <item attribuut="Document-id">KVR29579</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="321" allpagenumbers="321 322" vetnummer="2060723280" code="0708tkkvr150" lopendefooter="Tweede Kamer, vergaderjaar 2007–2008, Aanhangsel" filenaam="KVR29579" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="150" onderwerp="" indiendatum="2007-08-17">
         <vrager partij="PvdA" oorsprong="parlement">Wolfsen</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="3 oktober 2007), zie ook Aanhangsel Handelingen nr. 2644, vergaderjaar 2006–2007">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Hebt u kennisgenomen van de tv-uitzending over bovengenoemd onderwerp? <voetnoot nummer="1"/>
      </vraag>
      <vraag nummer="2">Welke gerechtelijke procedures zijn er naar aanleiding van deze gebeurtenissen gevoerd, hoe zijn die procedureel verlopen of met andere woorden wat is de verklaring voor het gestelde zeer trage verloop van die procedures? Hoe moet de verklaring van het gerechtshof in Amsterdam dat «partijen niet steeds even voortvarend hebben geprocedeerd» in dat kader worden uitgelegd? </vraag>
      <vraag nummer="3">Op welke wijze kunt u of wilt u de slachtoffers of nabestaanden behulpzaam zijn bij het alsnog snel duidelijkheid krijgen over de aansprakelijkheidsvraag, met een voorschotregeling of met een andere vorm van hulp en steun? </vraag>
      <noten afkomstig="vraag">
         <noot nummer="1" datum="2007-07-20" bron="Eenvandaag">Eenvandaag, 20 juli 2007</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Inzake de gebeurtenissen op de Westfriese Flora is in de periode tot heden een aantal gerechtelijke procedures gevoerd. In de kortgedingprocedure heeft de president te Alkmaar tussenvonnis gewezen op 23 december 1999 en eindvonnis op 20 januari 2000. In de kortgedingprocedure voor het gerechtshof te Amsterdam heeft het hof arrest gewezen op 4 januari 2001. Het arrest in de kortgedingprocedure voor de Hoge Raad is op 29 november 2002 gewezen. In de bodemprocedure heeft de rechtbank Alkmaar op 12 december 2002 uitspraak gedaan. Tegen die uitspraak is hoger beroep ingesteld bij het gerechtshof te Amsterdam. Dit hoger beroep behelst drie zaken die respectievelijk in april, mei en september 2003 bij het gerechtshof zijn aangebracht. Op 15 oktober 2003 heeft het gerechtshof te Amsterdam een voorlopig getuigenverhoor toegestaan. Om praktische redenen hebben partijen in december 2003 om voeging gevraagd, welke voeging in februari 2004 door het gerechtshof is uitgesproken. Daarna is verder geprocedeerd, is in mei 2006 pleidooi gevraagd en zijn de processtukken aan het gerechtshof overgelegd. De pleidooien zijn in april 2007 gehouden. In de zaken is uitspraak voorzien in oktober 2007. Over het tijdsverloop van de procedures kan nog het volgende worden opgemerkt. De rechtbank te Alkmaar heeft in december 2002 vonnis gewezen. De appellen daartegen zijn in april, mei en september 2003 – derhalve respectievelijk vier, vijf en negen maanden na het vonnis van de rechtbank – bij het gerechtshof aangebracht. Nadat voegingsincidenten waren geopend en besloten, heeft de eerste handelskamer van het gerechtshof in februari 2004 de voeging uitgesproken. De memories van grieven zijn in respectievelijk maart en september 2005 genomen, waarna is geantwoord en incidenteel is gegriefd. Dit deel van de procedure, waarin slechts de partijen aan het woord waren en – met uitzondering van de beslissing in het voegingsincident – nog geen processtukken aan het gerechtshof ter beslissing waren voorgelegd, heeft, gerekend vanaf het vonnis van de rechtbank, geduurd van december 2002 tot mei 2006, in welke maand de zaak op de rol is geplaatst voor pleidooibepaling. In dit verband verdient het aandacht dat het door het gerechtshof in oktober 2003 toegestane voorlopige getuigenverhoor ertoe heeft geleid dat in het jaar 2004 gedurende drie zittingen, een substantieel aantal getuigen is gehoord. Het lag voor de hand dat partijen met het opstellen van hun processtukken hebben gewacht totdat deze verhoren hadden plaatsgevonden. De pleidooien zijn op 24 april 2007 gehouden voor de derde meervoudige handelskamer van het gerechtshof te Amsterdam. Naar aanleiding van de aangehaalde verklaring van het gerechtshof te Amsterdam, dat partijen niet steeds even voortvarend hebben geprocedeerd, merk ik op dat van de zijde van het gerechtshof op de vragen van de verslaggeefster van het televisieprogramma genuanceerder is geantwoord dan in het televisieprogramma tot uitdrukking is gebracht. Met de verklaring dat niet steeds voortvarend is geprocedeerd, heeft het gerechtshof geen verwijt in de zin gehad. In gecompliceerde civiele zaken is het immers eerder regel dan uitzondering dat zaken een aantal jaren duren. </antwoord>
      <antwoord nummer="3">In mijn antwoord op vraag 2 heb ik reeds medegedeeld dat in de lopende zaken bij het gerechtshof te Amsterdam in oktober 2007 uitspraak is voorzien. </antwoord>
      <noten afkomstig="antwoord"/>
   </antwoorden>
</kvr>
