<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hoekema (D66) aan de minister van Binnenlandse Zaken en Koninkrijksrelaties en aan de staatssecretaris van Financiën over lokale belastingen voor buitenlandse inwoners van gemeenten. (Ingezonden 27 november 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8316
</item>
         <item attribuut="Inhoud">Betreft de vrijstelling voor buitenlanders van het betalen van lokale belastingen, o.a. de OZB-gebruikersheffing, waardoor gemeenten inkomsten mislopen.</item>
         <item attribuut="Rubriek">Belastingen (Belastingontheffing, -teruggave, -vermindering, -vrijstelling) Belastingen (Onroerendezaakbelasting) Overheidsfinanciën (Gemeentelijke financiën)</item>
         <item attribuut="Trefwoorden">Belastingvrijstellingen Buitenlandse Werknemers Gemeentefinanciën Gemeentelijke belastingen Onroerendezaakbelasting</item>
         <item attribuut="Vindplaats">Kamervragen met antwoord 1998-1999, nr. 444, Tweede Kamer</item>
         <item attribuut="Vraagnr_bij_indiening">2989903780</item>
         <item attribuut="Afkomstig_van">Binnenlandse Zaken (BIZA)</item>
         <item attribuut="Indiener">
            <persoon partij="D66">Hoekema</persoon>
         </item>
         <item attribuut="Datum_reaktie">1998-12-07</item>
         <item attribuut="Datum_indiening">1998-11-27</item>
         <item attribuut="Document-id">KVR8316</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="905" allpagenumbers="905 906" vetnummer="2989903780" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8316" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="444" onderwerp="" indiendatum="1998-11-27">
         <vrager partij="D66" oorsprong="parlement">Hoekema</vrager>
         <vraagt-aan>de minister van Binnenlandse Zaken en Koninkrijksrelaties en aan de staatssecretaris van Financiën</vraagt-aan>
      </vraagdata>
      <antwoorddata antwoorddatum="1998-12-7">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Kent u het probleem van gemeenten zoals Brunssum, waar veel buitenlanders wonen die vrijgesteld zijn van het betalen van lokale belastingen? </vraag>
      <vraag nummer="2">Bevestigt u dat deze gemeenten hierdoor inkomsten mislopen, zoals met name de OZB-gebruikersheffing en een deel van de algemene uitkering omdat buitenlanders niet zijn ingeschreven in de gemeentelijke basisadministratie? </vraag>
      <vraag nummer="3">Is het argument voor het niet treffen van speciale voorzieningen dat de economische impuls van «buitenlandse» vestigingen zoals AFCENT geacht wordt groter te zijn dan de nadelen? </vraag>
      <vraag nummer="4">Bent u bereid dit standpunt te heroverwegen? </vraag>
      <vraag nummer="5">Bent u bereid en in staat deze vragen te beantwoorden vóór het Algemeen Overleg over gemeentefinanciën van 2 december a.s.? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Het is mij bekend dat er gemeenten zijn waar veel buitenlanders wonen die verplicht vrijgesteld zijn van het betalen van lokale belastingen. De vrijstelling betreft met name personen en hun gezinsleden met een diplomatieke of consulaire status en buitenlandse militairen. Ik weet dat de gemeente Brunssum met haar vele buitenlandse militairen zo’n gemeente is. </antwoord>
      <antwoord nummer="2">Verplichte vrijstellingen van het betalen van lokale belastingen leiden er uiteraard toe dat de gemeenten minder belastingopbrengsten weten te verwerven dan zonder de vrijstelling het geval zou zijn. Het feit dat de bedoelde buitenlanders en de eveneens in de betrokken gemeente wonende gezinsleden niet zijn ingeschreven in de gemeentelijke basisadministratie brengt met zich dat deze personen niet meetellen in de inwonermaatstaven van de algemene uitkering van het gemeentefonds. De woonruimten van de betrokkenen tellen overigens wel mee in de maatstaf «woonruimten». Tegenover deze «nadelen» staat dat de verplichte vrijstelling leidt tot een belastingcapaciteit die geringer is dan zonder vrijstelling het geval zou zijn. De belastingcapaciteit speelt als negatieve inkomstenmaatstaf een rol bij de vaststelling van de hoogte van de algemene uitkering. De algemene uitkering is door de geringere belastingcapaciteit hoger dan hij zou zijn zonder de vrijstelling. De verplichte vrijstelling heeft voor de gemeenten dus voordelige en nadelige effecten. </antwoord>
      <antwoord nummer="3">Uitgangspunten voor de verdeling van de algemene uitkering van het gemeentefonds zijn onder de nieuwe Financiële-verhoudingswet onder meer kostenoriëntatie en globaliteit. Bij de ontwikkeling van het nieuwe verdeelstelsel is niet gebleken dat er reden is voor een afzonderlijk financieel arrangement voor gemeenten waar een vrijstelling van lokale belastingen aan de orde is voor buitenlandse inwoners. Het is een globaal werkend verdeelsysteem. Alleen wanneer de globale werking voor bepaalde typen gemeenten nadelige effecten heeft die substantieel van omvang zijn, zullen wij onder ogen zien of er reden is en of de technische mogelijkheid bestaat voor corrigerende maatregelen. </antwoord>
      <antwoord nummer="4">Wij zien thans geen aanleiding voor corrigerende maatregelen. Indien aangetoond wordt dat de vrijstelling onevenredige nadelige effecten voor de betrokken gemeenten met zich meebrengt, willen wij bezien of er aanleiding is ons standpunt te heroverwegen. </antwoord>
      <antwoord nummer="5">Wij hebben altijd de bereidheid vragen van de Kamer zo snel mogelijk te beantwoorden. Dat geldt ook voor deze vragen. De gestelde termijn is wel erg kort, ze zijn immers eerst op 30 november aan mij verzonden. </antwoord>
      <noten afkomstig="antwoord"/>
   </antwoorden>
</kvr>
