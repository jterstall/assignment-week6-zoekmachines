<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Binnenlandse Zaken en Koninkrijksrelaties over biometrische paspoorten. (Ingezonden 12 maart 2007); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27778
</item>
         <item attribuut="Inhoud">Vragen naar aanleiding van berichten dat Engelse biometrische paspoorten gemakkelijk uitgelezen kunnen worden met als doel ze na te maken. Indiener wil weten of Nederlandse paspoorten soortgelijke problemen hebben; dit zou de fraudegevoeligheid van de nieuwe paspoorten verhogen. Indiener wil weten waarom de opdracht voor het maken van de nieuwe paspoorten niet internationaal is aanbesteed.</item>
         <item attribuut="Rubriek">Bouw (Aanbestedingen) Criminaliteit en openbare orde (Fraude) Criminaliteit en openbare orde (Persoonsregistratie en identificatie)</item>
         <item attribuut="Trefwoorden">Aanbestedingen Fraude Paspoorten</item>
         <item attribuut="Vindplaats">Kamervragen met antwoord 2006-2007, nr. 1225, Tweede Kamer</item>
         <item attribuut="Vraagnr_bij_indiening">2060709160</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2007-04-10</item>
         <item attribuut="Datum_indiening">2007-03-12</item>
         <item attribuut="Document-id">KVR27778</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2595" allpagenumbers="2595 2596" vetnummer="2060709160" code="0607tkkvr1225" lopendefooter="Tweede Kamer, vergaderjaar 2006–2007, Aanhangsel" filenaam="KVR27778" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1225" onderwerp="" indiendatum="2007-03-12">
         <vrager partij="SP" oorsprong="parlement">Gerkens</vrager>
         <vraagt-aan>de minister van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2007-04-10">
         <antwoorder functie="staatssecretaris" ministerie="Binnenlandse Zaken en Koninkrijksrelaties">Bijleveld-Schouten</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met het feit dat Engelse biometrische paspoorten gemakkelijk uitgelezen kunnen worden met als doel ze na te maken? <voetnoot nummer="1"/>
      </vraag>
      <vraag nummer="2">Is het waar dat Nederlandse paspoorten soortgelijke problemen hebben? </vraag>
      <vraag nummer="3">Deelt u de mening dat dit de fraudegevoeligheid van de nieuwe paspoorten sterk verhoogt? </vraag>
      <vraag nummer="4">Welk onmiddellijk gevaar dreigt bij de gebleken fraudegevoeligheid? Deelt u de mening dat onduidelijkheid over de dreiging van het gemakkelijk kunnen vervalsen niet acceptabel is? </vraag>
      <vraag nummer="5">Bent u bereid om onafhankelijke deskundigen te laten kijken naar dit probleem teneinde met werkbare oplossingen te komen? </vraag>
      <vraag nummer="6">Is het waar dat de opdracht voor het maken van de nieuwe paspoorten niet internationaal is aanbesteed? Zo ja, kunt u dit motiveren? Is dit in overeenstemming met de aanbestedingsregels? </vraag>
      <noten afkomstig="vraag">
         <noot nummer="1" weblink="http://www.security.nl/article/15606/1/Biometrisch_paspoort_een voudig_te_kraken_en_kopieren.html">http://www.security.nl/article/15606/1/Biometrisch_paspoort_een voudig_te_kraken_en_kopieren.html</noot>
      </noten>
   </vragen>
   <antwoorden aantal="4">
      <antwoord nummer="1">Ik heb kennis genomen van het artikel waarin gesteld wordt dat het Engelse biometrische paspoort zeer eenvoudig is te kopiëren. </antwoord>
      <antwoord nummer="2, 3 en 4" voetnoot="1">In het aangehaalde artikel <voetnoot nummer="1"/>wordt gesteld dat de zogenaamde BAC-sleutel van een Engels paspoort, dat per koerier direct naar de aanvrager wordt gezonden, binnen vier uur kan worden gevonden. In het artikel wordt beweerd dat de chip van het Engelse paspoort als gevolg hiervan kan worden geopend en de gegevens in de chip kunnen worden gekopieerd voordat het paspoort bij de aanvrager wordt bezorgd. Dat dit mogelijk is zou komen omdat het aantal mogelijke BAC-sleutels voor een Engels document gering is. Conform de verordening van de Europese Unie «betreffende normen voor de veiligheidskenmerken van en biometrische gegevens in door de lidstaten afgegeven paspoorten en reisdocumenten (EG nr 2252/2004 van 13 december 2004)», moet in de reisdocumenten van de lidstaten van de Europese Unie het Basic Acces Control (BAC) mechanisme worden gebruikt. BAC is een mechanisme die de toegang beschermt tot de gegevens in de chip van het reisdocument. Ook de generatie elektronische Nederlandse reisdocumenten die op 26 augustus 2006 zijn ingevoerd hebben dit mechanisme. De BAC-sleutel wordt afgeleid van het documentnummer, de geboortedatum van de houder en de datum waarop de geldigheid van het reisdocument verstrijkt. Voor de generatie elektronische Nederlandse reisdocumenten geldt dat het documentnummer (zie ook het antwoord op vraag 5) willekeurig wordt gegenereerd en bestaat uit cijfers en letters. Hierdoor is het aantal mogelijke BAC-sleutels voor het Nederlandse reisdocument zeer groot. Het «raden» daarvan in enkele uren tijdens het transport van de (verpakte) reisdocumenten acht ik niet reëel. Ik memoreer hierbij dat de Nederlandse reisdocumenten niet per post naar de burger gezonden worden. De reisdocumenten worden in verpakte vorm getransporteerd van de producent van de reisdocumenten naar uitgevende instanties. Op de verpakking van de Nederlandse reisdocumenten zijn geen gegevens vermeld die te herleiden zijn naar het reisdocument. De Nederlandse elektronische reisdocumenten zijn verder beveiligd met Actieve Authenticatie. Daarmee is het mogelijk om te detecteren of gegevens van de originele chip afkomstig zijn of zijn gekopieerd. Deze beveiligingsmaatregel is niet verplicht op grond van genoemde verordening van de Europese Unie maar wel door Nederland geïmplementeerd. Zouden gegevens uit een chip van een Nederlands reisdocument worden gebruikt om daarmee een ander (fraudeleus) document te maken dan is dat bij controle te detecteren. </antwoord>
      <antwoord nummer="5">De kwaliteit van het BAC-mechanisme is in het verleden al door het ministerie van Binnenlandse Zaken en Koninkrijksrelaties met experts besproken (zie ook de antwoorden op vragen van het TK-lid De Wit, TK 2004–2005, kamervragen 2293). Mede naar aanleiding daarvan heeft Nederland besloten het BAC-mechanisme te versterken door de generatie elektronische reisdocumenten te voorzien van een willekeurig documentnummer in plaats van een volgnummer (zie ook TK 2005 – 2006, 25 764, nr. 30). </antwoord>
      <antwoord nummer="6">Het is onjuist dat de opdracht voor de productie, personalisatie en distributie van de Nederlandse reisdocumenten niet zou zijn aanbesteed. De Europese aanbesteding hiervoor heeft in 1999 plaatsgevonden. De opdracht is gegund voor een periode van 5 jaar met een optie voor een verlenging voor nog maximaal 5 jaar. Van de optie tot verlenging is in 2006 gebruikt gemaakt. Een nieuwe verlenging van het contract is niet mogelijk. </antwoord>
      <noten afkomstig="antwoord">
         <noot nummer="1" weblink="http://www.security.nl/article/15606/1/Biometrisch_paspoort_eenvoudig_te_kraken _en_kopieren.html">http://www.security.nl/article/15606/1/Biometrisch_paspoort_eenvoudig_te_kraken _en_kopieren.html</noot>
      </noten>
   </antwoorden>
</kvr>
