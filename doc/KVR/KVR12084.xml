<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van den Berg en Van der Staaij (beiden SGP), aan de ministers van Binnenlandse Zaken en Koninkrijksrelaties en van Justitie, over de toepassing van artikel 63 Boek I BW. (Ingezonden 9 juni 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12084
</item>
         <item attribuut="Inhoud">Vragen over de normering van de locaties voor het voltrekken van huwelijk buiten het gemeentehuis.</item>
         <item attribuut="Rubriek">Burgerlijk recht en burgerlijk procesrecht (Personen- en familierecht)</item>
         <item attribuut="Trefwoorden">Huwelijksrecht Samenlevingsvormen</item>
         <item attribuut="Vindplaats">Kamervragen met antwoord 1999-2000, nr. 1622, Tweede Kamer</item>
         <item attribuut="Vraagnr_bij_indiening">2990012340</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="SGP">Van den Berg</persoon>
            <persoon partij="SGP">Van der Staaij</persoon>
         </item>
         <item attribuut="Datum_reaktie">2000-07-20</item>
         <item attribuut="Datum_indiening">2000-06-09</item>
         <item attribuut="Document-id">KVR12084</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3667" allpagenumbers="3667 3668" vetnummer="2990012340" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12084" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1622" onderwerp="" indiendatum="2000-06-9">
         <vrager partij="SGP" oorsprong="parlement">Van den Berg</vrager>
         <vrager partij="SGP" oorsprong="parlement">Van der Staaij</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie,</vraagt-aan>
      </vraagdata>
      <antwoorddata antwoorddatum="20 juli 2000), zie ook Aanhangsel Handelingen nr. 1509, vergaderjaar 1999–2000">
         <antwoorder functie="minister" ministerie="Justitie">Korthals</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="8">
      <vraag nummer="1">Heeft u kennis genomen van het artikel C.S. Post, getiteld Huwelijksvoltrekking in «het huis der gemeente» verschenen in het vakblad van de Nederlandse Vereniging voor Burgerrechten, «Burgerschap en Recht» van november 1999 (6e jaargang, nr. 11, pag. 280-283), alsmede van de reacties op dit artikel in Burgerzaken en Recht van januari 2000 (7e jaargang, nr. 1, pag. 14–16)? </vraag>
      <vraag nummer="2">Deelt u het standpunt dat sprake is van wildgroei wat betreft de besluiten van sommige gemeenteraden – zie o.a. het besluit van de gemeenteraad van Gorinchem, 29 april 1999 – tot aanwijzing van plaatsen als «huis der gemeente» (buiten het gebouw waar het gemeentebestuur is gevestigd) met het oogmerk aldaar burgerlijke huwelijksvoltrekkingen te laten plaatsvinden? </vraag>
      <vraag nummer="3">Maakt het bij de aanwijzing van locaties door de gemeenteraad uit of deze zich in de open lucht bevinden dan wel overdekt zijn en of deze openbaar dan wel besloten zijn? Moet er sprake zijn van een gebouw of kan ook een luchtballon, een boot, een tram of iets dergelijks volstaan? </vraag>
      <vraag nummer="4">Hoe moet in dit verband de eis voor artikel 63 «in het openbaar» worden geïnterpreteerd die ervan uitgaat dat de openbaarheid van de locatie is gegarandeerd indien het vereiste aantal getuigen aanwezig is? </vraag>
      <vraag nummer="5">Welke betekenis hecht u aan het advies van de Vereniging van Nederlandse Gemeenten, 6 januari 1998 en de daarin voorkomende criteria voor de aanwijzing van locaties, welk advies de instemming heeft gekregen van de commissie van advies voor de zaken betreffende de burgerlijke staat en de nationaliteit alsmede van het bestuur van de Nederlandse Vereniging voor Burgerzaken? </vraag>
      <vraag nummer="6">Deelt u de opvatting dat de nadrukkelijke en duidelijke bepaling van artikel 63, die ervan uitgaat dat als «het huis der gemeente» in de regel het gemeentehuis geldt en slechts in uitzonderlijke situaties een andere locatie, «gedateerd» en «een relict uit vervlogen tijden» is? </vraag>
      <vraag nummer="7">Hebt u voorts kennis genomen van de nota van de VVD-Amsterdam d.d. 8 maart jl., waarin o.a. wordt bepleit: – dat «binnen redelijke grenzen» alle aan te vragen locaties worden goedgekeurd door of namens het gemeentebestuur – de mogelijkheid van het gratis trouwen volledig af te schaffen en – dat de overheid voor het voltrekken van huwelijken zeven dagen per week, 24 uur per dag mogelijkheden biedt? Wilt u over elk van deze voorstellen uw oordeel geven? </vraag>
      <vraag nummer="8">Overweegt u een nadere normering van de bevoegdheden van de gemeenten te bevorderen terzake van de aanwijzing van locaties, niet zijnde het gemeentehuis, in het kader van artikel 63 dan wel overwegen zij een wijziging van dit artikel op dit punt te bevorderen? </vraag>
      <noten afkomstig="vraag"/>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Neen. Wat het besluit van de gemeenteraad van Gorinchem van 29 april 1999 betreft, wijs ik erop dat dat weliswaar een ruime strekking heeft (huwelijksvoltrekkingen op in principe alle locaties binnen de gemeentegrenzen), maar dat burgemeester en wethouders de voorkomende verzoeken toetsen aan de openbare orde en de goede smaak. Ik ben van mening dat bij deze toetsing de wettelijke grenzen genoemd in het antwoord op de vragen 3 en 4 in acht genomen moeten worden. </antwoord>
      <antwoord nummer="3">De locaties die door gemeenteraden aangewezen worden als «huis der gemeente» dienen in elk geval te voldoen aan het openbaarheidsvereiste, zoals verwoord in het antwoord op vraag 4. Voorts zal er sprake dienen te zijn van een gebouw. </antwoord>
      <antwoord nummer="4">Het begrip «in het openbaar» in de zin van artikel 63, Boek 1 BW, houdt met name in dat het huwelijk in het openbaar dient te worden voltrokken en de voltrekking dus voor een ieder toegankelijk dient te zijn. </antwoord>
      <antwoord nummer="5">Het advies van de VNG is, zoals u bekend, tot stand gekomen in overleg met de Commissie van advies voor de zaken betreffende de burgerlijke staat en de nationaliteit en heeft de instemming van de Nederlandse Vereniging voor Burgerzaken. In deze Commissie, waarvan het Ministerie van Justitie het voorzitterschap en het secretariaat vervult, zijn verder de Ministeries van Binnenlandse Zaken en Koninkrijksrelaties en van Buitenlandse Zaken vertegenwoordigd, alsmede de rechterlijke macht, het openbaar ministerie, de wetenschap en de praktijk van de burgerlijke stand. Ik onderschrijf het genoemde advies, dat aan alle gemeenten in Nederland is gezonden. </antwoord>
      <antwoord nummer="6">Nee. </antwoord>
      <antwoord nummer="7">Ja. Van belang voor de beoordeling van het voorstel om «binnen redelijke grenzen» alle locaties aan te wijzen als huis der gemeente, zijn de criteria die komen te gelden voor de bepaling van de «redelijke grenzen». Aangezien deze nu niet bekend zijn, kan ik mij niet uitspreken over dit voorstel. Ik ben niet van plan om de mogelijkheid om gratis te huwen af te schaffen. Ik meen immers dat een ieder in de gelegenheid moet worden gesteld om een huwelijk aan te gaan, zonder dat de kosten die verbonden zijn aan een huwelijksvoltrekking – met name de huur van de locatie – een belemmering vormen. Naar mijn mening is er voldoende gelegenheid om te huwen binnen de daarvoor gebruikelijke tijden overdag gedurende de week. Het lijkt mij daarom niet nodig dat de mogelijkheid dient te worden gecreëerd om 24 uur per dag en 7 dagen per week een huwelijk te kunnen sluiten. Indien een gemeente die mogelijkheid echter wenst te bieden, staat dat haar natuurlijk vrij. </antwoord>
      <antwoord nummer="8">Mijn indruk is dat gemeenten serieus omgaan met hun bevoegdheid om locaties aan te wijzen als huis der gemeente. Een nadere normering van hun bevoegdheden in dezen, dan wel wijziging van artikel 63 Boek 1 BW, is derhalve thans niet aan de orde. </antwoord>
      <noten afkomstig="antwoord"/>
   </antwoorden>
</kvr>
