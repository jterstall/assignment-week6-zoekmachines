<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Buijs (CDA) aan de minister van Volksgezondheid, Welzijn en Sport over een regionaal doorstromingsproject voor patiënten na een beroerte (Ingezonden 18 oktober 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12711
</item>
         <item attribuut="Inhoud">Vragen naar aanleiding van het bericht 'Veel te lang in het verkeerde bed' in Cicero van 13 oktober 2000, waaruit blijkt dat patiënten na een beroerte vaak veel te lang in het ziekenhuis liggen omdat er geen plaats is in een verpleeghuis.</item>
         <item attribuut="Rubriek">Gezondheidszorg (Patiënten) Gezondheidszorg (Zorginstellingen)</item>
         <item attribuut="Trefwoorden">Patiënten Verpleeghuizen</item>
         <item attribuut="Vindplaats">Kamervragen met antwoord 2000-2001, nr. 332, Tweede Kamer</item>
         <item attribuut="Vraagnr_bij_indiening">2000101220</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Buijs</persoon>
         </item>
         <item attribuut="Datum_reaktie">2000-12-01</item>
         <item attribuut="Datum_indiening">2000-10-18</item>
         <item attribuut="Document-id">KVR12711</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="687" allpagenumbers="687 688" vetnummer="2000101220" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12711" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="332" onderwerp="" indiendatum="2000-10-18">
         <vrager partij="CDA" oorsprong="parlement">Buijs</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1 december 2000) zie ook Aanhangsel Handelingen nr. 211, vergaderjaar 2000–2001">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="16">
      <vraag nummer="1" voetnoot="1">Kent u het bericht «Veel te lang in het verkeerde bed», waaruit blijkt dat «patiënten na een beroerte vaak veel te lang in het ziekenhuis liggen omdat er geen plaats voor ze is in een verpleeghuis»? <voetnoot nummer="1"/>
      </vraag>
      <vraag nummer="2">Kunt u bevestigen dat de doorstroming in de zorg voor CVA-patiënten verstopt zit, voornamelijk omdat verpleeghuizen te weinig capaciteit hebben? </vraag>
      <vraag nummer="3">Kunt u tevens bevestigen dat er «na gemiddeld tien dagen geen harde medische redenen meer zijn om zo’n patiënt in een ziekenhuis te houden» en dat «iemand dan beter af is in een verpleeghuis of een revalidatieinstelling»? </vraag>
      <vraag nummer="4">Was de wachttijd in 1997 gemiddeld 52 dagen per verpleeghuisopname, en moet worden vastgesteld dat de patiënt zo lang ten onrechte in het ziekenhuis ligt en niet de zorg krijgt die hij zou moeten krijgen? </vraag>
      <vraag nummer="5">Moet tevens worden vastgesteld dat een ziekenhuis ingesteld is op het verzorgen van zieke mensen en niet op revalidatie? Wat betekent dit voor het herstelproces van de desbetreffende patiënt? </vraag>
      <vraag nummer="6">Lukt het na een ziekenhuisverblijf van enkele maanden in de regel niet meer om CVA-patiënten te motiveren om al dan niet met hulp thuis te wonen, en zouden meer CVA-patiënten snel naar huis kunnen wanneer deze daartoe worden gestimuleerd en vanaf de eerste dag intensief daarop worden voorbereid? </vraag>
      <vraag nummer="7">Bestaat er inzicht in de extra kosten die met deze verkeerde-bed-problematiek zijn gemoeid? </vraag>
      <vraag nummer="8">Wat is op dit moment de gemiddelde wachttijd? </vraag>
      <vraag nummer="9">Wat betekent deze gang van zaken voor de wachtlijsten van het ziekenhuis in het algemeen, en voor neurologische opnamen in het bijzonder? </vraag>
      <vraag nummer="10">Is het u bekend dat een kleinschalig project in de Duin- en Bollenstreek is gestart door o.a. het LUMC, het Diaconessenhuis in Leiden en de Valent Zorggroep, waarin naar een regionale oplossing wordt gezocht? </vraag>
      <vraag nummer="11">Worden er in het kader van het project met ingang van de maand oktober in twee verpleeghuizen, de Wilbert in Katwijk en Sint Bernardus in Sassenheim, elk vier bedden voor CVA-patiënten van de twee ziekenhuizen voor maximaal honderd dagen gereserveerd, en staat er tenminste één van de bedden voortdurend gereed voor directe opname van een nieuwe patiënt? </vraag>
      <vraag nummer="12">Hoe wordt dit regionale doorstromingsproject beoordeeld? Wilt u bezien of ook op landelijk niveau hiermee wellicht een bijdrage kan worden geleverd aan een oplossing voor de zogenaamde verkeerde-bed-problematiek? </vraag>
      <vraag nummer="13">Bent u bereid het daarheen te leiden dat de voor het doorstromingsproject gereserveerde CVA-bedden niet ten koste gaan van het totaal aan verpleeghuisbedden in de genoemde verpleeghuizen? Zo neen, waarom niet? </vraag>
      <vraag nummer="14">Vormt het financieringsmodel, waarin verpleeghuiszorg wordt betaald vanuit de AWBZ en ziekenhuiszorg vanuit het tweede compartiment, nog een belemmering voor de gewenste doorstroming? </vraag>
      <vraag nummer="15">Kan worden vastgesteld dat het doorstromingsproject niet alleen de zorg voor CVA-patiënten verbetert, maar macro ook minder kosten met zich brengt? </vraag>
      <vraag nummer="16">Bent u bereid zodanige maatregelen te treffen dat voor de bedoelde financieringsproblematiek, al dan niet op experimentele basis in het kader van de zorgvernieuwing, een oplossing kan worden geboden? </vraag>
      <noten afkomstig="vraag">
         <noot nummer="1" datum="2000-10-13" bron="Cicero">Cicero, 13 oktober 2000, nr. 15/16</noot>
      </noten>
   </vragen>
   <antwoorden aantal="15">
      <antwoord nummer="1">Ja, ik ken het artikel in Cicero van 13 oktober 2000. </antwoord>
      <antwoord nummer="2">De uitspraak dat de doorstroming voor CVA-patiënten verstopt zit doordat de verpleeghuizen te weinig capaciteit hebben, is te generaliserend van aard. Het is uiteraard bekend dat er wachtlijsten bestaan voor verpleeghuiszorg, ook op het gebied van de zorg voor CVA-patiënten. Bij brief, 10 oktober 2000 is u een analyse van de wachtlijsten per 15 mei 2000 aangeboden. Een kwalitatieve analyse naar de aard van de ziekten is niet gemaakt. In het kader van de bestrijding van de wachtlijsten in de sector verzorging en verpleging (V&amp;V) zijn ook initiatieven aangemeld ter vergroting van de verpleeghuiszorgcapaciteit voor CVA-Patiënten. Er zijn thans reeds veel goede initiatieven bekend waarbij in samenwerking tussen huisartsen, ziekenhuizen, verpleeghuizen, verzorgingshuizen en thuiszorgorganisaties een snelle doorstroming van CVA-patiënten wordt gerealiseerd, met optimale kans op herstel van functies. Om inzicht te kunnen krijgen in de (on)mogelijkheden van de verschillende opties heb ik na overleg met alle betrokkenen de ZON opdracht gegeven tot het houden van een driejarig onderzoek over de mogelijkheden tot het bieden van zorg aan CVA-patiënten. Dit onderzoek zal in april 2001 worden afgerond. </antwoord>
      <antwoord nummer="3">Bij de gemiddelde CVA-patiënt is de risicovolle fase drie dagen na het opgetreden accident. De belangrijkste complicaties hebben zich dan voorgedaan. Een «harde» medische indicatie voor een voortgezet ziekenhuisverblijf is voor de gemiddelde CVA-patiënt na tien dagen niet meer aangewezen. </antwoord>
      <antwoord nummer="4 en 5">In het genoemde artikel wordt gesproken over een wachttijd van 52 dagen. Het is zeker niet zo dat een dergelijke wachttijd in alle situaties geldt. Het is te absoluut om te stellen dat de patiënt niet de zorg krijgt die hij nodig heeft. Er zijn de nodige gevallen bekend waarbij in goede samenwerking tussen ziekenhuizen en verpleeghuizen een passende zorg wordt geboden en het herstelproces adequaat wordt aangepakt. </antwoord>
      <antwoord nummer="6">De patiëntenpopulatie is te divers om hierop in zijn algemeenheid een bevestigend antwoord te kunnen geven. </antwoord>
      <antwoord nummer="7">Er is geen inzicht in de kosten die samenhangen met de verkeerde-bed problematiek voor CVA-patiënten. </antwoord>
      <antwoord nummer="8">Er is geen inzicht in de gemiddelde wachttijd voor opname in een verpleeghuis. </antwoord>
      <antwoord nummer="9">Iedere patiënt die langer dan medisch geïndiceerd in een ziekenhuis is opgenomen, houdt daarmee in principe de plaats bezet van een mogelijke andere patiënt. Gebrek aan doorstroommogelijkheden kan ertoe leiden dat afdelingen neurologie onnodig vol liggen en soms zelfs geen plaats meer hebben voor nieuwe opnamen. Het komt voor dat neurologische patiënten om die reden buiten de eigen regio moeten worden opgenomen. Dat is een uiterst ongelukkige zaak die moet veranderen. </antwoord>
      <antwoord nummer="10">Ja, dit project is per 1 oktober jl. van start gegaan. </antwoord>
      <antwoord nummer="11">Ja. </antwoord>
      <antwoord nummer="12">Het project is te recent gestart om het al op zijn merites te kunnen beoordelen. Tweede deel van de vraag is van belang voor het beleid in het kader van uit te zetten onderzoek. Wel weet ik dat op nog al wat plaatsen dergelijke projecten zijn. </antwoord>
      <antwoord nummer="13">Uw vraag versta ik als een verzoek te bewerkstelligen dat de capaciteit die gemoeid is met het CVA-project geen verdringing ten gevolge mag hebben naar andere bedden. In de huidige situatie waarbij niet een planmatig berekende capaciteit, maar de werkelijke behoefte aan zorg het belangrijkste criterium is voor het bepalen van de zorgcapaciteit in een regio, is het risico van verdringen niet aan de orde. </antwoord>
      <antwoord nummer="14">Neen. </antwoord>
      <antwoord nummer="15">Voor het geven van een antwoord op deze vraag wacht ik eerst de uitkomsten van het ZON-onderzoek af. </antwoord>
      <antwoord nummer="16">Mede gezien het feit, dat een uitbreiding van de capaciteit van het aantal bedden in verpleeghuizen dat is gericht op CVA-zorg leidt tot een vermindering van de wachtlijstproblematiek in de sector, ben ik voornemens om in overleg met het CTG te komen tot een specifieke budgetregel, waardoor de extra kosten die zijn gemoeid met de zorg aan CVA-patiënten kunnen worden opgevangen. </antwoord>
      <noten afkomstig="antwoord"/>
   </antwoorden>
</kvr>
