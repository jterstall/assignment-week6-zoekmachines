<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stroeken (CDA) aan de staatssecretaris van Sociale Zaken en Werkgelegenheid, dhr. Hoogervorst, over de sociale zekerheid van (ex-)grensarbeiders. (Ingezonden 27 maart 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15696
</item>
         <item attribuut="Inhoud">Vragen inzake de opvatting van prof. S. Klosse in het rapport 'VO 1408/71: Overzicht van problemen bij de toepassing en interpretatie met de focus op (grens)arbeidsverkeer tussen Nederland en België', dat onderdelen van dat het Besluit uitbreiding en beperking kring verzekerden volksverzekeringen ongunstig zijn voor grensarbeiders.</item>
         <item attribuut="Rubriek">Arbeid (Werknemers) Sociale zekerheid (Algemeen) Sociale zekerheid (Ouderdomsvoorzieningen en pensioenen (AOW))</item>
         <item attribuut="Trefwoorden">Arbeid Buitenlandse werknemers Grensregio's Sociale verzekeringen</item>
         <item attribuut="Vindplaats">Kamervragen met antwoord 2001-2002, nr. 1173, Tweede Kamer</item>
         <item attribuut="Vraagnr_bij_indiening">2010208440</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Stroeken</persoon>
         </item>
         <item attribuut="Datum_reaktie">2002-05-27</item>
         <item attribuut="Datum_indiening">2002-03-27</item>
         <item attribuut="Document-id">KVR15696</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2479" allpagenumbers="2479 2480" vetnummer="2010208440" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15696" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1173" onderwerp="" indiendatum="2002-03-27">
         <vrager partij="CDA" oorsprong="parlement">Stroeken</vrager>
         <vraagt-aan>de staatssecretaris van Sociale Zaken en Werkgelegenheid, dhr. Hoogervorst,</vraagt-aan>
      </vraagdata>
      <antwoorddata antwoorddatum="27 mei 2002), zie ook Aanhangsel Handelingen nr. 978, vergaderjaar 2001–2002">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kent u het rapport van prof. S. Klosse «VO 1408/71: Overzicht van problemen bij de toepassing en interpretatie met de focus op (grens)arbeidsverkeer tussen Nederland en België»? <voetnoot nummer="1"/>
      </vraag>
      <vraag nummer="2" voetnoot="2">Deelt u de mening van prof. S. Klosse dat de mogelijkheid die het Besluit uitbreiding en beperking kring verzekerden volksverzekerden (KB 746) opent om wel verzekerd te blijven voor de Algemene Wet Bijzondere Ziektekosten, maar niet voor de Algemene Ouderdomswet, aanvechtbaar lijkt in het licht van de doelstelling van de aanwijsregels van Verordening 1408/71? <voetnoot nummer="2"/>Zo neen, waarom niet? </vraag>
      <vraag nummer="3">Kunt u nadere duidelijkheid verschaffen over de vraag of EU-lidstaten in het licht van de doelstelling van de aanwijsregels kunnen bepalen dat iemand verzekerd kan blijven voor één tak van sociale zekerheid en niet voor een andere? </vraag>
      <noten afkomstig="vraag">
         <noot nummer="1">Onderhands bijgevoegd</noot>
         <noot nummer="2">Zie §2.1.3</noot>
      </noten>
   </vragen>
   <antwoorden aantal="3">
      <antwoord nummer="1">Ja, als bijlage bij de door het lid Stroeken gestelde vragen. </antwoord>
      <antwoord nummer="2" voetnoot="1">Deze kwestie is reeds eerder onderwerp van kamervragen geweest. <voetnoot nummer="1"/>Bij de beantwoording van deze vragen heb ik uiteengezet dat, hoewel het uitgangspunt van KB 746 was het beëindigen van de verplichte verzekering voor in het buitenland wonende uitkeringsgerechtigden, hierop toch, om verschillende redenen, uitzonderingen zijn gemaakt voor bepaalde categorieën uitkeringsgerechtigden. Dit heeft tot gevolg dat een aantal uitkeringsgerechtigden toch voor tenminste één sociale verzekeringswet verzekerd blijft. Het betreft hier de volgende groepen: degenen die op 1 januari 2000 recht hebben op kinderbijslag, blijven verzekerd voor de AKW, zodat hun recht op kinderbijslag wordt gecontinueerd; degenen die een langlopende socialeverzekeringsuitkering, of een daarmee vergelijkbare uitkering ontvangen, blijven verzekerd voor de Ziekenfondswet, wanneer zij op grond van Verordening (EEG) nr. 1408/71 aanspraak op medische verstrekkingen kunnen maken in hun woonland, blijven zij tevens verzekerd voor de AWBZ; WAO-gerechtigden zijn niet meer verzekerd voor de volksverzekeringen, maar nog wel voor de werknemersverzekeringen. Volgens vaste jurisprudentie van het HvJ kan iemand maar aan één sociaalzekerheidsstelsel tegelijk onderworpen zijn, en dus ook maar krachtens één stelsel verzekerd zijn. Dit betekent dat zolang iemand in Nederland voor tenminste één socialeverzekeringswet verzekerd blijft, hij voor de toepassing van art. 13 lid 2 sub f onderworpen blijft aan het Nederlandse stelsel, en dat de socialeverzekeringswetgeving van het woonland niet op hem van toepassing kan zijn. Bij de beantwoording van de hierboven bedoelde kamervragen heb ik aangegeven dat ik in overleg met de minister van Volksgezondheid, Welzijn en Sport, aan het onderzoeken ben of het mogelijk is om de verzekeringsgrondslag voor de hierboven genoemde groepen personen te beëindigen, zonder dat eventuele aanspraken van betrokkenen verloren gaan. Dit bleek mogelijk te zijn voor de verzekering voor de werknemersverzekeringen en voor de AKW, maar stuitte op problemen voor wat betreft de AWBZ. Deze problemen kunnen niet zonder wijziging van de Europese regelgeving worden opgelost. Bezien wordt of dat in het kader van de voorstellen van de Europese Commissie tot vereenvoudiging van de Verordening zou moeten worden meegenomen. Daarin wordt voor niet-werknemers de wetgeving van het woonland aangewezen en is verzekering ingevolge de wetgeving van het laatste werkland niet meer mogelijk, zij het dat verdragsaanspraken uit hoofde van titel IIl van de Verordening mogelijk door andere lidstaten dan het woonland moeten worden verstrekt. Vooralsnog acht ik evenwel voortzetting van de verzekering geboden. Voortzetting van de AWBZ-verzekering brengt echter niet mee dat vervolgens, gelet op de doelstellingen van de Verordening, ten aanzien van in het buitenland wonende postactieven verzekering voor de andere Nederlandse sociale verzekeringen ontstaat. Ik wil in dit verband ook verwijzen naar mijn antwoord op vraag 3. Ik deel de mening van professor Klosse op dit punt dan ook niet. Overigens moet hierbij nog wel worden opgemerkt dat personen die, op grond van het feit dat ze voor één of meer socialeverzekeringswetten in Nederland verzekerd blijven, niet onder toepassing van art. 13 lid 2 sub f onderworpen kunnen worden aan het woonland, een verzoek kunnen indienen bij de Sociale Verzekeringsbank om, onder toepassing van art. 17 Verordening (EG) nr. 1408/71 een overeenkomst te sluiten met een andere betrokken lidstaat, waardoor betrokkene toch onderworpen wordt aan de wetgeving van zijn woonland. Voor zover mij bekend is nog geen enkel verzoek hiertoe ingediend. Ik leid hieruit af dat in de praktijk niet of nauwelijks problemen hiermee zijn ontstaan. Tot slot kan nog worden opgemerkt dat deze kwestie zich niet alleen voordoet bij de toepassing van de Nederlandse regelgeving. Sommige post-actieven die in Nederland wonen en een langlopende uitkering uit een andere lidstaat ontvangen blijven verzekerd krachtens een wettelijke regeling van die lidstaat. Op hen kan hierdoor de Nederlandse socialeverzekeringswetgeving niet van toepassing worden, waardoor zij niet verzekerd zijn voor de volksverzekeringen. </antwoord>
      <antwoord nummer="3">Ik ben van mening dat dit mogelijk is. Een belangrijk uitgangspunt van Verordening (EG) nr. 1408/71 vormt het feit dat lidstaten de vrijheid hebben zelf te bepalen welke personen voor welke risico’s verzekerd zijn krachtens hun wetgeving. In de wet opgenomen territoriale voorwaarden mogen hierbij niet worden gesteld. Dit laatste geldt echter niet voor personen die alle beroepswerkzaamheden in een lidstaat hebben gestaakt. In de uitspraak van 11 juni 1998, zaak C-275/96 (A. Kuusijärvi tegen Riksförsäkringsverket), Jur. 1998, p. I-3443, heeft het Hof geoordeeld dat art. 13 lid 2 sub f zich niet verzet tegen een wettelijke regeling van een lidstaat, volgens welke een persoon die iedere beroepswerkzaamheid op zijn grondgebied heeft stopgezet, slechts aan de wettelijke regeling van die lidstaat onderworpen kan blijven indien hij aldaar zijn woonplaats behoudt. In deze situatie mogen woonplaatsvoorwaarden dus wel worden tegengeworpen. Dit kan ertoe leiden dat deze personen niet voor het hele wettelijke stelsel verzekerd zijn in een lidstaat, maar nog maar voor een deel ervan. Er is geen jurisprudentie van het Hof van Justitie dat zich hiertegen verzet. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="416" documentjaargang="2001-2002">Aanhangsel Handelingen, nr. 416, vergaderjaar 2001–2002.</noot>
      </noten>
   </antwoorden>
</kvr>
