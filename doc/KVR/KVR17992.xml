<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Tonkens (GroenLinks) aan de minister van Volksgezondheid, Welzijn en Sport over hoornvliestransplantaties. (Ingezonden 4 juni 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17992
</item>
         <item attribuut="Inhoud">Vragen naar aanleididng van een bericht in de Volkskrant van 3 juni 2003 waarin gesteld wordt dat, doordat de Nederlandse Transplantatie Stichting niet voldoende hoornvliezen beschikbaar stelt, mensen twee jaar onnodig op de wachtlijst voor een operatie staan.</item>
         <item attribuut="Rubriek">Gezondheidszorg (Geneeskunde)</item>
         <item attribuut="Trefwoorden">Orgaandonatie</item>
         <item attribuut="Vindplaats">Kamervragen met antwoord 2002-2003, nr. 1468, Tweede Kamer</item>
         <item attribuut="Vraagnr_bij_indiening">2020312610</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Tonkens</persoon>
         </item>
         <item attribuut="Datum_reaktie">2003-06-23</item>
         <item attribuut="Datum_indiening">2003-06-04</item>
         <item attribuut="Document-id">KVR17992</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3069" allpagenumbers="3069 3070" vetnummer="2020312610" code="0203tkkvr1468" lopendefooter="Tweede Kamer, vergaderjaar 2002–2003, Aanhangsel" filenaam="KVR17992" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1468" onderwerp="" indiendatum="2003-06-4">
         <vrager partij="GroenLinks" oorsprong="parlement">Tonkens</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-06-23">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht dat hoornvliestransplantaties worden afgezegd doordat de Nederlandse Transplantatie Stichting (NTS) niet voldoende hoornvliezen beschikbaar stelt, zodat mensen twee jaar onnodig op de wachtlijst staan voor een operatie? <voetnoot nummer="1"/>
      </vraag>
      <vraag nummer="2">Hoe is dit mogelijk in een situatie dat er genoeg hoornvliezen voorradig zijn? </vraag>
      <vraag nummer="3">Welke criteria worden door de NTS gehanteerd voor het beschikbaar stellen van hoornvliezen? </vraag>
      <vraag nummer="4">Waarom krijgt de Rotterdamse oogarts Melles niet voldoende hoornvliezen, zeker gezien de goedkeuring die door de Inspectie aan de hoornvliesbank Rotterdam is gegeven? </vraag>
      <vraag nummer="5">Op welke termijn is de evaluatie van de nieuwe operatietechniek van bovengenoemde oogarts te verwachten? </vraag>
      <vraag nummer="6">Klopt de constatering van oogarts Melles dat de NTS hoornvliezen niet voldoende uitneemt en dat er hoornvliezen naar Duitsland worden geëxporteerd? Zo ja, wat is uw oordeel en welke maatregelen gaat u nemen? </vraag>
      <noten afkomstig="vraag">
         <noot nummer="1" datum="2003-06-3" bron="Volkskrant">Volkskrant, 3 juni 2003</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het is niet juist om te stellen dat er genoeg hoornvliezen voorradig zijn. Voor hoornvliezen geldt, dat er verschillende patiëntencategorieën (indicaties) zijn, van wie sommigen geholpen zijn met een getypeerd hoornvlies en sommigen met een hoornvlies dat niet getypeerd is. De oogarts van de potentiële ontvanger besluit of er wel of geen getypeerd hoornvlies gebruikt moet worden. De patiënten staan op één wachtlijst omdat alleen zo het uitgangspunt van de Wet op de orgaandonatie, namelijk een eerlijke toewijzing op basis van medische criteria en als dat geen uitsluitsel geeft op basis van de wachttijd, waarbij alle wachtenden gelijke kansen hebben, plaats kan vinden. Het typeren van hoornvlies betreft de HLA-typering (dat wil zeggen de kenmerkende eiwitstructuur). De HLA-typering van het orgaan moet passen bij de HLA-typering van de ontvanger, net zoals dat voor bijvoorbeeld nieren zo is. Net als bij nieren is niet elk beschikbaar komend hoornvlies geschikt om aan elke willekeurige ontvanger toe te wijzen. Dit is de eerste reden voor het bestaan van een wachtlijst voor hoornvliestransplantatie. Daarnaast is het zo, zoals ook in het artikel in de Volkskrant wordt aangestipt, dat de ok-capaciteit in ziekenhuizen van invloed is op het aantal operaties dat uitgevoerd kan worden. Dit staat echter los van het beschikbaar komen van hoornvliezen voor transplantatie. </antwoord>
      <antwoord nummer="3">In art. 18 lid 3 van de WOD staan de algemene factoren genoemd waarmee door NTS rekening dient te worden gehouden bij de allocatie. Op basis hiervan zijn allocatiecriteria opgesteld door stichting BIS in afstemming met een allocatiecommissie bestaande uit vertegenwoordigers van de transplanterende artsen. Voor de toewijzing van hoornvliezen gelden verschillende regels afhankelijk van het soort hoornvlies wat de patiënt nodig heeft. Deze vallen uiteen in getypeerde en ongetypeerde hoornvliezen en direct toepasbare hoornvliezen in geval van een spoedoperatie of een bijzondere techniek. Voor getypeerde hoornvliezen moeten de weefselkenmerken van donor en patiënt overeenkomen om afstoting te voorkomen. Hierdoor ontstaat een wachtlijst waarbij de wachttijd net als bij orgaantoewijzing o.a. afhangt van het vinden van een geschikte donor. Vervolgens wordt gekeken naar medische urgentie, wachttijd en land van herkomst. Voor ongetypeerde hoornvliezen geldt dat toewijzing plaatsvindt op basis van medische urgentie en vervolgens wachttijd. Zoals gesteld is de operatiekamercapaciteit voor hoornvliestransplantatie van invloed op de wachttijd. Voor de methode waaraan gerefereerd wordt in het artikel in de Volkskrant worden hoornvliezen voor een geplande operatiedatum «besteld». Deze techniek stelt echter hoge eisen aan de te leveren bulbi. Het hoornvlies moet binnen 72 uur na overlijden van de donor getransplanteerd worden. Op de hoornvliesbank moet in die tijd 2 paar oogbollen (1 paar reserve) beschikbaar zijn, van recent overleden donoren die ook nog eens allemaal kwalitatief geschikt moeten zijn voor deze techniek. Aangezien het aanbod van gedoneerde hoornvliezen slecht planbaar is komt het voor dat er voor de geplande operatiedatum niet voldoende of kwalitatief onvoldoende geschikte hoornvliezen beschikbaar komen en zodoende de operatie uitgesteld moet worden. </antwoord>
      <antwoord nummer="4">De Inspectie voor de Gezondheidszorg heeft een positief oordeel gegeven over de Amnitrans Eyebank Rotterdam en ik heb per 1 maart jl. een tijdelijke vergunning aan de bank verstrekt om als orgaanbank ex artikel 28 Wet op de orgaandonatie werkzaam te zijn. Dit zijn noodzakelijke maar niet voldoende voorwaarden om aan de slag te kunnen als orgaanbank. Op bepaalde punten is ook samenwerking met het orgaancentrum NTS noodzakelijk. Dit vereiste is in de Wet op de orgaandonatie vastgelegd en heb ik in de vergunning aan Amnitrans Eyebank Rotterdam nader uitgewerkt. De WOD bepaalt dat alle organen die naar verwachting beschikbaar zullen komen bij het orgaancentrum gemeld moeten worden. Alleen al om te kunnen weten of er hoornvliezen beschikbaar komen is een samenwerking van Amnitrans EyeBank Rotterdam met NTS vereist. Daarnaast zijn afspraken nodig over de verdeling van de beschikbaar komende hoornvliezen tussen Amnitrans EyeBank Rotterdam en de reeds bestaande hoornvliesbank van het Interuniversitair Oogheelkundig Instituut in Amsterdam. Aangezien alle naar verwachting beschikbaar komende hoornvliezen bij het orgaancentrum gemeld moeten worden, en het orgaancentrum vervolgens moet bepalen naar welke van beide banken een hoornvlies gestuurd moet worden, is ook op dit punt samenwerking vereist met het orgaancentrum. Vervolgens is samenwerking met het orgaancentrum nodig omdat alle hoornvliezen door het orgaancentrum toegewezen moeten worden. Op al deze punten zijn dus afspraken nodig. Het is mij bekend dat het maken van deze afspraken moeizaam verloopt. Daarom hebben mijn ambtenaren verschillende malen overleg gevoerd zowel met Amnitrans EyeBank Rotterdam als met NTS opdat beide partijen nader tot elkaar komen en zodoende te bewerkstelligen dat de wettelijk vereiste samenwerking tussen orgaanbank en orgaancentrum tot stand komt. Deze inspanning wordt gepleegd omdat ik het van belang acht dat de door de wet opgelegde samenwerking daadwerkelijk tot stand komt. Het zijn echter de partijen zelf die tot overeenstemming moeten komen. </antwoord>
      <antwoord nummer="5">Het moment waarop de oogarts Melles een evaluatie zal doen verschijnen is mij niet bekend, dat is ook geen zaak van de minister maar van de oogarts. Als onderdeel van de vergunning aan de bank is gesteld dat, om te kunnen beoordelen hoe de resultaten zijn van transplantaties van door Amnitrans Eyebank Rotterdam geleverde hoornvliezen met betrekking tot de door de oogarts Melles geïntroduceerde hoornvliestransplantatietechnieken, het van belang is dat een database beschikbaar is waar de gegevens verzameld worden van de resultaten na transplantatie. Deze database is beschikbaar ten behoeve van inspectiedoeleinden. </antwoord>
      <antwoord nummer="6">Bij alle geschikte hoornvliesdonoren in Nederland worden de hoornvliezen uitgenomen en vervoerd naar een hoornvliesbank, waar zij bewerkt en bewaard worden. Alle hoornvliezen van Nederlandse donoren worden na bewerking en opslag in een hoornvliesbank eerst aan Nederlandse patiënten aangeboden. Hoornvliezen zijn in principe 4 weken houdbaar. Indien binnen die tijd geen geschikte Nederlandse ontvanger is, wordt het hoornvlies aan een buitenlandse patiënt aangeboden, zodat de hoornvliezen niet onnodig verloren gaan. Daarnaast worden er, om de juiste weefselmatch te krijgen, op beperkte schaal ook hoornvliezen geïmporteerd. </antwoord>
      <noten afkomstig="antwoord"/>
   </antwoorden>
</kvr>
