<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hendriks (Hendriks) over het gebruik van arseenhoudende wolmanzouten in houtbeschermingsmiddelen. (Ingezonden 7 november 1997); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6101
</item>
         <item attribuut="Rubriek">Landbouw (Bestrijdingsmiddelen) Milieu (Afvalverwerking) Milieu (Gevaarlijke stoffen)</item>
         <item attribuut="Trefwoorden">Afvalverwerking Bestrijdingsmiddelen Gevaarlijke stoffen</item>
         <item attribuut="Vindplaats">Kamervragen met antwoord 1997-1998, nr. 369, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="Hendriks">Hendriks</persoon>
         </item>
         <item attribuut="Datum_reaktie">1997-12-02</item>
         <item attribuut="Datum_indiening">1997-11-07</item>
         <item attribuut="Document-id">KVR6101</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="753" allpagenumbers="753 754 755" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6101" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="369" onderwerp="" indiendatum="1997-11-7">
         <vrager partij="Hendriks" oorsprong="parlement">Hendriks</vrager>
         <vraagt-aan/>
      </vraagdata>
      <antwoorddata antwoorddatum="1997-12-2">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">De Boer</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u de brief <voetnoot nummer="1"/>van 10 april 1996 waarin de secretaris van het College voor de toelating van Bestrijdingsmiddelen (CTB), opmerkt dat de fase waarin het met wolmanzout verduurzaamde hout als afval moet worden beschouwd, niet onder de reikwijdte van de Bestrijdingsmiddelenwet valt, maar dat de primaire verantwoordelijkheid daarvoor bij u als minister van VROM ligt? </vraag>
      <vraag nummer="2" voetnoot="2 3">Waarom wilt u, alvorens ter uitvoering van de wens <voetnoot nummer="2"/>van de Tweede Kamer een besluit te nemen over het verbieden van het gebruik van arseenhoudende wolmanzouten CCA-type C, de beoordeling van het CTB afwachten, zoals u tijdens de behandeling van de begroting VROM op 23 oktober 1997 heeft gesteld <voetnoot nummer="3"/>, terwijl het CTB zelf te kennen geeft dat niet het CTB, maar u volledig verantwoordelijk bent voor de afvalfase van het gewolmaniseerde hout? </vraag>
      <vraag nummer="3" voetnoot="4">Kent u de brief <voetnoot nummer="4"/>van 2 september 1996 waarin de staatssecretaris van Volksgezondheid, Welzijn en Sport heeft geschreven dat niet het CTB, maar u als minister van VROM primair verantwoordelijk bent voor de milieu-aspecten van het verduurzaamde hout in de afvalfase? </vraag>
      <vraag nummer="4">Waarom moet u de beoordeling van het CTB afwachten, als ook de verantwoordelijke staatssecretaris voor de toelating van niet-agrarische bestrijdingsmiddelen (waaronder de arseenhoudende wolmanzouten CCA-type C) nadrukkelijk kenbaar maakt dat niet het CTB maar u volledig verantwoordelijk bent voor de afvalfase van het gewolmaniseerde hout? </vraag>
      <vraag nummer="5" voetnoot="5">Kent u de brief <voetnoot nummer="5"/>waarin het hout- impregneerbedrijf Carl Tissen Import Eport B.V. u persoonlijk op de hoogte heeft gebracht van het feit dat het bedrijf met het product «gewolmaniseerd hout» jaarlijks ongeveer 16 000 kg arseenzuur en 19 000 kg. chroomtrioxide (chroom VI) diffuus in de compartimenten water, bodem en lucht van ons leefmilieu brengt? </vraag>
      <vraag nummer="6" voetnoot="6">Kent u de brief <voetnoot nummer="6"/>van de Regionaal Inspecteur van de Volksgezondheid voor de Milieuhygiëne voor Noord-Brabant, die onder uw verantwoordelijkheid op de in vraag 5 aangehaalde brief heeft geantwoord dat het impregneerbedrijf Carl Tissen Import Export B.V. volledig aansprakelijk is voor alle schade gedurende de gebruiks- en afvalfase als gevolg van het door hem geproduceerde product «gewolmaniseerd hout» en dat niet het CTB maar Burgemeesters en Wethouders van de Gemeente Luyksgestel (heden: Bergeijk) aan het impregneerbedrijf Carl Tissen Import Export B.V. de milieuvergunning hebben verleend voor het fabriceren van «gewolmaniseerd hout»? </vraag>
      <vraag nummer="7">Hoe kunt u verklaren dat u moet wachten op de beoordeling van het CTB, terwijl u zelf via de in vraag 6 aangehaalde brief van de Regionaal Inspecteur laat weten dat de colleges van B&amp;W van de gemeenten waarbinnen zich de impregneerbedrijven bevinden, de bevoegde gezagen zijn voor de toelating van het fabriceren van het product «gewolmaniseerd hout»? </vraag>
      <vraag nummer="8">Bent u bereid om op grond van de Wet milieubeheer de fabricage van het product «gewolmaniseerd hout» te verbieden? </vraag>
      <vraag nummer="9" voetnoot="7 8">Hebt u kennis genomen van de uitspraak <voetnoot nummer="7"/>van het Hof van Justitie van de EG op 25 juni 1997 in gevoegde zaken C-304/94, C-330/94, C-342/94 en C-224/95 dat nationale regelingen die stoffen en voorwerpen die voor economisch hergebruik geschikt zijn buiten de begripsomschrijving van afvalstoffen laten vallen, niet verenigbaar zijn met het Europese afvalstoffenrecht? <voetnoot nummer="8"/>
      </vraag>
      <vraag nummer="10">Handelt u, door gewolmaniseerd hout, dat in de afvalfase als bouw- en sloopafval vrijkomt, niet aan te merken als gevaarlijk afval niet in strijd met bovengenoemde uitspraak van het Hof van Justitie? Bent u bereid om aan die uitspraak uitvoering te geven en derhalve gewolmaniseerd hout dat in de afvalfase vrijkomt als bouw- en sloopafval als gevaarlijk afval te verwijderen en te verwerken? </vraag>
      <noten afkomstig="vraag">
         <noot nummer="1">Bijlage ter inzage gelegd bij de afdeling Parlementaire Documentatie</noot>
         <noot nummer="2">Moties van 24 oktober 1991, Kamerstukken nrs. 22 300 XI, nr. 25, 23 176, nr. 1 en 25 000 IX, nr. 25</noot>
         <noot nummer="3" documenttype="Handelingen">Handelingen II, Vergaderjaar 1997–1998, p. 1074.</noot>
         <noot nummer="4">Bijlage ter inzage gelegd bij de afdeling Parlementaire Documentatie</noot>
         <noot nummer="5">Bijlage ter inzage gelegd bij de afdeling Parlementaire Documentatie</noot>
         <noot nummer="6">Bijlage ter inzage gelegd bij de afdeling Parlementaire Documentatie</noot>
         <noot nummer="7">Jurisprudentie Milieurecht oktober 1997, afl. 3, blz. 170–177</noot>
         <noot nummer="8">In het Europees afvalstoffenrecht is niet alleen voorzien in een regime voor te verwijderen afval, maar ook voor afval dat nog nuttig wordt toegepast. Het doel van het Europese afvalrecht is immers met name gelegen in het controleerbaar maken van afvalstromen</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">In november 1996 heeft de Kamer mij gevraagd om op een zo kort mogelijke termijn aan de toepassing van wolmanzouten een einde te maken. In mijn brief van 18 december 1996 heb ik daarop gereageerd. In deze reactie heb ik uiteen gezet dat het al dan niet toelaten van koper-chroom-arseenzouten (wolmanzouten) in Nederland geregeld is in de Bestrijdingsmiddelenwet. Het College van de Toelating van Bestrijdingsmiddelen beslist, namens de betrokken ministers, over de toelatingen. Deze bevoegdheid is mede op aandringen van de Kamer aan het College opgedragen. Om die reden zal ik dus niet zelf beslissen over het toelaten van koper-chroom-arseenzouten, maar laat ik die beslissing waar die bij mandaatregeling is neergelegd: bij het CTB. In de brief die u aanhaalt stelt het CTB dat het bij de besluitvorming geen rekening kan houden met het afvalstadium van verduurzaamd hout. De bezorgdheid die de Kamer in november 1996 uitsprak betrof juist die afvalfase. Ook dit heb ik toegelicht in mijn brief van 18 december. Tot nu toe is de Bestrijdingsmiddelenwet 1962 zo uitgelegd dat de eventuele milieueffecten in het afvalstadium van met een verduurzamingsmiddel behandeld hout niet in de besluitvorming inzake de toelating konden worden meegenomen. Dit verklaart het standpunt van het CTB in de brief. De ontwikkelingen op dit vlak in Europa en de maatschappelijke wenselijkheid om ook de afvalfase te bezien zijn aanleiding om de tot nu toe gehanteerde uitleg van de Bestrijdingsmiddelenwet te verlaten. In mijn brief van 18 december 1996 gaf ik aan dat ik het CTB snel duidelijkheid wilde verschaffen over de mogelijkheid om wel rekening te houden met dit afvalstadium. Er was voor mij geen aanleiding om die beoordeling dan maar zelf ter hand te nemen. Op de volgende wijze wordt meer duidelijkheid gegeven over de mogelijkheid om het afvalstadium wel te betrekken in de besluitvorming. Het toekomstig geharmoniseerd toelatingssysteem voor biociden – de concept-Biocidenrichtlijn – geeft het afvalstadium van een behandeld product expliciet aan als beoordelingscriterium. In Nederland zullen de toelatingseisen uit de concept-biocidenrichtlijn – vooruitlopend op de reguliere implementatie – met een spoedprocedure worden opgenomen in een Ministeriële Regeling op grond van de Bestrijdingsmiddelenwet, zodat zij op 1 januari 1998 van kracht zijn. Dit betekent dat het CTB vanaf dat moment een juridische basis heeft om de risico’s van het afvalstadium van behandeld hout mee te wegen in de risicobeoordeling, en dit dus ook mee kan wegen bij de beoordeling van koper-chroom-arseenzouten in het voorjaar van 1998. Evident is dat een beslissing over het al dan niet toelaten van koper-chroom-arseenzouten alleen kan worden genomen op grond van een goede risicobeoordeling van deze zouten. Dit wordt vereist vanuit het behoorlijk omgaan met de belangen van de betrokkenen. Om een goede risicobeoordeling van het afvalstadium mogelijk te maken laat ik momenteel onderzoek uitvoeren naar de risico’s van het verbranden van het betreffende afvalhout. </antwoord>
      <antwoord nummer="3">Ja. </antwoord>
      <antwoord nummer="4">De staatssecretaris van VWS spreekt zich in haar brief uit over de verdeling van de verantwoordelijkheid voor de milieuaspecten van verduurzaamd hout in de afvalfase tussen de ministeries van VWS en VROM en niet over de verdeling van de verantwoordelijkheid op dit punt tussen VROM en het CTB. Wat betreft de verdeling van de verantwoordelijkheden tussen de ministeries van VWS en VROM in deze zaak is het zo dat de staatssecretaris van VWS eerstverantwoordelijke is voor het toelatingsbeleid voor biociden en dat verantwoordelijkheid voor het algemene milieubeleid voor biociden bij de minister van VROM ligt. Duidelijk moet zijn dat het hier gaat om de beleidsverantwoordelijkheid. Zoals in antwoord 2 al is aangegeven is een deel van de uitvoering van dit beleid, namelijk het nemen van beslissingen over het toelaten van bestrijdingsmiddelen, opgedragen aan het CTB. Het CTB werkt overigens onder de politieke verantwoordelijkheid van de betrokken ministers. Verder wordt verwezen naar het antwoord op vraag 2. </antwoord>
      <antwoord nummer="5">Ja. </antwoord>
      <antwoord nummer="6">Ja. </antwoord>
      <antwoord nummer="7">Kennelijk is het verschil tussen een toelating in het kader van de Bestrijdingsmiddelenwet en een vergunning op grond van de Wet Milieubeheer niet duidelijk. Een houtverduurzamingsmiddel is een bestrijdingsmiddel. Het is in Nederland niet toegestaan een bestrijdingsmiddel op de markt te brengen tenzij hiervoor een toelating is verstrekt door het CTB op grond van de Bestrijdingsmiddelenwet. Ieder die een bestrijdingsmiddel in Nederland op de markt wil brengen moet een toelating aanvragen en krijgt, indien er geen sprake is van onaanvaardbare effecten, een toelating. Toelatinghouders zijn dus producenten of importeurs, en niet de gebruikers van de middelen (bijvoorbeeld houtverduurzamingsbedrijven). De toelating richt zich echter wel tot de gebruiker. Iemand die in Nederland een bestrijdingsmiddel wil gebruiken mag alleen een toegelaten middel gebruiken. Bovendien bevat een toelating een wettelijk gebruiksvoorschrift waaraan de gebruiker zich moet houden. Daarnaast dienen zowel productiebedrijven van bestrijdingsmiddelen als houtverduurzamingsbedrijven in Nederland te beschikken over een vergunning op grond van de Wet Milieubeheer. Deze vergunningen worden verstrekt door de gemeenten waar deze bedrijven zich bevinden. In deze vergunningen kunnen eisen worden gesteld aan de bedrijven zodat zij geen gevaar voor hun omgeving opleveren. Bij het verstrekken van dergelijke vergunningen aan houtverduurzamingsbedrijven wordt als uitgangspunt genomen dat men de Bestrijdingsmiddelenwet naleeft, en dat men dus alleen toegelaten middelen gebruikt en zich houdt aan de gebruiksvoorschriften. Wat betreft mijn standpunt dat ik niet vooruit zal lopen op het oordeel van het CTB verwijs ik naar antwoord 2. </antwoord>
      <antwoord nummer="8">Nee. Zoals ik in mijn brief van 18 december heb aangegeven worden de milieurisico’s van de gebruiksfase en het afvalstadium van gewolmaniseerd hout door het CTB meegenomen in de beoordeling van koper-chroom-arseenzouten in het voorjaar van 1998. Er zal dan meer duidelijkheid komen over de risico’s van het afvalstadium van verduurzaamd hout. Ik zal daar niet op vooruit lopen. </antwoord>
      <antwoord nummer="9">Ja. </antwoord>
      <antwoord nummer="10">Nee. De aangehaalde uitspraak van het Hof van Justitie van de Europese Gemeenschappen betreft de reikwijdte van het begrip «afvalstoffen» en niet van het begrip «gevaarlijke afvalstoffen». Conform die uitspraak beschouw ik gewolmaniseerd hout dat in de afvalfase als bouw- en sloopafval vrijkomt als een afvalstof. Of in een concreet geval sprake is van een gevaarlijke afvalstof wordt vervolgens bepaald door het Besluit aanwijzing gevaarlijke afvalstoffen. </antwoord>
      <noten afkomstig="antwoord"/>
   </antwoorden>
</kvr>
