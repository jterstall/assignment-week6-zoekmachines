<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Volkshuisvesting, Ruimtelijke Ordening en Milieubeheer over de verbranding van houtafval afkomstig uit bouw- en sloopafval in kolencentrales. (Ingezonden 24 februari 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25226
</item>
         <item attribuut="Inhoud">Vragen over subsidie voor het verstoken van afvalhout uit bouw- en sloopafval (volgens zgn. 'witte lijst' van stoffen, die als biomassa beschouwd worden), wat mogelijk in strijd is met Europese regelgeving (Richtlijn 2001/80/EG). Ook vragen over het verbranden van bepaalde typen bewerkt hout (geïmpregneerd hout).</item>
         <item attribuut="Rubriek">Bouw (Bouwmaterialen) Energie, water en grondstoffen (Subsidies) Milieu (Afvalverwerking) Milieu (Gevaarlijke stoffen) Milieu (Subsidies)</item>
         <item attribuut="Trefwoorden">Afvalverwerking Alternatieve energiebronnen Bouwmaterialen EG-richtlijnen Gevaarlijke afvalstoffen Hout Milieusubsidies</item>
         <item attribuut="Vindplaats">Kamervragen met antwoord 2005-2006, nr. 1146, Tweede Kamer</item>
         <item attribuut="Vraagnr_bij_indiening">2050608750</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2006-03-27</item>
         <item attribuut="Datum_indiening">2006-02-24</item>
         <item attribuut="Document-id">KVR25226</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2433" allpagenumbers="2433 2434 2435" vetnummer="2050608750" code="0506tkkvr1146" lopendefooter="Tweede Kamer, vergaderjaar 2005–2006, Aanhangsel" filenaam="KVR25226" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1146" onderwerp="" indiendatum="2006-02-24">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2006-03-27">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Is het waar dat de zogenaamde «witte lijst» van stoffen <voetnoot nummer="1"/>, die als biomassa beschouwd worden, stromen houtafval afkomstig uit bouw- en sloopafval bevat? Zo ja, op grond van welke criteria heeft u dit besluit genomen? </vraag>
      <vraag nummer="2">Is het waar dat kolencentrales in Nederland subsidie ontvangen voor het verstoken van afvalhout uit bouw- en sloopafval? Zo ja, is de Europese Commissie op de hoogte van het feit dat Nederlandse kolencentrales subsidie krijgen voor het verstoken van afvalhout afkomstig uit bouw- en sloopafval? </vraag>
      <vraag nummer="3" voetnoot="2">Is het verstoken van bouw- en sloopafval in strijd met Europese regelgeving? <voetnoot nummer="2"/>Zo ja, kan dit boetes en/of terugbetaling van verstrekte subsidies tot gevolg hebben? Zo neen, heeft u het verstoken juridisch aan de Europese regelgeving getoetst? </vraag>
      <vraag nummer="4">Is het waar dat het verbranden van bepaalde typen bewerkt hout negatieve effecten voor de volksgezondheid kan hebben? Zo ja, welke voordelen biedt het verstoken van hout- en sloopafval voor het milieu? Wat zijn de economische voordelen van het verstoken? Welke voordelen geven voor u de doorslag? </vraag>
      <vraag nummer="5">Deelt u de mening dat het onwenselijk en gevaarlijk voor de volksgezondheid is, dat zich in Nederlandse speeltuinen nog volop geïmpregneerd hout bevindt? Is het waar dat geïmpregneerd hout in speeltuinen elders in Europa actief wordt verwijderd? Zo ja, gaat u dit in Nederland ook (laten) doen? </vraag>
      <noten afkomstig="vraag">
         <noot nummer="1">www.infomil.nl</noot>
         <noot nummer="2">Richtlijn 2001/80/EG</noot>
      </noten>
   </vragen>
   <antwoorden aantal="5">
      <antwoord nummer="1">De witte lijst is opgesteld met het doel als hulpmiddel te dienen bij het bepalen van het emissieregime dat bij de verbranding van de diverse biomassastromen van toepassing is. De witte lijst omvat biomassastromen die zijn ontleend aan EU richtlijn 2001/80/EG, en die in de praktijk als de categorie «schone biomassa» wordt beschouwd. Houtafval afkomstig van bouw- en sloopafval dat als gevolg van een behandeling met houtbeschermingsmiddelen of aanbrengen van een beschermingslaag, gehalogeneerde organische verbindingen dan wel zware metalen kan bevatten, komt op de witte lijst niet voor. Naast de witte lijst is een gele lijst ingevoerd die biomassastromen beschrijft die buiten deze afbakening vallen, ontleend aan EU richtlijn 2000/76/EG. Deze Europese afbakening is onderling consistent. Het scherpste emissieregime is opgenomen in het Besluit verbranden afvalstoffen (Bva) dat is gebaseerd op richtlijn 2000/76/EG, de Europese afvalverbrandingsrichtlijn. In artikel 2.a.4 van het Bva wordt de volgende categorie van afvalstoffen genoemd waarop het Bva niet van toepassing is: «afvalstoffen bestaande uit hout dat niet als gevolg van een behandeling met houtbeschermingsmiddelen of aanbrenging van een beschermingslaag gehalogeneerde organische verbindingen dan wel zware metalen kan bevatten». Brandbare afvalstoffen waarop het Bva niet van toepassing is zijn opgenomen in de witte lijst. Het verbranden van stromen houtafval afkomstig uit bouw- en sloopafval stromen die niet aan deze definitie voldoen en wél verfresten of impregneermiddelen (kunnen) bevatten, moet plaatsvinden onder het emissieregime van het Bva. </antwoord>
      <antwoord nummer="2">Ja. Er wordt via de regeling Milieukwaliteit Elektriciteitsproductie (MEP) subsidie verstrekt aan kolencentrales die afvalhout in het proces bijstoken. De Europese commissie is hiervan op de hoogte omdat de MEP bij de Europese Commissie is aangemeld en goedgekeurd als staatssteunmaatregel. </antwoord>
      <antwoord nummer="3" voetnoot="2">Het verstoken van brandbaar bouw- en sloopafval is niet in strijd met Europese regelgeving. Zoals in het antwoord op vraag 1 is uiteengezet is het Bva van toepassing op de verbranding van hout(afval) dat niet onder de afbakening van richtlijn 2001/80/EG valt. Dit besluit stelt eisen aan de verbranding; deze moet plaatsvinden binnen een inrichting en de emissies moeten voldoen aan de in het Bva opgenomen emissie-eisen voor een aantal stoffen, waaronder SO <voetnoot nummer="2"/>, CxHy, stof, NO x , zware metalen, dioxine en HCL. In het Bva zijn daarnaast ook meetverplichtingen en een storingsregeling opgenomen. Zoals aangegeven in het antwoord op vraag 1 kan het Bva worden beschouwd als de Nederlandse implementatie van de Europese afvalverbrandingsrichtlijn. Het Bva heeft een rechtstreekse werking op de betrokken inrichtingen op basis van artikel 8.44 van de Wet milieubeheer. Naast de Europese afvalverbrandingsrichtlijn is ook de Europese IPPC richtlijn van toepassing. Deze richtlijn beschrijft de best beschikbare technieken die bij de bestrijding van emissies worden toegepast en de aan deze technieken gekoppelde emissiewaarden. Het bevoegd gezag moet deze technieken in de vergunningen opnemen of motiveren waarom zij eventueel anders besluit. De emissie-eisen uit het Bva zullen als minimum emissiewaarden gelden. </antwoord>
      <antwoord nummer="4" voetnoot="2 2">Het verbranden van bepaalde typen bewerkt hout, zoals omschreven in het antwoord op vraag 1, kan leiden tot luchtemissies van aan (fijne) stofdeeltjes gebonden gevaarlijke stoffen zoals zware metalen en dioxinen. Zoals in het antwoord op vraag 3 uiteengezet legt het Bva of de vergunning (conform IPPC) daarom bindende eisen op aan de emissies om deze effecten tot een acceptabel niveau terug te brengen. Meer specifiek voor geïmpregneerd hout is in het Landelijk Afvalbeheerplan bepaald dat voor CC-hout en CCA-hout de minimumstandaard storten is. Verbranding van CC-hout en CCA-hout in een afvalverbrandingsinstallatie of elektriciteitscentrale is ongewenst in verband met de daardoor diffuse verspreiding van metalen in asresten. Indirecte verbranding in een elektriciteitscentrale, dat wil zeggen met toepassing van een voorgeschakelde vergassingsinstallatie is wel toegestaan, onder voorwaarde dat de daarbij vrijkomende reststoffen worden gestort. Het verstoken van houtafval, anders dan CC-hout of CCA-hout, heeft als voordeel dat de hoeveelheid te storten materiaal wordt verminderd en energie wordt teruggewonnen. Daarbij gaat het bovendien om een niet fossiele brandstof zodat er in principe geen toename is van de uitstoot van CO <voetnoot nummer="2"/>. Sloopafval, zoals stenen en dakpannen, wordt niet verbrand maar hergebruikt of gestort. De VROM-inspectie heeft geen indicatie dat er sprake zou zijn van grootschalige dan wel structurele vermenging van CC- en/of CCA hout in andere stromen hout ten behoeve van verbranding in Nederland. De economische voordelen zijn afhankelijk van de prijsverschillen tussen het inzetten van afval en fossiele brandstoffen, (met inbegrip van investeringen voor de vereiste rookgasreiniging en metingen). Dit verschilt per geval en de keuze ligt in principe bij de initiatiefnemer. Daarnaast heeft Nederland doelstellingen geformuleerd op het gebied van de inzet van duurzame energie, zo moet 9% van de electriciteitsproduktie in 2010 afkomstig zijn uit hernieuwbare bronnen. In het kolenconvenant is afgesproken dat kolencentrales circa 15% van de benodigde energetische waarde uit hernieuwbare brandstoffen zullen halen. De MEP geeft subsidie op de onrendabele top bij bepaalde toepassingen van hernieuwbare brandstoffen. Uiteindelijk zal het voordeel voor het milieu de doorslag moeten geven waarbij in dit specifieke geval de energiewinning uit biomassa bijdraagt aan de reductie van CO <voetnoot nummer="2"/>emissies vanzelfsprekend onder de voorwaarde dat aan de geldende milieuregelgeving wordt voldaan. </antwoord>
      <antwoord nummer="5">Nee. Het gevaar van geïmpregneerd hout voor de volksgezondheid doet zich hoofdzakelijk voor in een periode van vier tot acht weken na het impregneren. In die periode vindt er namelijk uitloging plaats van het impregneermiddel. Na die periode vindt uitloging van het impregneermiddel hoofdzakelijk nog plaats door uitspoeling als gevolg van regen of andere vormen van neerslag. Bestaande toepassingen van geïmpregneerd hout leveren daarom geen of een verwaarloosbaar risico op voor de volksgezondheid. Mij is niet bekend dat in Europa in speeltuinen toegepast geïmpregneerd hout actief wordt verwijderd. Risico’s voor de volksgezondheid ten gevolge van blootstelling aan arseen in speeltoestellen doen zich dus gelet op het bovenstaande niet voor bij oudere bestaande houten speeltoestellen, maar met name bij nieuw geïmpregneerde houten speeltoestellen. Met nieuwe toestellen wordt in Nederland op de volgende wijze omgegaan. Alle (houten) speeltoestellen in Nederland moeten voldoen aan de eisen van het Warenwetbesluit attractie- en speeltoestellen (WAS), willen zij verhandeld mogen worden. Eén van de eisen is dat speeltoestellen zodanig zijn ontworpen en vervaardigd, dat zij bij redelijkerwijs te verwachten gebruik geen gevaar opleveren voor de veiligheid of de gezondheid van de mens. Hieronder vallen ook mogelijke risico’s ten gevolge van blootstelling aan chemische stoffen, in dit geval de blootstelling aan arseen. De Voedsel en Waren Autoriteit (VWA) controleert of speeltoestellen aan de eisen van het WAS voldoen. In 2003 is er met betrekking tot met arseenverbindingen behandeld hout een EU richtlijn vastgesteld. Deze EU richtlijn (2003/2/EG) is in Nederland geïmplementeerd in het Besluit met arseenverbindingen behandeld hout Wms uit 2004. Dit besluit bepaalt onder andere dat het verboden is met arseenverbindingen behandeld hout in Nederland in te voeren, toe te passen, ter beschikking te stellen voor toepassing of voor handelsdoeleinden voor de Nederlandse markt voorhanden te hebben. Het verbod strekt zowel ter bescherming van het milieu als de volksgezondheid. Het besluit is op 10 juni 2004 in werking getreden. Het besluit verbiedt niet de verhandeling van uit dergelijk hout gefabriceerde producten zoals speeltoestellen. Nieuwe houten speeltoestellen die ondanks het bepaalde in het zojuist genoemde Wms-besluit toch bestaan uit met arseenverbindingen behandeld hout, worden door de VWA op basis van het WAS van de Nederlandse markt geweerd. Zij zijn immers vervaardigd uit materialen die (gedurende een bepaalde tijd) risico’s voor de volksgezondheid kunnen opleveren waardoor zij niet voldoen aan het bepaalde in het WAS. Vooruitlopend op de totstandkoming van de EU richtlijn 2003/2/EG en daarop volgend het Besluit met arseenverbindingen behandeld hout, heeft de VWA al in 2001 de impregneerbedrijven geïnformeerd dat nieuwe houten speeltoestellen die bestaan uit met arseenverbindingen behandeld hout niet voldoen aan het WAS vanwege de genoemde gevaarsaspecten. </antwoord>
      <noten afkomstig="antwoord"/>
   </antwoorden>
</kvr>
