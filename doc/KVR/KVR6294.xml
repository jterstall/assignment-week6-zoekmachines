<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van den Doel (VVD) over gegevens uit het Schengen-informatiesysteem. (Ingezonden 29 december 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6294
</item>
         <item attribuut="Inhoud">Vragen over het verstrekken van informatie uit het Schengen-informatiesysteem (SIS) door een hoge ambtenaar van het Belgische ministerie van Binnenlandse Zaken (SIRENE-bureau) aan een criminele organisatie.</item>
         <item attribuut="Rubriek">Criminaliteit en openbare orde (Fraude) Handel en economie (Douane)</item>
         <item attribuut="Trefwoorden">Ambtsmisdrijven Douane</item>
         <item attribuut="Vindplaats">Kamervragen met antwoord 1997-1998, nr. 531, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Van den Doel</persoon>
         </item>
         <item attribuut="Datum_reaktie">1998-01-14</item>
         <item attribuut="Datum_indiening">1997-12-29</item>
         <item attribuut="Document-id">KVR6294</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1085" allpagenumbers="1085 1086" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6294" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="531" onderwerp="" indiendatum="1997-12-29">
         <vrager partij="VVD" oorsprong="parlement">Van den Doel</vrager>
         <vraagt-aan/>
      </vraagdata>
      <antwoorddata antwoorddatum="1998-01-14">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder>de staatssecretaris van Buitenlandse Zaken</mede-antwoorder>
      </antwoorddata>
   </meta>
   <vragen aantal="11">
      <vraag nummer="1" voetnoot="1">Heeft een hoge ambtenaar van het Ministerie van Binnenlandse Zaken van België informatie uit het Schengen-informatiesysteem (SIS) verstrekt aan een criminele organisatie? <voetnoot nummer="1"/>
      </vraag>
      <vraag nummer="2">Betreft het hier duizenden «gevoelige» dossiers? </vraag>
      <vraag nummer="3">Heeft de hoge Belgische ambtenaar alleen Duitse informatie aan derden verkocht of betreft het ook informatie uit Nederland? </vraag>
      <vraag nummer="4">Gaat het om een incident of hebben ook andere personen informatie uit het SIS aan onbevoegden verstrekt? </vraag>
      <vraag nummer="5">Kan datgene wat in België is voorgevallen ook in Nederland gebeuren? </vraag>
      <vraag nummer="6">Is de toegang tot het SIS in alle Schengenlanden op dezelfde wijze geregeld? </vraag>
      <vraag nummer="7">Welke extra eisen heeft Oostenrijk, als voorzitter van het uitvoerend Comité, gesteld m.b.t. de toegang van personen tot het (N)SIS? </vraag>
      <vraag nummer="8">Is de «Belgische zaak» en de aanscherping van de eisen m.b.t. toegang (N)SIS in de vergadering van het Uitvoerend Comité op 15 december jl. aan de orde geweest? </vraag>
      <vraag nummer="9" voetnoot="2">Zo ja, waarom is hier geen melding van gemaakt in de brief van 17 december jl. <voetnoot nummer="2"/>? </vraag>
      <vraag nummer="10">Zo neen, waarom niet? </vraag>
      <vraag nummer="11">Op welke wijze wordt de Kamer hierover ten spoedigste geïnformeerd? </vraag>
      <noten afkomstig="vraag">
         <noot nummer="1" datum="1997-12-17" bron="Die Welt">Die Welt, 17 december 1997</noot>
         <noot nummer="2">Zie kamerstuk 19 326, nr. 189</noot>
      </noten>
   </vragen>
   <antwoorden aantal="9">
      <antwoord nummer="1">Een ambtenaar van het Belgische SIRENE-bureau, die gerechtigd is tot kennisneming van Schengeninformatie, wordt ervan verdacht informatie uit dit bureau tegen betaling verstrekt te hebben aan onbevoegden. </antwoord>
      <antwoord nummer="2">Het onderzoek door de Belgische justitie in deze zaak is nog niet afgerond. De voorlopige inschatting is dat het een dertigtal gerechtelijke dossiers betreft. Hoeveel overige – Belgische – potentiële gegevens en SIS-gegevens verkocht zijn door de ambtenaar is nog onderwerp van onderzoek door de Belgische justitie. </antwoord>
      <antwoord nummer="3">Voor zover bekend, is hoofdzakelijk aan Nederland gerelateerde informatie geleverd. Met betrekking tot dit «informatielek» hebben reeds intensieve contacten plaatsgevonden tussen de betrokken Nederlandse en Belgische politie instanties. </antwoord>
      <antwoord nummer="4">Het betreft hier een incidentele zaak, waarbij voor zover bekend, de dader, zijn vriendin en een lagere ambtenaar van het SIRENE-bureau aangehouden zijn. </antwoord>
      <antwoord nummer="5">Het gaat hier om een vaste medewerker van het Belgische SIRENE-bureau die bevoegd was tot kennisneming van SIS-documenten. Hoewel zulk personeel in overeenstemming met artikel 118 lid 3 van de Schengen Uitvoeringsovereenkomst een veiligheidsonderzoek moet hebben ondergaan, is het niet uit te sluiten dat dergelijke handelingen ook elders kunnen plaatsvinden. </antwoord>
      <antwoord nummer="6">De Schengen Uitvoeringsovereenkomst verplicht in artikel 118 de lidstaten passende maatregelen te nemen met betrekking tot de beveiliging van het nationale systeem en niet alleen inzake de toegang. De staten zijn zelf verantwoordelijk voor de wijze waarop dit gebeurt. De nationale controle autoriteit – in Nederland de Registratiekamer – houdt toezicht op de dataprotectieaspecten van het NSIS, met inbegrip van de beveiliging. In aanvulling hierop kan medegedeeld worden dat de Registratiekamer in 1997 een privacy audit heeft ingesteld naar het Nederlandse NSIS, waarvan het verslag begin 1998 verwacht wordt. </antwoord>
      <antwoord nummer="7" voetnoot="1">Onder Oostenrijks voorzitterschap heeft de Gemeenschappelijke Controle-autoriteit terstond na het bekend worden van deze zaak initiatieven ontplooid. Dit heeft geleid tot een aantal maatregelen, zoals vermeld in bijgaand persbericht. <voetnoot nummer="1"/>
      </antwoord>
      <antwoord nummer="8">In het Uitvoerend Comité van 15 december jl. is de «Belgische Zaak» kort aan de orde geweest. Naar aanleiding van het mondeling verslag over het jaarrapport van de Gemeenschappelijke Controle-autoriteit (GCA) van maart 1995 t/m maart 1996 verontschuldigde de Belgische Minister van Binnenlandse Zaken Van de Lanotte zich tegenover de Schengen-partners over voornoemd voorval en zegde toe dat aan de beveiliging van het SIS extra aandacht zou worden besteed onder het Belgische voorzitterschap. Er vond geen discussie plaats. </antwoord>
      <antwoord nummer="9, 10 en 11">Afgezien van de korte vermelding van het voorval door de Belgische Minister van Binnenlandse Zaken was onvoldoende informatie beschikbaar waarop de Nederlandse regering reeds een oordeel zou kunnen baseren. Dit zal pas mogelijk zijn nadat alle feiten bekend zijn op basis van het lopende onderzoek van de Belgische Justitie en een rapport van de GCA ter zake. Uw Kamer zal daaromtrent te gelegener tijd worden geïnformeerd. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
