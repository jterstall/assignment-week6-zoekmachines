<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit en Van Bommel (beiden SP) aan de minister van Justitie over de behandeling en bejegening van personen die op grond van de «slikkerscriteria» worden aangemerkt als verdacht van het slikken van bolletjes. (Ingezonden 21 juni 2006); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26136
</item>
         <item attribuut="Inhoud">Vragen naar aanleiding van het antwoord op eerdere vragen (Aanhangsel Handelingen II, 2004-2005 nr. 925 en 2005-2006, nr. 562). Ook wordt verwezen naar de uitspraak van het Gerechtshof Amsterdam, 17 mei 2006 over twee zaken waarin mensen ten onrechte waren verdacht van het slikken van bolletjes.</item>
         <item attribuut="Rubriek">Criminaliteit en openbare orde (Drugs)</item>
         <item attribuut="Trefwoorden">Drugsbestrijding</item>
         <item attribuut="Vindplaats">Kamervragen met antwoord 2005-2006, nr. 1932, Tweede Kamer</item>
         <item attribuut="Vraagnr_bij_indiening">2050615590</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
            <persoon partij="SP">Van Bommel</persoon>
         </item>
         <item attribuut="Datum_reaktie">2006-08-11</item>
         <item attribuut="Datum_indiening">2006-06-21</item>
         <item attribuut="Document-id">KVR26136</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4109" allpagenumbers="4109 4110" vetnummer="2050615590" code="0506tkkvr1932" lopendefooter="Tweede Kamer, vergaderjaar 2005–2006, Aanhangsel" filenaam="KVR26136" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1932" onderwerp="" indiendatum="2006-06-21">
         <vrager partij="SP" oorsprong="parlement">De Wit</vrager>
         <vrager partij="SP" oorsprong="parlement">Van Bommel</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2006-08-11">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Herinnert u zich de schriftelijke vragen van 6 januari 2005 en de vervolgvragen van 3 november 2005 over de behandeling en de bejegening van personen die op grond van de «slikkerscriteria» worden aangemerkt als verdacht van het slikken van bolletjes? <voetnoot nummer="1"/>
      </vraag>
      <vraag nummer="2" voetnoot="2">Hebt u kennisgenomen van de beschikkingen van het Gerechtshof te Amsterdam van 17 mei 2006 <voetnoot nummer="2"/>, betreffende twee zaken waarin personen ten onrechte waren verdacht van het slikken van bolletjes? </vraag>
      <vraag nummer="3">Wat is uw reactie op het feit dat opnieuw door de rechter is geoordeeld dat de behandeling die deze onschuldige mensen hebben moeten ondergaan als vernederend kan worden ervaren en dat zij daarom recht hebben op een hogere vergoeding dan gebruikelijk voor dagen die onterecht in verzekering zijn doorgebracht? Wat is uw reactie op het feit dat het Hof in dit verband niet alleen noemt dat de betrokkenen in vrijwel geheel ontklede toestand hebben moeten bukken, hurken en op en neer springen, maar ook dat zij reeds gedragen kleding moesten aantrekken en ongewild getutoyeerd zijn door justitiemedewerkers? Kunt u aangeven of deze praktijken inmiddels tot het verleden behoren of dat het nog steeds voorkomt dat personen die op grond van de slikkerscriteria worden aangemerkt als verdacht van het slikken van bolletjes onbeleefd bejegend worden, aan een vernederende vorm van lijfsvisitatie worden onderworpen en door anderen gedragen kleding moeten aantrekken? Zo ja, wanneer komt hier een einde aan? </vraag>
      <vraag nummer="4">Wat is uw reactie op het oordeel van het Hof dat in het kader van de 100%-controles soms personen worden aangehouden «ten aanzien van wie de verdenking als bedoeld in artikel 27 Wetboek van Strafvordering minder sterk is, nu het redelijk vermoeden van schuld is gebaseerd op feitelijke omstandigheden, die aan de hand van uit hun aard beperkte criteria zijn vastgesteld»? Ziet u in het oordeel van het Hof aanleiding om af te zien van het gebruik van de zogenaamde slikkerscriteria als basis voor de verdenking van personen op grond waarvan zij aan een zeer intensieve controle worden onderworpen, of deze criteria dusdanig te wijzigen dat er aanzienlijk minder personen ten onrechte als verdacht van bolletjesslikken worden aangehouden? Zo neen, waarom niet? </vraag>
      <vraag nummer="5">Hoeveel personen zijn in de jaren 2005 en 2006 (tot heden) ten onrechte op grond van de slikkerscriteria aangemerkt als verdacht van het slikken van bolletjes? Hoeveel procent is dat van het totale aantal personen dat op grond van de slikkerscriteria aangemerkt wordt als verdacht van het slikken van bolletjes? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="562" documentjaargang="2005-2006">Aanhangsel Handelingen, nr. 562, vergaderjaar 2005–2006.</noot>
         <noot nummer="2">Rekestnummers R 001820-05 (89 Sv) en R 001824-05 (89 Sv)</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Ik treed niet in het oordeel van de rechter in deze individuele gevallen. In het algemeen acht ik het begrijpelijk dat een rechter een enigszins hogere schadevergoeding dan gebruikelijk toekent in het kader van de procedure ex artikel 89 van het Wetboek van Strafvordering in die gevallen dat de rechter tot het oordeel komt dat er sprake is geweest van extra belastende omstandigheden tijdens de detentie. Verdachten dienen altijd correct te worden bejegend. De bejegening van personen die betrokken worden in de verscherpte controles op Schiphol heeft dan ook steeds de aandacht van alle betrokken instanties. Signalen over het niet correct bejegenen worden serieus genomen en door de verantwoordelijke instanties betrokken bij het verder verbeteren van werkprocessen en de bejegening in individuele gevallen. Dat blijkt ook uit het onlangs uitgebrachte rapport van de Nationale ombudsman (nr. 2006/230) over de 100%-controles, waarin wordt opgemerkt dat sinds de start van de 100%-controles door de verschillende ketenpartners een aantal verbeteringen is aangebracht in de wijze van uitvoering. Met betrekking tot de aandachtspunten en aanbevelingen die de Nationale ombudsman in zijn rapport heeft gedaan, ben ik in overleg met de betrokken instanties. Ik zal mij hierover binnenkort met de Nationale ombudsman verstaan. </antwoord>
      <antwoord nummer="4">Zoals ik reeds heb gemeld in antwoord 3 treed ik niet in het oordeel van een rechterlijke instantie. In de uitspraken van het Hof zie ik geen reden om af te zien van het gebruik van de slikkerscriteria. Deze criteria, die ten grondslag liggen aan het redelijk vermoeden dat een persoon zich heeft schuldig gemaakt aan het meevoeren van drugs in het lichaam, zijn ontwikkeld aan de hand van opgedane ervaringen. Regelmatig worden de slikkerscriteria op hun waarde bezien en zonodig aangepast. In mijn beantwoording van uw vragen van 6 januari 2005 (Aanhangsel Tweede Kamer, vergaderjaar 2004–2005, nr. 925, antwoord 6) heb ik aangegeven dat bij de aanhouding van personen de grootst mogelijke zorgvuldigheid dient te worden betracht. Indien het vermoeden rijst dat een persoon bolletjes cocaïne heeft geslikt, wordt dat vermoeden getoetst door een ervaren Douane-ambtenaar. Na aanhouding van een verdachte vindt toetsing plaats door een hulpofficier van justitie, aan wie een verdachte wordt voorgeleid. Ik realiseer mij dat aan de hand van de slikkerscriteria niet onomstotelijk kan worden vastgesteld dat een persoon inwendig cocaïne vervoert. Een radiologisch onderzoek door middel van een bodyscan kan daarover in de meeste gevallen wel uitsluitsel geven, evenals het bezien van de ontlasting gedurende een periode van ongeveer drie dagen. Om de overlast en het oponthoud voor personen die verdacht worden van overtreding van de Opiumwet en die stellen onschuldig te zijn, zoveel mogelijk te beperken, zal ik zo spoedig mogelijk overgaan tot verplaatsing van het scanproces van Schiphol-Oost naar Schiphol-Centrum. </antwoord>
      <antwoord nummer="5">In de jaren 2005 en 2006 (tot en met juni) zijn in totaal ruim 770.000 passagiers gecontroleerd in het kader van de verscherpte controles. In die periode zijn in totaal 3214 personen aangemerkt als verdacht van het slikken van drugs. Daarvan bleken 1215 personen (ruim 1/3) uiteindelijk geen verdovende middelen met zich te hebben gevoerd. </antwoord>
      <noten afkomstig="antwoord"/>
   </antwoorden>
</kvr>
