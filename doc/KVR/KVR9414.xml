<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Eurlings en Van de Camp (beiden CDA) aan de ministers van Justitie, van Binnenlandse Zaken en Koninkrijksrelaties, van Onderwijs, Cultuur en Wetenschappen en van Volksgezondheid, Welzijn en Sport over portiers bij studentenverenigingen. (Ingezonden 23 april 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9414
</item>
         <item attribuut="Inhoud">Aanvullende vragen (zie ook Aanhangsels van de Handelingen II, 1998-1999, nr. 979) over ontheffing van het verplichte vakdiploma portier voor lidmaatschap-controleurs van studentenverenigingen.</item>
         <item attribuut="Rubriek">Criminaliteit en openbare orde (Veiligheid) Hoger onderwijs (Studenten)</item>
         <item attribuut="Trefwoorden">Openbare orde en veiligheid Studenten</item>
         <item attribuut="Vindplaats">Kamervragen met antwoord 1998-1999, nr. 1417, Tweede Kamer</item>
         <item attribuut="Vraagnr_bij_indiening">2989911960</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="CDA">Eurlings</persoon>
            <persoon partij="CDA">Van de Camp</persoon>
         </item>
         <item attribuut="Datum_reaktie">1999-05-25</item>
         <item attribuut="Datum_indiening">1999-04-23</item>
         <item attribuut="Document-id">KVR9414</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2821" allpagenumbers="2821 2822" vetnummer="2989911960" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9414" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1417" onderwerp="" indiendatum="1999-04-23">
         <vrager partij="CDA" oorsprong="parlement">Eurlings</vrager>
         <vrager partij="CDA" oorsprong="parlement">Van de Camp</vrager>
         <vraagt-aan>de ministers van Justitie, van Binnenlandse Zaken en Koninkrijksrelaties, van Onderwijs, Cultuur en Wetenschappen en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="25 mei 1999), zie ook Aanhangsel Handelingen nr. 1355, vergaderjaar 1998–1999">
         <antwoorder functie="minister" ministerie="Justitie">Korthals</antwoorder>
         <mede-antwoorder>de ministers van Binnenlandse Zaken en Koninkrijksrelaties, van Onderwijs, Cultuur en Wetenschappen en van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Herinnert u zich uw beantwoording op onze vragen van 3 maart jongstleden over portiers bij studentenverenigingen? <voetnoot nummer="1"/>
      </vraag>
      <vraag nummer="2">Kunt u alsnog aangeven of de in bovengenoemde vragen geschetste procedure ook elders in Nederland gevolgd wordt of dat er sprake is van een lokale uitwerking? </vraag>
      <vraag nummer="3">Is het waar dat uit één van uw reacties op genoemde vragen, namelijk «dat het bedoelde scenario voor horecaondernemingen nadrukkelijk geen verplichting inhoudt tot het inzetten van personen die beveiligingswerkzaamheden verrichten», voortvloeit dat lidmaatschap-controleurs aan de buitendeur van studentenverenigingen niet onder die categorie vallen aangezien zij geen beveiligingswerkzaamheden verrichten maar controle op lidmaatschap uitvoeren? </vraag>
      <vraag nummer="4">Zo ja, waarom zijn de studentenverenigingen dan toch door de politie Groningen aangeschreven en vindt u dan niet dat er toch sprake is van lastenverzwaring van het (studenten)verenigingsleven en daardoor eveneens van strijdigheid met het ook door het kabinet benadrukte belang van activiteiten/ontplooiing van studenten buiten hun studie? </vraag>
      <vraag nummer="5">Zo neen, kunt u dan uitleggen wat u in uw beantwoording bedoelt met de zinsnede «dat de wetswijziging zelfs een versoepeling van de eisen betekent»? </vraag>
      <vraag nummer="6">Bent u bereid om gegeven de bijzondere positie van studentenverenigingen en/of andere vrijwilligersverenigingen hun ontheffing te verlenen van de verplichting tot het bezitten van het vakdiploma portier indien er feitelijk geen sprake is van noch een commerciële horeca-instelling, noch van het uitoefenen van een beveiligingstaak? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1216" documentjaargang="1998-1999">Aanhangsel Handelingen, nr. 1216, vergaderjaar 1998–1999.</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het door mijn ministerie opgestelde scenario is gericht op handhaving en naleving van de Wet particuliere beveiligingsorganisaties en recherchebureaus binnen de horecabranche. Het betreft nationale wetgeving. Bij de toepassing ervan spelen de feitelijke omstandigheden ter plaatse een rol. Bij de beoordeling van deze omstandigheden ligt een rol bij de politie en het openbaar ministerie. Uit informatie van de regiopolitie is mij gebleken dat de studentenverenigingen in Groningen niet zijn aangeschreven door de politie met de mededeling dat hun lidmaatschapscontroleurs aan de deur per 1 juli a.s. in het bezit moeten zijn van het diploma horecaportier. Medewerkers van het regionale korps hebben desgevraagd voorlichting gegeven over het door mij opgestelde scenario. </antwoord>
      <antwoord nummer="3 en 4">Nee. Bedoeld is te zeggen dat studentenverenigingen niet verplicht zijn tot het inzetten van portiers voor het verrichten van beveiligingswerkzaamheden. Voor zover studentenverenigingen ervoor kiezen wel portiers in te zetten, bijvoorbeeld voor het controleren op lidmaatschap, heeft de politie in Groningen aangegeven dat het bedoelde scenario op hen van toepassing is. In deze lijn zijn de studentenverenigingen door de politie Groningen geïnformeerd. Overigens betekent het voorgaande niet dat de portiers studenten moeten zijn. Een ieder in het bezit van het vereiste diploma kan deze werkzaamheden verrichten. Voorzover wel studenten worden ingezet betreft het hier activiteiten buiten hun studie en is dus geen sprake van strijdigheid met het door u genoemde belang. </antwoord>
      <antwoord nummer="5">In het voorstel van wet tot wijziging van de Drank- en Horecawet (25 969) wordt voorgesteld geen eisen meer te stellen aan bestuursleden van niet-commerciële organisaties met een kantine in eigen beheer. Dit geldt dus ook voor de eis te beschikken over kennis en inzicht in Sociale Hygiëne (verantwoorde alcoholverstrekking). Om echter tot uitdrukking te laten komen dat het bestuur van zo’n niet-commerciële organisatie wel ten volle verantwoordelijk blijft voor een verantwoorde alcoholverstrekking, zal het daartoe waarborgen moeten scheppen. Daarom is in het wetsvoorstel opgenomen dat er een bestuursreglement Sociale Hygiëne dient te zijn. </antwoord>
      <antwoord nummer="6">De politie te Groningen heeft aangegeven dat op de bedoelde activiteiten van de portiers bij de studentenverenigingen het geschetste scenario en de genoemde wetgeving van toepassing zijn. Dat brengt mee dat de portiers moeten voldoen aan een vakbekwaamheidseis, ook als het studenten zijn. Een ontheffing van de opleidingseis kan slechts in individuele gevallen worden verleend wanneer de betrokkene kan aantonen dat hij redelijkerwijs niet in staat is het diploma te halen. Ik zie geen aanleiding het scenario in het geval van de portiers bij studentenverenigingen in zijn algemeenheid buiten toepassing te laten. </antwoord>
      <noten afkomstig="antwoord"/>
   </antwoorden>
</kvr>
