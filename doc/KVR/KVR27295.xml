<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Miltenburg en Teeven (beiden VVD) aan de ministers van Justitie en van Volksgezondheid, Welzijn en Sport over de handelwijze van de Bureaus Jeugdzorg. (Ingezonden 15 december 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27295
</item>
         <item attribuut="Inhoud">Vragen naar aanleiding van berichten in o.a. De Telegraaf over de dood van een 5-jarig jongetje die onder toezicht stond van een gezinsvoogd van Bureau Jeugdzorg. Gevraagd wordt onder meer hoe de Bureaus Jeugdzorg omgaan met signalen van mishandeling en of er een mogelijkheid is om een 'second opinion' te introduceren bij beslissingen over uithuisplaatsing.</item>
         <item attribuut="Rubriek">Welzijn (Jeugdigen)</item>
         <item attribuut="Trefwoorden">Jeugdhulpverlening</item>
         <item attribuut="Vindplaats">Kamervragen met antwoord 2006-2007, nr. 785, Tweede Kamer</item>
         <item attribuut="Vraagnr_bij_indiening">2060704450</item>
         <item attribuut="Afkomstig_van">Justitie (JUS) Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Van Miltenburg</persoon>
            <persoon partij="VVD">Teeven</persoon>
         </item>
         <item attribuut="Datum_reaktie">2007-02-16</item>
         <item attribuut="Datum_indiening">2006-12-15</item>
         <item attribuut="Document-id">KVR27295</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1687" allpagenumbers="1687 1688" vetnummer="2060704450" code="0607tkkvr785" lopendefooter="Tweede Kamer, vergaderjaar 2006–2007, Aanhangsel" filenaam="KVR27295" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="785" onderwerp="" indiendatum="2006-12-15">
         <vrager partij="VVD" oorsprong="parlement">Van Miltenburg</vrager>
         <vrager partij="VVD" oorsprong="parlement">Teeven</vrager>
         <vraagt-aan>de ministers van Justitie en van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="16 februari 2007), zie ook Aanhangsel Handelingen nr. 587, vergaderjaar 2006–2007">
         <antwoorder functie="minister" ministerie="Integratie, Jeugdbescherming, Preventie en Reclassering">Verdonk</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u bekend met het overlijden van een 5-jarig jongetje door toedoen van zijn (natuurlijke) moeder? <voetnoot nummer="1"/>
      </vraag>
      <vraag nummer="2">Deelt u de mening dat bij de gezinsvoogden van de Bureaus Jeugdzorg, in zijn algemeenheid, het besef is doorgedrongen dat alert moet worden gereageerd op signalen van (zware) mishandeling dan wel levensbedreigende situaties met betrekking tot onder voogdij geplaatste minderjarigen? </vraag>
      <vraag nummer="3">Deelt u de mening dat het welzijn en welbevinden van minderjarigen het enige uitgangspunt zou moeten zijn in het handelen van de gezinsvoogden van de Bureaus Jeugdzorg? </vraag>
      <vraag nummer="4">Heeft u maatregelen genomen om de werknemers van de Bureaus Jeugdzorg te informeren over dwingende- en richtinggevende beleidsuitgangspunten bij onder voogdij geplaatste minderjarigen? </vraag>
      <vraag nummer="5">Deelt u de mening dat bij de ontvangst van signalen door de Bureaus Jeugdzorg van (zware) mishandeling dan wel levensbedreigende situaties van onder voogdij geplaatste minderjarigen door hun natuurlijke ouder(s) zo veel mogelijk risico’s voor de minderjarigen moeten worden vermeden? </vraag>
      <vraag nummer="6" voetnoot="2">Worden pleegouders van minderjarigen door de medewerkers van de Bureaus Jeugdzorg behandeld als volwaardige gesprekspartners, waar het betreft de te nemen beslissingen over het huisvesten van minderjarigen bij pleegouders? <voetnoot nummer="2"/>
      </vraag>
      <vraag nummer="7" voetnoot="3">Is het waar dat de hierboven genoemde jongen niet bij pleegouders werd ondergebracht, ondanks het feit dat er signalen waren ontvangen door Bureau Jeugdzorg dat de jongen in levensgevaar zou verkeren indien hij zou worden ondergebracht bij zijn natuurlijke moeder? <voetnoot nummer="3"/>
      </vraag>
      <vraag nummer="8">Kunt u aangeven welke maatregelen worden genomen om de mogelijkheid van een second opinion te introduceren bij de Bureaus Jeugdzorg, waar het betreft het nemen van beslissingen over al dan niet uit huis plaatsing? </vraag>
      <noten afkomstig="vraag">
         <noot nummer="1" datum="2006-12-12" bron="De Telegraaf">De Telegraaf, 12 december 2006</noot>
         <noot nummer="2" datum="2006-12-12" bron="Uitzending Pauw en Witteman">Uitzending Pauw en Witteman, 12 december 2006</noot>
         <noot nummer="3" datum="2006-12-13" bron="De Telegraaf">De Telegraaf, 13 december 2006</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Die mening deel ik. Naar aanleiding van een eerder incident is door de Inspectie jeugdzorg een aantal aanbevelingen gedaan. Het gaat hier in het bijzonder om de aanbevelingen die zien op de verbetering van de uitvoering van de gezinsvoogdij waar het gaat om verlaging van de caseload en het werken met een nieuwe methodiek, inclusief de ontwikkeling van en het gebruik van risicotaxatie-instrumenten. Deze methodiek en bijbehorend instrumentarium, waarvan de volledige implementatie in 2008 zal zijn afgerond, beogen de gezinsvoogden beter in staat te stellen om adequaat te reageren op signalen die zien op de veiligheid van onder (gezins)voogdij geplaatste minderjarigen. </antwoord>
      <antwoord nummer="3">In de praktijk van de uitvoering van ondertoezichtstellingen spelen vrijwel altijd meer belangen. Een van die belangen is het belang van de minderjarige. Ik ben van mening dat in alle gevallen het belang van de minderjarige de eerste overweging moet zijn. Dit is ook een van de bepalingen van het Internationaal Verdrag inzake de Rechten van het Kind (IVRK). </antwoord>
      <antwoord nummer="4">Justitie heeft maatregelegen genomen om de bepaling in het IVRK dat het belang van het kind de eerste overweging moet zijn bij beslissingen die genomen worden, beter voor het voetlicht te brengen. Het gaat daarbij om het belang dat een opvoedingssituatie aan bepaalde minimumvoorwaarden voor de ontwikkeling van het kind voldoet. In wetgeving en methodiekontwikkeling wordt dit beleidsuitgangspunt voor de uitvoering van voogdijen en gezinsvoogdijen nader geconcretiseerd. </antwoord>
      <antwoord nummer="5">Die mening deel ik. De minderjarige mag niet in een situatie worden gebracht of gelaten die risico’s geeft voor zijn of haar veiligheid. Risico’s zijn bij de uitvoering van jeugdbescherming uiteraard nooit helemaal uit te sluiten. Wel mag men ervan uitgaan dat mogelijke risico’s zorgvuldig in kaart worden gebracht en afgewogen. Bij die afweging moet het belang van het kind in de hierboven weergegeven zin, de doorslag geven. Het toepassen van een valide en betrouwbaar risicotaxatie-instrument kan hierbij behulpzaam zijn. Een dergelijk instrument zal binnen afzienbare termijn beschikbaar zijn voor implementatie bij de bureaus jeugdzorg die voogdijen en gezinsvoogdijen uitvoeren. </antwoord>
      <antwoord nummer="6">De positie van pleegouders als gesprekspartners bij het nemen van beslissingen over hun pleegkind, behoeft versterking. Deze verbeterde positie zal geregeld moeten worden in de Wet op de jeugdzorg. Het ministerie van VWS bereidt deze verbetering op dit moment voor. Daarnaast zijn er plannen om de positie van pleegouders bij een voorgenomen beëindiging van de plaatsing van hun pleegkind, te verbeteren. Op dit moment hebben pleegouders een blokkaderecht, dat wil zeggen het recht om een uitplaatsing tegen te houden, voor kinderen die vrijwillig of in het kader van een voogdij in hun gezin geplaatst zijn. Het voornemen is dit blokkaderecht uit te breiden zodat het ook geldt voor kinderen die in het kader van een gezinsvoogdij in een pleeggezin zijn ondergebracht. </antwoord>
      <antwoord nummer="7">Hierboven genoemde jongen was in het kader van een uithuisplaatsing bij pleegouders ondergebracht. Gedurende de uitvoering van de uithuisplaatsing is op verzoek van de kinderrechter door het Bureau Jeugdzorg voorzien in een (uitbreiding van de) omgangsregeling met beide ouders. Het noodlottige incident heeft plaatsgevonden tijdens uitvoering van de omgangsregeling met de natuurlijke moeder. De wijze waarop het Bureau Jeugdzorg met signalen in deze zaak is omgegaan is thans voorwerp van onderzoek door de Inspectie Jeugdzorg. </antwoord>
      <antwoord nummer="8">De mogelijkheid van een second opinion bij de Bureaus Jeugdzorg is al geïntroduceerd in het Uitvoeringsbesluit Wet op de Jeugdzorg, in artikel 36. Dit artikel bepaalt dat op verzoek van een cliënt Bureau Jeugdzorg alle test- en onderzoeksgegevens die bij het opstellen van een indicatiebesluit zijn gebruikt door een deskundige laat interpreteren en van een advies voorzien. Deze deskundige is onafhankelijk en heeft geen arbeidsovereenkomst met Bureau Jeugdzorg. Ook is de deskundige niet bij de behandeling of begeleiding of bij onderzoek van de cliënt betrokken geweest. Daarnaast speelt de kinderrechter in dit kader een belangrijke rol. Om een kind uit huis te plaatsen tegen de wil van de ouder(s) met gezag, is altijd een machtiging tot uithuisplaatsing van de kinderrechter nodig. De ouder met of zonder gezag kan binnen drie maanden bij het gerechtshof in hoger beroep gaan tegen beslissingen van de kinderrechter. Indien een kind uit huis geplaatst is, kan de ouder met gezag Bureau Jeugdzorg verzoeken om beëindiging van de uithuisplaatsing of bekorting van de duur van de uithuisplaatsing. Indien Bureau Jeugdzorg op zulke verzoeken afwijzend beslist, kan de ouder met gezag de beslissing voorleggen aan de kinderrechter. Tenslotte heeft de Raad voor de Kinderbescherming een wettelijk vastgelegde taak om besluiten van het Bureau Jeugdzorg tot niet-verlenging van de OTS-maatregel, niet verlenging van de machtiging uithuisplaatsing respectievelijk tot beëindiging van de uithuisplaatsing te toetsen. </antwoord>
      <noten afkomstig="antwoord"/>
   </antwoorden>
</kvr>
