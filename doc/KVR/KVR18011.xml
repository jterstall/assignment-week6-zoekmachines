<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Gerkens (SP) aan de minister van Verkeer en Waterstaat over de marktwerking inzake verkeersinformatie. (Ingezonden 22 mei 2003); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18011
</item>
         <item attribuut="Inhoud">Vragen naar aanleiding van een bericht in het tijdschrift Verkeerskunde van 20 mei 2003 waarin wordt gesteld dat, hoewel het de bedoeling was om reisinformatie door private partijen te laten uitvoeren, de marktwerking niet goed blijkt te werken, door de voorkeurspositie van enkele media en mogelijk ook door het instellen van het Verkeerscentrum Nederland.</item>
         <item attribuut="Rubriek">Handel en economie (Mededinging) Verkeer, vervoer en waterstaat (Verkeersveiligheid) Verkeer, vervoer en waterstaat (Wegen)</item>
         <item attribuut="Trefwoorden">Mededinging Verkeer</item>
         <item attribuut="Vindplaats">Kamervragen met antwoord 2002-2003, nr. 1487, Tweede Kamer</item>
         <item attribuut="Vraagnr_bij_indiening">2020312000</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Gerkens</persoon>
         </item>
         <item attribuut="Datum_reaktie">2003-06-24</item>
         <item attribuut="Datum_indiening">2003-05-22</item>
         <item attribuut="Document-id">KVR18011</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3107" allpagenumbers="3107 3108 3109" vetnummer="2020312000" code="0203tkkvr1487" lopendefooter="Tweede Kamer, vergaderjaar 2002–2003, Aanhangsel" filenaam="KVR18011" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1487" onderwerp="" indiendatum="2003-05-22">
         <vrager partij="SP" oorsprong="parlement">Gerkens</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2003-06-24">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Wat is uw mening over de conclusie in het artikel «Marktwerking in de verkeersinformatie» dat het «niet meevalt om onder de vleugels van het ministerie van Verkeer en Waterstaat marktactiviteiten te verrichten waarbij toch een grote afhankelijkheid van datzelfde ministerie blijft bestaan»? <voetnoot nummer="1"/>
      </vraag>
      <vraag nummer="2">Wat is uw mening over de stelling van de VerkeersInformatieDienst dat er geen sprake is van een «level playing field» tussen de verschillende service providers? Bent u bereid maatregelen te gaan treffen tegen de voorkeurspositie van enkele radiostations (en daarmee ook de service providers die aan hen verkeersinformatie leveren) die verkeersborden met verwijzingen naar het radiostation hebben, de levering van MONICA-gegevens aan slechts één van de service providers, en het selectief subsidiëren van het systeem RDS-TMC waar niet alle radiostations (en service providers) bij gebaat zijn? Zo ja, wat voor maatregelen gaat u treffen? Zo neen, waarom niet? </vraag>
      <vraag nummer="3" voetnoot="2 3">Waarom bent u overgegaan tot het instellen van een Verkeerscentrum Nederland, op initiatief van Rijkswaterstaat en het Korps Landelijke politiediensten? <voetnoot nummer="2"/>Wat is de relatie tussen dit verkeerscentrum en het Traffic Information Centre? Gaat dit centrum concurreren met de bestaande service providers, nu het centrum via haar website ( www.weginfo.nl) zelf verkeersinformatie distribueert? Komt u met het instellen van dit centrum terug op de uitspraak van één van uw voorgangers dat «reisinformatie een onderwerp is dat zich bij uitstek leent tot aanpak door private partijen»? <voetnoot nummer="3"/>Kunt u uw antwoorden toelichten? </vraag>
      <vraag nummer="4">In hoeverre zal RDS-TMC een bedreiging vormen voor de bestaande verkeersinformatie via radiozenders, internet en telefoon? Hoeveel is tot nu toe in deze techniek geïnvesteerd door het ministerie van Verkeer en Waterstaat en hoeveel verwacht u nog te moeten investeren? Op welk moment wordt geëvalueerd of stimulering van dit systeem doorgang moet vinden? </vraag>
      <vraag nummer="5">Wat vindt u van de stap van de VerkeersInformatieDienst om zoveel mogelijk te gaan werken met reistijdinformatie? Deelt u de mening van de VerkeersInformatieDienst dat het Traffic Information Centre meer aandacht zal moeten besteden aan de ontwikkeling van reistijdinformatie, waarbij het wezenlijk is dat het Traffic Information Centre zich ondermeer toelegt op het maken van kortetermijnverwachtingen voor de verkeersafwikkeling? Zo ja, wat voor maatregelen gaat u daartoe nemen? Zo neen, waarom niet? </vraag>
      <vraag nummer="6">Kunt u aangeven hoe het staat met het onderhoud van de elektronische apparatuur langs de weg? Bent u bereid maatregelen te nemen om de eventuele onderhoudsachterstand zo snel mogelijk weg te werken en te bekijken in hoeverre de elektronische meetapparatuur langs de weg uitgebreid en de beschikbaarheid daarvan vergroot dient te worden om zodoende de informatievoorziening te verbeteren? Zo ja, wat voor maatregelen gaat u nemen? Zo neen, waarom niet? </vraag>
      <vraag nummer="7">Bent u bereid om een overleg tussen alle service providers, het Traffic Information Centre en uw ministerie te initiëren om hierbij duidelijke afspraken te maken over de te gebruiken standaarden en definities en te bespreken hoe de toekomst eruit zal zien? Zo ja, wanneer is dit overleg te verwachten? Zo neen, waarom niet? </vraag>
      <vraag nummer="8">In hoeverre denkt u dat een verbetering van de verkeersinformatie kan bijdragen aan het verminderen van de congestieproblematiek? Kunt u ook aangeven hoe deze extra kosten zich verhouden tot de kosten om hetzelfde effect te bereiken door extra infrastructuur aan te leggen? </vraag>
      <noten afkomstig="vraag">
         <noot nummer="1" datum="2003-05-20" bron="Verkeerskunde, nummer 4 2003">Verkeerskunde, nummer 4 2003, 20 mei 2003</noot>
         <noot nummer="2">www.weginfo.nl </noot>
         <noot nummer="3" documenttype="Kamerstuk" kamerstuk-id="25 885" documentnummer="1">Kamerstuk 25 885, nr. 1</noot>
      </noten>
   </vragen>
   <antwoorden aantal="8">
      <antwoord nummer="1">Conform de beleidsnota Reisinformatie (1996), zoals door de Vaste Kamercommissie voor Verkeer en Waterstaat is vastgesteld, zorgt de overheid voor de inwinning en de bewerking van de informatie en stelt deze ter beschikking aan marktpartijen voor verdere distributie. Mochten service providers nu en in de toekomst vinden dat ze te afhankelijk van de overheid zijn of zelf manieren vinden om additionele verkeersinformatie te vergaren, dan staat hen vanuit het vigerende beleid (beleidsnota Reisinformatie) en het Ministerie van Verkeer en Waterstaat niets in de weg om dergelijke initiatieven te ontplooien. Dat het «niet meevalt om onder de vleugels van het Ministerie van Verkeer en Waterstaat marktactiviteiten te verrichten waarbij toch een grote afhankelijkheid van dat zelfde ministerie blijft bestaan» is een conclusie van de VID die ik dan ook niet deel. </antwoord>
      <antwoord nummer="2">De vraag valt in vier subvragen uiteen, die eerst separaat beantwoord worden. De vier subvragen luiden: a: Is er sprake van «level playing field» tussen de verschillende service providers? Met uitzondering van de levering van Monica-gegevens aan de ANWB (zie ook 2c) is er sprake van «level playing field». Alle service providers hebben met het ministerie een standaard overeenkomst gesloten voor de levering door het rijk van basis verkeersinformatie. Deze is voor allen gelijk. b: De voorkeurspositie van enkele radiostations die verkeersborden met verwijzing hebben: deze vermeende voorkeurspositie vloeit voort uit het vigerend beleid zoals vastgelegd in de Richtlijn Bebakening en Markering. Hierin is opgenomen dat voor onder andere verkeersinformatie via verkeersborden naar een landelijke publieke omroep (Radio 1) en een regionale zender verwezen zal worden (die tevens de formele status van rampenzender heeft). c: De levering van Monica-gegevens geschiedt momenteel aan slechts één service provider: momenteel worden Monica-gegevens alleen aan de ANWB verstrekt (voortvloeiend uit een enige jaren geleden opgestarte proef met Monica-gegevens via Internet te presenteren) maar op korte termijn zullen dergelijke gegevens voor alle geïnteresseerde service providers beschikbaar komen. Dit is één van de resultaten die de Adviescommissie Gedragsregels Verkeersinformatie (commissie Laan, van een werkgroep van deze commissie maakte ook de VID deel uit) recentelijk in haar eindrapport heeft opgenomen. De bevindingen van de adviescommissie zullen samen met mijn standpunt binnenkort aan de Tweede Kamer worden gestuurd. d: Het selectief subsidiëren van het RDS-TMC-systeem waarbij niet alle radiostations baat hebben: in Europees kader bestaat een inspanningsverplichting tussen de diverse lidstaten om dit signaal, als publiek signaal in de lucht te houden. Door marktontwikkelingen dreigde dit publieke signaal in het betaaldomein terecht te komen, waardoor het alleen nog maar tegen betaling ontvangen kon worden. Dit vormde de aanleiding voor het ministerie om, na een openbare Europese Aanbesteding, deze dienst voor nog drie jaar te continueren. De relatie met radiostations bestaat alleen in de inhoud van de boodschap, de verkeersinformatie. RDS-TMC maakt het mogelijk, na aanschaf van een autoradio of navigatiesysteem met ingebouwde «decoder» dat een gebruiker continu verkeersinformatie ontvangt. Dit in tegenstelling tot radiostations die slechts periodiek verkeersinformatie uitzenden. Uit de beantwoording van de vier subvragen is duidelijk geworden dat het ministerie werkt aan een zogeheten «level playing field» en dat maatregelen genomen zijn of op korte termijn getroffen worden om daar waar dit in enkele gevallen nog niet het geval is (Monica data voor alle service providers beschikbaar stellen), dit alsnog voor elkaar te krijgen. </antwoord>
      <antwoord nummer="3">De groeiende belasting van het wegennet vraagt om intensivering van het verkeersmanagement, en wel langs vijf lijnen: – Voorlichting door Rijkswaterstaat en KLPD – Reis- en Route-informatie – Bevordering van sociaal en gedisciplineerd verkeersgedrag – Hulp bij pech en ongevallen – Verkeersgeleiding bij drukte Die groeiende verkeersbelasting vraagt verder om verkeersmanagement op landelijke schaal. Het Verkeerscentrum Nederland in oprichting – waarin onder meer het TIC is opgegaan – wil het landelijke en geïntensiveerde verkeersmanagement faciliteren, in nauwe samenwerking met Regionale Verkeersmanagementcentrales van rijkswaterstaat, het KLPD, hulpverleners (publieke en private partijen), en service providers (voor verkeersinformatie). De Commissie Laan heeft in haar eindrapport gewezen op beperkte productontwikkeling op het terrein van verkeersinformatie, en aanbevelingen gedaan omtrent de rol die Rijkswaterstaat als verkeersmanager zou moeten spelen bij de verspreiding van verkeersinformatie. Ik zal zoals gezegd (vraag 2c) het eindrapport van de Commissie Laan en mijn standpunt daarover binnenkort aan de Tweede Kamer toezenden. Daarin zal ik ook ingaan op de vraag, of Rijkswaterstaat en/of het Verkeerscentrum Nederland al dan niet een grotere rol moet hebben bij het verspreiden van verkeersinformatie. Vooruitlopend daarop voorzie ik geen belangrijke veranderingen in de wijze waarop Rijkswaterstaat en het Verkeerscentrum Nederland verkeersinformatie zullen verspreiden. Die informatie is voorshands primair gericht op service providers, zoals dat ook in het verleden, op de website van TIC (ww.tic-nl.org) het geval was; weggebruikers die over meer gedetailleerde informatie willen beschikken, werden en worden door middel van hyperlinks op deze websites verwezen naar de service providers. </antwoord>
      <antwoord nummer="4">Ik wil vooropstellen, dat het beleid inzake verkeersmanagement niet tot doel heeft bestaande vormen van verkeersinformatie te beschermen, maar erop is gericht de weggebruiker zoveel mogelijk adequate verkeersinformatie te laten bereiken. Overigens is RDS-TMC een relatief nieuw medium dat aan het bestaande palet van onder andere radio, telefoon, teletekst en internet wordt toegevoegd en dat als zodanig geen bedreiging voor bestaande distributiemethoden lijkt te zijn: RDS-TMC is gericht op weggebruikers die behoefte hebben aan een constante verkeersinformatiestroom, een behoefte waarin de bestaande methoden niet voorzien. RDS-TMC stelt de weggebruikers in staat te kiezen tussen een beroep doen op incidentele dienstverlening (via het bellen van betaal-telefoon diensten zoals aangeboden door onder andere de VID en de ANWB) of over te gaan op de aanschaf van een, relatief duur apparaat dat de gebruiker in staat stelt het RDS-TMC signaal te ontvangen. Het ministerie maakt het mogelijk dat de weggebruiker een daadwerkelijke keus heeft. In de afgelopen periode (1990 – 2003) is door het ministerie voor 9 miljoen euro geïnvesteerd in de ontwikkeling (7 m ) en de exploitatie (2 m ) van het RDS-TMC-systeem. Voor de komende drie jaar wordt nog een investering voorzien van 405 000 euro. Na afloop van deze periode (voorjaar 2006) zal bezien moeten worden of stimulering van dit systeem nog doorgang moet vinden. Hierbij dient opgemerkt te worden dat niet enkel het ministerie van Verkeer en Waterstaat kosten heeft gemaakt voor dit systeem. De kosten van het bedrijfsleven in Nederland worden op het drievoudige becijferd en lopen op tot het tienvoudige als dit Europees bezien wordt. </antwoord>
      <antwoord nummer="5">Ik juich toe, dat VID de door het TIC sedert begin 2003 aan geïnteresseerde service providers verstrekte reistijdinformatie distribueert onder weggebruikers. Al enige jaren geleden is namelijk door het ministerie een ontwikkeling ingezet gericht op de geleidelijke migratie van filelengte-informatie (situatie anno 2002) naar een duaal systeem van filelengte en reistijden. Begin 2003 is, na een lange periode van ontwikkelingen en voorbereidingen, door het TIC een begin gemaakt met de continue verspreiding van reistijdinformatie naar geïnteresseerde service providers, waar de VID er een van is. Vooralsnog zie ik geen aanleiding tot een verzwaring of versnelling van de activiteiten bij het TIC aangaande reistijdinformatie. Op uw vraag aangaande de kortetermijnverwachtingen kan ik u melden dat in het kader van het programma Fileplan ZSM van Rijkswaterstaat bij het project «Verkeersverwachting» instrumenten worden ontwikkeld die dit op termijn mogelijk gaan maken. De eerste resultaten worden in het voorjaar van 2004 verwacht. </antwoord>
      <antwoord nummer="6">Het onderhoud van de elektronische apparatuur langs de weg loopt mee binnen de reguliere beheer- en onderhoudsactiviteiten van Rijkswaterstaat. Zoals mijn voorganger reeds heeft gemeld aan de Kamer, staat het budget voor beheer en onderhoud onder druk. Dit heeft onder meer tot gevolg dat er langzamerhand een verschuiving plaatsvindt van preventief naar correctief onderhoud. Aangezien het systeem van filedetectie en filewaarschuwing de veiligheid voor de weggebruiker verhoogt, is hier sprake van prioritair onderhoud. Uitbreiding van de elektronische meetapparatuur langs de weg wordt momenteel niet voorzien, immers de drukste trajecten en een groot gedeelte van de minder druk bereden trajecten zijn momenteel al van wegkantelektronica voorzien. Aangaande de verbetering van de informatievoorziening kan ik u melden dat dit niet gezocht moet worden in een nog hogere beschikbaarheid van de elektronische apparatuur langs de weg, maar in een optimalisatie van de totale informatieketen. Op dit moment wordt in het TIC het verkeer op de seconde gevolgd middels de genoemde elektronica. Verstoringen worden doorgaans binnen 2 minuten gedetecteerd en doorgegeven aan de 14 service providers die daarna nog de nodige minuten, variërend van 5 tot 10 minuten, nodig hebben om deze informatie bij het publiek te krijgen. Optimalisatie van deze keten begint mijns inziens niet bij de seconden vertraging van de elektronische apparatuur. </antwoord>
      <antwoord nummer="7">Het antwoord luidt ja, waarbij ik nog wil opmerken dat dit al usance is. Al geruime tijd bestaat het zogeheten Gebruikersoverleg TIC, dat eens per jaar gehouden wordt en waar juist de door u aangehaalde zaken de kern van het overleg vormen. November 2002 is het laatste overleg geweest en zal volgens planning in november 2003 wederom gehouden worden. </antwoord>
      <antwoord nummer="8">Een betere verkeersinformatie draagt bij aan het verminderen van de congestieproblematiek. Echter de verkeersinformatie maakt onlosmakelijk deel uit van een palet aan maatregelen die middels het programma Verkeersbeheersing ontwikkeld en geïmplementeerd zijn en momenteel beheerd worden. Ook in de actuele beleidsstukken wordt verkeersinformatie gezien als onderdeel van een breder pakket. Uit het onderzoek dat aan deze documenten ten grondslag ligt is duidelijk dat een mix van maatregelen nodig is. Ik kan derhalve niet aangeven hoe deze extra kosten zich verhouden tot de kosten om hetzelfde effect te bereiken door extra infrastructuur aan te leggen. </antwoord>
      <noten afkomstig="antwoord"/>
   </antwoorden>
</kvr>
