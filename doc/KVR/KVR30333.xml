<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wilders (PVV) aan de ministers van Justitie, voor Wonen, Wijken en Integratie en van Binnenlandse Zaken en Koninkrijkrelaties over een criminele, ernstig psychisch gestoorde Marokkaan die twee agenten heeft neergestoken in een politiebureau in Amsterdam. (Ingezonden 16 oktober 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30333
</item>
         <item attribuut="Inhoud">Waarom is de dader, die al een behoorlijk crimineel verleden blijkt te hebben, niet voor langere tijd gedetineerd of gedenaturaliseerd en het land uitgezet?</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Criminaliteitsbestrijding Gevangeniswezen</item>
         <item attribuut="Vindplaats">Kamervragen met antwoord 2007-2008, nr. 834, Tweede Kamer</item>
         <item attribuut="Vraagnr_bij_indiening">2070802640</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">Wilders</persoon>
         </item>
         <item attribuut="Datum_reaktie">2007-12-06</item>
         <item attribuut="Datum_indiening">2007-10-16</item>
         <item attribuut="Document-id">KVR30333</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1783" allpagenumbers="1783 1784" vetnummer="2070802640" code="0708tkkvr834" lopendefooter="Tweede Kamer, vergaderjaar 2007–2008, Aanhangsel" filenaam="KVR30333" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="834" onderwerp="" indiendatum="2007-10-16">
         <vrager partij="PVV" oorsprong="parlement">Wilders</vrager>
         <vraagt-aan>de ministers van Justitie, voor Wonen, Wijken en Integratie en van Binnenlandse Zaken en Koninkrijkrelaties</vraagt-aan>
      </vraagdata>
      <antwoorddata antwoorddatum="6 december 2007), zie ook Aanhangsel Handelingen nr. 592, vergaderjaar 2007–2008">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Hebt u kennisgenomen van het bericht «Dader steekpartij had contact met hofstadgroep» <voetnoot nummer="1"/>en «Politiesteker liep rond bij Hofstadgroep»? <voetnoot nummer="2"/>
      </vraag>
      <vraag nummer="2">Klopt het dat deze persoon in het verleden contacten heeft gehad met leden van de Hofstadgroep? Zo ja, werd deze persoon in het oog gehouden door de Algemene Inlichtingen- en Veiligheidsdienst of door andere inlichtingendiensten? Zo neen, waarom niet? </vraag>
      <vraag nummer="3">Deelt u de mening dat deze psychisch ernstig gestoorde crimineel van Marokkaanse afkomst, die nota bene banden heeft gehad met een terreurorganisatie zoals de Hofstadgroep, al tien jaar bekend is bij de politie en al op zeer jonge leeftijd iemand heeft neergestoken met een schroevendraaier, nooit de straat op had gemogen, ook niet met een begeleider? Zo neen, waarom niet? </vraag>
      <vraag nummer="4">Bent u bereid om het systeem van administratieve detentie in te voeren, zodat dergelijke straatterroristen die mogelijke banden hebben met terreurorganisaties langere tijd achter de tralies gehouden kunnen worden? Zo neen, waarom niet? </vraag>
      <vraag nummer="5">Bent u bereid om deze criminele harde-kern-jongeren van Marokkaanse afkomst, pure straatterroristen die voor zoveel ellende zorgen in de Nederlandse samenleving, te denaturaliseren en het land uit te zetten? Zo neen, waarom niet? </vraag>
      <noten afkomstig="vraag">
         <noot nummer="1" weblink="http://www.elsevier.nl/nieuws/ nederland/artikel/asp/artnr/174669/rss/true/index.html">http://www.elsevier.nl/nieuws/ nederland/artikel/asp/artnr/174669/rss/true/index.html</noot>
         <noot nummer="2" weblink="http://www.telegraaf.nl/binnenland/article72943971.ece?cid=rss">http://www.telegraaf.nl/binnenland/article72943971.ece?cid=rss</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Bedoelde persoon heeft in het verleden inderdaad contacten gehad met leden van de Hofstadgroep en was dan ook bekend bij de AIVD. Verdere mededelingen hierover kunnen door de minister van Binnenlandse Zaken en Koninkrijksrelaties niet worden gedaan, aangezien deze inzicht zouden geven in het actuele kennisniveau van de AIVD. </antwoord>
      <antwoord nummer="3 en 4" voetnoot="1">Betrokken persoon heeft zoals in het antwoord op vraag 2 gemeld contacten gehad met leden van de Hofstadgroep. Op het moment van de steekpartij op 14 oktober jongstleden was betrokkene echter geen verdachte van een terroristisch misdrijf of enig ander strafbaar feit. Derhalve was geen reden of grond aanwezig hem zijn vrijheid te benemen. Het Wetboek van Strafrecht biedt overigens voldoende mogelijkheden om op te treden tegen verdachten van terroristische misdrijven. Deze mogelijkheden zijn recentelijk uitgebreid met de inwerkingtreding van de wet Wijziging van het Wetboek van Strafvordering, het Wetboek van Strafrecht en enige andere wetten ter verruiming van de mogelijkheden tot opsporing en vervolging van terroristische misdrijven. Hierdoor is bewaring mogelijk van verdachten bij verdenking van een terroristisch misdrijf, ook buiten het geval van ernstige bezwaren. Daarnaast biedt het wetsvoorstel bestuurlijke maatregelen nationale veiligheid dat door uw Kamer is aanvaard, aanvullende mogelijkheden om de samenleving te beschermen tegen personen in verband met hun betrokkenheid bij terroristische misdrijven. Het kabinet is er geen voorstander van bovenstaande mogelijkheden verder uit te breiden door de invoering van een systeem van administratieve detentie, waarbij personen kunnen worden gedetineerd louter vanwege het feit dat zij mogelijke banden hebben met terroristische organisaties, zonder dat sprake is van verdenking van een strafbaar feit. Het huidige kabinet volgt daarmee de lijn van het vorige kabinet zoals uiteengezet door mijn ambtsvoorganger in een debat met uw Kamer op 3 november 2005 <voetnoot nummer="1"/>. Bij betrokkene was sprake van een ernstig psychiatrisch ziektebeeld. Naar het verloop van de gebeurtenissen en de besluiten die door hulpverleners in deze zaak werden genomen, vindt momenteel een intern onderzoek plaats door het betrokken psychiatrisch ziekenhuis. Bij dit onderzoek zijn onafhankelijke deskundigen betrokken. De resultaten van dit onderzoek worden dit najaar verwacht en zullen worden gerapporteerd aan de Inspectie voor de Gezondheidszorg (IGZ). Op basis daarvan zal de IGZ met een reactie komen. </antwoord>
      <antwoord nummer="5">De Rijkswet op het Nederlanderschap bevat geen bepaling op grond waarvan intrekking van het Nederlanderschap wegens gepleegde criminele feiten mogelijk is. Invoering van een dergelijke bepaling wordt evenmin overwogen. Het Europees Nationaliteitsverdrag (Trb. 1998, 10), waartoe ook Nederland is toegetreden, beperkt de mogelijkheden op grond waarvan de nationaliteit kan worden ingetrokken. Op grond van artikel 7, eerste lid, onder d, van het Verdrag is intrekking wegens (criminele) gedragingen alleen mogelijk indien het gedrag betreft dat de essentiële belangen van de staat wezenlijke schade toebrengt. De toelichting bij het Europees Nationaliteitsverdrag vermeldt hoogverraad en spionage voor een andere staat als voorbeelden van gedrag dat een aantasting van de essentiële belangen van de staat is, en stelt tevens dat misdrijven van algemene aard, hoe ernstig ook, niet worden bedoeld. </antwoord>
      <noten afkomstig="antwoord">
         <noot nummer="1">Tweede Kamer, Handelingen 2005–2006, nr. 17, blz. 1036–1062</noot>
      </noten>
   </antwoorden>
</kvr>
