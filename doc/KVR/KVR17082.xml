<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dittrich (D66) aan de minister van Justitie over het onderzoek naar de verdwijning van Cheryl Morriën. (Ingezonden 23 december 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17082
</item>
         <item attribuut="Inhoud">Indiener informeert waarom het onderzoek naar de moord op Cheryl Morriën is gestaakt en waarom het Openbaar Ministerie geen informatie geeft over twee geheimhouders die hebben verklaard dat Cheryl Morriën is vermoord door een inmiddels in gevangenschap overleden persoon.</item>
         <item attribuut="Rubriek">Rechterlijke organisatie (Openbaar ministerie) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Openbaar ministerie Opsporingen Slachtoffers van delicten</item>
         <item attribuut="Vindplaats">Kamervragen met antwoord 2002-2003, nr. 691, Tweede Kamer</item>
         <item attribuut="Vraagnr_bij_indiening">2020305120</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="D66">Dittrich</persoon>
         </item>
         <item attribuut="Datum_reaktie">2003-01-30</item>
         <item attribuut="Datum_indiening">2002-12-23</item>
         <item attribuut="Document-id">KVR17082</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1455" allpagenumbers="1455 1456" vetnummer="2020305120" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17082" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="691" onderwerp="" indiendatum="2002-12-23">
         <vrager partij="D66" oorsprong="parlement">Dittrich</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="30 januari 2003), zie ook Aanhangsel Handelingen nr. 610, vergaderjaar 2002–2003">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Waarom is het onderzoek van het «cold cases team» naar de verdwijning van Cheryl Morriën gestaakt? </vraag>
      <vraag nummer="2" voetnoot="1">Bent u ermee bekend dat er twee geheimhouders zijn die in september 2002 verklaard hebben dat Cheryl Morriën vermoord werd door een met name genoemde persoon die inmiddels in gevangenschap is overleden? <voetnoot nummer="1"/>
      </vraag>
      <vraag nummer="3">Waarom wil het Openbaar Ministerie in Haarlem niet aan de familie van Cheryl Morriën de identiteit van de geheimhouders bekend maken en waarom wordt het de familie niet toegestaan hen vragen te stellen over wat die persoon hen verteld heeft? </vraag>
      <vraag nummer="4">Op welke punten komen de verklaringen van de twee geheimhouders overeen en op welke punten verschillen de verklaringen van elkaar? Is er nog meer informatie bij het «cold cases team» bekend geworden die niet in de schriftelijke verklaringen is opgenomen en die voor de familie relevant kan zijn om te weten? </vraag>
      <vraag nummer="5">Kennen beide geheimhouders elkaar? Zijn hun verklaringen betrouwbaar? Zijn zij met elkaars verklaringen geconfronteerd? Hebben beide geheimhouders verklaard dat zij geen contakt met de familie willen hebben? Indien ja, wat is daar dan de reden van? </vraag>
      <vraag nummer="6">Bent u bereid het college van procureurs-generaal te verzoeken het gestaakte onderzoek te heropenen dan wel te bevorderen dat er een second opinion komt naar de beslissing van het «cold cases team» om het onderzoek te sluiten? </vraag>
      <vraag nummer="7">Bent u bereid te bevorderen dat het Openbaar Ministerie open kaart speelt en te bevorderen dat de familie alsnog in gesprek komt met beide geheimhouders? Zo nee, waarom niet? Bent u in dat geval bereid te bevorderen dat een vertrouwenspersoon van de familie in gesprek kan komen met beide geheimhouders? </vraag>
      <vraag nummer="8">Waarom gaat het Openbaar Ministerie er van uit dat de door beide geheimhouders genoemde man daadwerkelijk verantwoordelijk is voor de verdwijning van Cheryl Morriën? </vraag>
      <noten afkomstig="vraag">
         <noot nummer="1" datum="2002-12-20" bron="TV-programma Twee Vandaag">TV-programma Twee Vandaag, 20 december 2002</noot>
      </noten>
   </vragen>
   <antwoorden aantal="5">
      <antwoord nummer="1">Het onderzoek waarop vraagsteller doelt is verricht, door een opsporingsteam bestaande uit personeel van het Landelijk Team Kindermoorden/vermissingen (LTK) en van de recherche van de regio Kennemerland. Door het LTK is een analyse uitgevoerd van het uit zestien ordners bestaande dossier, dat in 1986 door de politie van Velsen in opgemaakt. Het LTK heeft aangegeven welke aanknopingspunten voor nader onderzoek daarin nog te vinden waren. Dat onderzoek is vervolgens ook uitgevoerd en heeft geleid tot een concrete verdachte. Vanwege het feit dat deze verdachte is overleden kan hij uiteraard niet meer worden vervolgd. Omdat er ook geen andere onderzoeksgronden zijn, is het onderzoek met dit resultaat door het Openbaar Ministerie te Haarlem beëindigd. </antwoord>
      <antwoord nummer="2">Ja. </antwoord>
      <antwoord nummer="3, 4, 5 en 8">In antwoord op bovenstaande vragen 3, 4, 5 en 8 meld ik het volgende. De identiteit van de geheimhouders is door het Openbaar Ministerie in Haarlem niet bekend gemaakt, omdat hen geheimhouding van hun identiteit is beloofd. Genoemde belofte werd door de geheimhouders als voorwaarde gesteld voor het verstrekken van informatie. Tevens vallen de geheimhouders binnen de groep van personen als bedoeld in artikel 218 Wetboek van Strafvordering. Het is de familie niet toegestaan vragen te stellen aan de geheimhouders, omdat de geheimhouders daarin niet toestemden. Wat betreft de geheimhouders en hun verklaringen beperk ik mij verder tot de mededeling dat deze zeer betrouwbaar worden geacht en dat de verklaringen consistent zijn met overig uit het onderzoek verkregen informatie. Om die reden is het Openbaar Ministerie van oordeel dat de genoemde persoon inderdaad verantwoordelijk is voor de verdwijning van Cheryl. Alle overige informatie die het onderzoek heeft opgeleverd is neergelegd in schriftelijke stukken, waarin de familie inzage heeft gehad en waarover de familie ook mondeling is geïnformeerd. </antwoord>
      <antwoord nummer="6">Neen. Het heropenen van het onderzoek wordt niet zinvol geacht, omdat hier sprake is geweest van een systematisch en gedegen onderzoek, dat een dader heeft opgeleverd – met dien verstande dat deze man blijvend als verdachte moet worden gezien, omdat berechting door zijn overlijden onmogelijk is geworden. Bovendien had dit onderzoek in feite reeds het karakter van een second opinion. Het was immers een tweede onderzoek naar de moord, door een ander onderzoeksteam. </antwoord>
      <antwoord nummer="7">Neen. Door het Openbaar Ministerie in Haarlem ís steeds open kaart gespeeld ten opzichte van de familie. Na afsluiting van het onderzoek en vóórdat terzake de pers werd geïnformeerd is de familie ingelicht door middel van een huisbezoek door de leiding van het onderzoeksteam en de betreffende zaaksofficier van justitie. Ook is, zoals eerder opgemerkt, de familie op het parket in Haarlem inzage verleend in het dossier. Aan de geheimhouders is specifiek nog gevraagd of zij konden toestemmen in een gesprek met de familie. Dat was niet het geval. Het Openbaar Ministerie staan verder geen middelen ter beschikking om een dergelijk gesprek te entameren of te bevorderen. Uiteraard geldt dat ook voor een eventuele tussenpersoon, aangezien ook een gesprek met een tussenpersoon betekent dat de geheimhouders hun anonimiteit op moeten geven. Zij hebben expliciet aangegeven daartoe niet bereid te zijn. </antwoord>
      <noten afkomstig="antwoord"/>
   </antwoorden>
</kvr>
