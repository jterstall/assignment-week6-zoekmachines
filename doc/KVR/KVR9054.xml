<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leers (CDA) aan de minister van Verkeer en Waterstaat en de staatssecretaris van Economische Zaken over de aanbesteding van de HSL. (Ingezonden 10 maart 1999); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9054
</item>
         <item attribuut="Inhoud">Betreft de verwachting dat alleen grote bouwbedrijven voor pré-kwalificatie in aanmerking komen. Tevens wordt verzocht de in deze aanbesteding begrepen kleinschalige 'rand'-projecten apart aan te besteden voor het midden- en kleinbedrijf.</item>
         <item attribuut="Rubriek">Bedrijfsleven en industrie (Midden- en kleinbedrijf) Bouw (Aanbestedingen) Handel en economie (Mededinging) Verkeer, vervoer en waterstaat (Spoorwegen)</item>
         <item attribuut="Trefwoorden">Aanbestedingen Mededinging Midden- en kleinbedrijf Spoorwegen</item>
         <item attribuut="Vindplaats">Kamervragen met antwoord 1998-1999, nr. 1093, Tweede Kamer</item>
         <item attribuut="Vraagnr_bij_indiening">2989909290</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="CDA">Leers</persoon>
         </item>
         <item attribuut="Datum_reaktie">1999-04-01</item>
         <item attribuut="Datum_indiening">1999-03-10</item>
         <item attribuut="Document-id">KVR9054</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2239" allpagenumbers="2239 2240" vetnummer="2989909290" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9054" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1093" onderwerp="" indiendatum="1999-03-10">
         <vrager partij="CDA" oorsprong="parlement">Leers</vrager>
         <vraagt-aan>de minister van Verkeer en Waterstaat en de staatssecretaris van Economische Zaken</vraagt-aan>
      </vraagdata>
      <antwoorddata antwoorddatum="1999-04-1">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Moeten bedrijven die zich willen kwalificeren voor een (deel)opdracht voor de aanleg van de HSL-Zuid (Amsterdam–Breda) zich uiterlijk 15 maart 1999 hebben aangemeld voor de pré-kwalificatie? </vraag>
      <vraag nummer="2">Is het waar dat, gezien de zwaarte van de selectiecriteria bij deze design- en buildaanbesteding, naar verwachting slechts een beperkt aantal, overwegend grote bouwbedrijven voor deze pré-kwalificatie in aanmerking zullen komen? Zo ja, welke mogelijkheden zijn er voor het middelgrote en kleine bedrijf om in dit project te participeren anders dan als onderaannemer? </vraag>
      <vraag nummer="3">Is het waar, dat, in het aan te besteden project diverse aanpalende werkzaamheden zijn opgenomen, zoals de aanleg van fietsroutes, diverse reconstructies van lokale wegen, de op- en afritten van de A17, die niet rechtstreeks met de aanleg van de HSL samenhangen en derhalve de kern van het aan te besteden werk niet raken, noch het tijdschema in gevaar brengen? Zo ja, wat is hier de totale aannemingssom van? Waarom zijn deze werkzaamheden in de HSL-aanbesteding meegenomen? </vraag>
      <vraag nummer="4">Deelt u de zorg dat bij deze «mega»-aanbesteding midden- en kleine bedrijven niet mee kunnen dingen en dat de projecten waarvoor zij zich normaliter als hoofdaannemer zouden kunnen kwalificeren nu wegvallen? Moeten die bedrijven niet behalve de dreiging van groot omzetverlies, vrezen voor verlies van gekwalificeerd personeel en kennis waardoor men zich ook niet voor toekomstige werken kan kwalificeren? </vraag>
      <vraag nummer="5">Bent u bereid de in de HSL-aanbesteding begrepen kleinschalige «rand»-projecten uit de thans lopende pré-kwalificatie te halen en deze projecten voor het Midden- en Kleinbedrijf anderszins aan te besteden? </vraag>
      <vraag nummer="6">Bent u bereid deze vragen met spoed te beantwoorden gegeven het feit dat voor 15 maart a.s. aangemeld moet worden voor de pré-kwalificatie? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1">Ja, het is juist dat 15 maart 1999 de laatste aanmeldingsdatum voor de onderbouw is voor het contract Brabant. In de themabijlage bij voortgangsrapport nummer 3 in het kader van de Controleprocedure Grote Projecten heb ik de contracteringsfilosofie van de HSL-Zuid uiteengezet. </antwoord>
      <antwoord nummer="2">Ja. In genoemde themabijlage staat een aantal argumenten genoemd, waarom ik gekozen heb voor dergelijke grote contracten: de schaalgrootte, prijsvorming en beheersing van het aantal raakvlakken. Bij een dergelijke omvang is het onvermijdelijk dat zware financiële, economische en technische eisen worden gesteld. Voorts bestaat de mogelijkheid voor de aannemende partijen zich in combinatie aan te melden, mits echter de middelgrote en/of kleine bedrijven voldoen aan de voor combinatie gestelde criteria. Uiteraard staat de Staat als opdrachtgever buiten hetgeen de markt bepaalt ten aanzien van combinatievorming. </antwoord>
      <antwoord nummer="3">Deze vraag heeft betrekking op het tracé in Brabant, waar de werkzaamheden met betrekking tot HSL-Zuid, A16, A17 en A58 geïntegreerd worden uitgevoerd. Juist vanwege het maatschappelijk belang van de gelijktijdig met de werkzaamheden aan voornoemde spoor- en wegbouwkundige werken uit te voeren activiteiten aan de kruisende infrastructuur (fietspaden en dergelijke) is ervoor gekozen deze activiteiten onder te brengen in één groot contract. Op deze manier is het mogelijk de belasting voor de woonomgeving als gevolg van de veelheid aan activiteiten tot een aanvaardbaar minimum wordt beperkt. Dit gebeurt in het bestuurlijk overleg en middels klankbordgroepen in de regio. De totale aannemingssom is eerst bekend bij inschrijving respectievelijk de gunning van het contract. Hierop kan ik, zoals u zult begrijpen, niet vooruitlopen. </antwoord>
      <antwoord nummer="4">Deze zorg deel ik niet. De kans dat het MKB zich kwalificeert voor overige (reguliere) infrastructurele projecten kan juist groter blijken, nu de grote aannemingsbedrijven respectievelijk grote combinaties het werk genereren in de grote projecten zoals thans HSL Zuid en Betuweroute. Capaciteit blijft nodig voor de overige, evenzo uit bedrijfseconomisch oogpunt belangrijke infrastructurele werken in de GWW sector. </antwoord>
      <antwoord nummer="5">Neen, daartoe ben ik niet bereid. Dit zou betekenen, dat de aanbestedingsprocedures opnieuw gestart moeten worden, hetgeen tot ernstige vertraging zal leiden. Het zonder meer wijzigen van de opdracht zoals die in de aankondiging is gepubliceerd, is strijdig met de (Europese) aanbestedingsregelgeving. Voorts zou een dergelijk besluit in strijd zijn met het antwoord op vraag 3. </antwoord>
      <antwoord nummer="6">Ja, maar dat lukte niet vóór 15 maart 1999. </antwoord>
      <noten afkomstig="antwoord"/>
   </antwoorden>
</kvr>
