<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Arib (PvdA) aan de minister van Volksgezondheid, Welzijn en Sport over het mogelijke uitblijven van een standpunt over prenatale screening. (Ingezonden 10 december 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17014
</item>
         <item attribuut="Inhoud">Vragen over berichten in NRC, 29 november 2002 over het versnipperde aanbod van prenatale screening.</item>
         <item attribuut="Rubriek">Gezondheidszorg (Ziekten en ziektepreventie) Welzijn (Vrouwen)</item>
         <item attribuut="Trefwoorden">Preventieve gezondheidszorg Zwangerschap</item>
         <item attribuut="Vindplaats">Kamervragen met antwoord 2002-2003, nr. 633, Tweede Kamer</item>
         <item attribuut="Vraagnr_bij_indiening">2020304240</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PvdA">Arib</persoon>
         </item>
         <item attribuut="Datum_reaktie">2003-01-20</item>
         <item attribuut="Datum_indiening">2002-12-10</item>
         <item attribuut="Document-id">KVR17014</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1335" allpagenumbers="1335 1336" vetnummer="2020304240" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17014" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="633" onderwerp="" indiendatum="2002-12-10">
         <vrager partij="PvdA" oorsprong="parlement">Arib</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-01-20">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennis genomen van de brief van de Nederlandse Vereniging voor Obstetrie en Gynaecologie d.d. 23 november jl., waarin alarm wordt geslagen over de gevolgen van besluiteloosheid van uw ministerie over de prenatale screening voor zwangeren en zorgverleners? <voetnoot nummer="1"/>
      </vraag>
      <vraag nummer="2">Is het waar dat door het uitblijven van een standpunt over de prenatale screening er sprake is van grote onduidelijkheid en ongelijkheid bij zwangeren, en dat dit zich uit in ongelijke toegankelijkheid, onduidelijke en niet-uniforme voorlichting, kwalitatief niet-controleerbare uitvoering, wisselende houding van zorgverzekeraars en commerciële initiatieven? Zo ja, wat gaat u hieraan doen? Indien u niet voornemens bent iets te ondernemen, kunt u dat dan beargumenteren? </vraag>
      <vraag nummer="3">Is het waar dat in een aantal gebieden de prenatale screening laagdrempelig wordt aangeboden en in andere gebieden vrijwel geen toegang tot prenatale screening is? Zo ja, wat is de reden hiervan? Vindt u deze situatie acceptabel? Wat gaat u hieraan doen? </vraag>
      <vraag nummer="4">Is het voorts waar dat vergunningaanvragen op basis van de Wet op het bevolkingsonderzoek voor prenatale screening die zijn ingediend sinds januari 2002 nog steeds niet door u zijn beantwoord? Hoe kan dit, gezien de termijn van zes weken waarbinnen een besluit genomen dient te worden? Wat zijn de juridische consequenties van het niet nemen van een beslissing binnen de gestelde termijn? </vraag>
      <vraag nummer="5">Wat is uw standpunt over het aanbieden van prenatale screening aan alle zwangere vrouwen in Arnhem? Wat gaat u doen wanneer overal in het land tot het aanbieden van prenatale screening aan zwangere vrouwen wordt overgegaan? </vraag>
      <noten afkomstig="vraag">
         <noot nummer="1" datum="2002-11-29" bron="Zie tevens NRC">Zie tevens NRC, 29 november 2002</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2" voetnoot="1">Ja, het is waar dat er ruimte is ontstaan voor ontwikkelingen zoals geschetst door de Nederlandse Vereniging voor Obstetrie en Gynaecologie door het uitblijven van een standpunt en het ontbreken van sturing op dit terrein als gevolg daarvan. Het innemen van een standpunt daaromtrent is ingewikkeld gebleken omdat de materie in ethische zin uiterst complex is en vraagt om een gedegen afweging van argumenten. Een goed overzicht bestaat thans van alle relevante aspecten en van de verschillende maatschappelijke opvattingen. Over deze complexe zaak kan echter niet worden besloten door een demissionair kabinet. Spoedige standpuntbepaling door de nieuwe regering is daarom van belang. De voorbereidende werkzaamheden daartoe zullen door mij zo veel mogelijk worden afgerond. Zolang geen standpunt door de regering is ingenomen, is het aan de verloskundig hulpverlener toegestaan een aanbod van prenataal onderzoek <voetnoot nummer="1"/>te doen in de zin van invasieve diagnostiek (vruchtwaterpunctie en vlokkentest) aan alle vrouwen van 36 jaar en ouder. Zeven (thans acht) centra voor prenatale diagnostiek kregen daarvoor in 1998 een voorlopige vergunning op basis van de Wet op het bevolkingsonderzoek, in afwachting van het advies van de Gezondheidsraad over prenatale screening en het standpunt daarop. Op medische indicatie kunnen zwangeren van alle leeftijden in aanmerking komen voor alle vormen van prenataal onderzoek. </antwoord>
      <antwoord nummer="3">Van prenatale screening op Downsyndroom en neuralebuisdefecten is in structurele zin in Nederland geen sprake. Naar de indruk van de Inspectie voor de Gezondheidszorg is het echter wel zo dat op sommige plaatsen wat sneller dan elders door verloskundig hulpverleners gevolg wordt gegeven aan verzoeken van zwangeren van alle leeftijden om prenataal onderzoek te laten uitvoeren. Ook bestaat bij de Inspectie de indruk dat de kans op honorering van een dergelijk verzoek wordt vergroot wanneer de zwangere daar nadrukkelijk om vraagt. Van een vergunning op basis van de Wet op het bevolkingsonderzoek zou in dit verband een regulerende werking kunnen uitgaan. Spoedige standpuntbepaling op het advies van de Gezondheidsraad is voor het kunnen afgeven van deze vergunning noodzakelijk. Daartoe zal ik de voorbereidende werkzaamheden zoveel mogelijk afronden, zoals in vraag 2 werd verduidelijkt. </antwoord>
      <antwoord nummer="4">In september 2001 diende het Academisch Ziekenhuis Rotterdam als eerste een vergunningaanvraag in voor het aanbieden en uitvoeren van prenataal onderzoek in de zin van maternale serumscreening op Downsyndroom en neuraalbuisdefecten aan alle zwangeren in Nederland. De aanvraag was voldoende gedocumenteerd. In de maanden daarna kwamen vier vergelijkbare aanvragen binnen. Telkens is geantwoord dat de aanvraag pas zinvol in behandeling kon worden genomen als het kabinet een standpunt zou hebben bepaald op het advies «Prenatale screening» van de Gezondheidsraad (7 mei 2001). De aanvragers wachten dit standpunt nog af en hebben zich niet beroepen op de Algemene wet bestuursrecht. </antwoord>
      <antwoord nummer="5">Van de zijde van de Inspectie voor de Gezondheidszorg is mij medegedeeld dat in Arnhem geen sprake is van een andere situatie dan elders in Nederland. Voor wat betreft de situatie in andere regio’s van Nederland verwijs ik naar het antwoord op vraag 3. Er is sprake van bevolkingsonderzoek wanneer aan vrouwen een actief aanbod wordt gedaan van prenataal onderzoek. Een vergunning op basis van de WBO is daarvoor vereist. Het zonder vergunning aanbieden van vergunningplichtig onderzoek kan worden bestraft met een geldboete. Op een situatie waarin overal in het land wordt overgegaan tot prenatale screening zonder WBO-vergunning, wil ik niet vooruitlopen. </antwoord>
      <noten afkomstig="antwoord">
         <noot nummer="1">Van prenatale screening is conform de Wet op het bevolkingsonderzoek sprake wanneer in actieve zin door verloskundig hulpverleners een aanbod wordt gedaan van prenatale screeningsmethoden. Er is sprake van prenataal onderzoek wanneer door verloskundig hulpverleners op basis van een medische aanleiding bij individuele patiënten daartoe wordt overgegaan</noot>
      </noten>
   </antwoorden>
</kvr>
