<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kamp (VVD) aan de staatssecretaris van Justitie over het au pair-beleid. (Ingezonden 16 augustus 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12570
</item>
         <item attribuut="Inhoud">Betreft het Tussentijds Bericht Vreemdelingencirculaire m.b.t. culturele uitwisseling, waarin is bepaald dat een au pair niet meer dan 20 uren per week in het gastgezin werkzaamheden mag verrichten.</item>
         <item attribuut="Rubriek">Arbeid (Werknemers) Inkomen en rechtspositie (Werktijden) Staats- en bestuursrecht (Vreemdelingenrecht) Welzijn (Kinderopvang)</item>
         <item attribuut="Trefwoorden">Buitenlandse werknemers Kinderopvang Rechtspositie Vreemdelingen Werktijden</item>
         <item attribuut="Vindplaats">Kamervragen met antwoord 2000-2001, nr. 213, Tweede Kamer</item>
         <item attribuut="Vraagnr_bij_indiening">2990014710</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Kamp</persoon>
         </item>
         <item attribuut="Datum_reaktie">2000-11-03</item>
         <item attribuut="Datum_indiening">2000-08-16</item>
         <item attribuut="Document-id">KVR12570</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="435" allpagenumbers="435 436" vetnummer="2990014710" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12570" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="213" onderwerp="" indiendatum="2000-08-16">
         <vrager partij="VVD" oorsprong="parlement">Kamp</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="3 november 2000), zie ook Aanhangsel Handelingen nr. 1775, vergaderjaar 1999–2000">
         <antwoorder functie="staatssecretaris" ministerie="Justitie">Cohen</antwoorder>
         <mede-antwoorder>de staatssecretaris van Sociale Zaken en Werkgelegenheid, mw</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Waarom is in het Tussentijds Bericht Vreemdelingencirculaire met betrekking tot culturele uitwisseling, gepubliceerd in de Staatscourant van 28 juli 2000, bepaald, dat een au pair niet meer dan vier uren per dag (de helft van een gebruikelijke werkdag) gedurende maximaal vijf dagen per week in het gastgezin werkzaamheden mag verrichten, in totaal dus 20 uren per week, terwijl in de meeste Europese landen een maximum van 30 uren wordt gehanteerd? </vraag>
      <vraag nummer="2">Heeft er over deze circulaire overleg met de bemiddelingsbureaus plaatsgevonden? Zo ja, wat is hun mening? Zo neen, waarom niet? </vraag>
      <vraag nummer="3">Waarom is er voor gekozen die 20 uren gelijkelijk te verdelen over de week? Waarom is er niet gekozen voor meer flexibiliteit, in die zin dat het gastgezin en de au pair onderling de verdeling van het aantal uren over de week kunnen bepalen? </vraag>
      <vraag nummer="4">Deelt u de mening, dat het doel van het au pair-beleid, namelijk buitenlandse jongeren de gelegenheid geven kennis te maken met de Nederlandse samenleving en cultuur, ook kan worden bereikt, als de au pair 30 uren per week werkt in plaats van 20 uren? </vraag>
      <vraag nummer="5">Wat is de reden dat deze regeling een jaar geldig is, namelijk van 1 augustus 2000 tot 1 augustus 2001? Bent u voornemens de regeling na 1 augustus 2001 te wijzigen? </vraag>
      <vraag nummer="6">Bent u bereid het maximum aantal toegestane uren te brengen op 30? Zo neen, waarom niet? </vraag>
      <vraag nummer="7">Bent u bereid een meer flexibelere verdeling van de uren over de week mogelijk te maken, met een maximum van 6 uren per dag? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="1">
      <antwoord nummer="1 t/m 7">Bij de beantwoording van de kamervragen van de leden Van Gent en Halsema (Tweede Kamer, vergaderjaar 1999–2000, nr. 1320) is aangegeven dat een TBV zal verschijnen waarin de uitgangspunten van het au pair-beleid worden verduidelijkt. Het is niet gebruikelijk dat bij de daadwerkelijke totstandkoming van een TBV organisaties worden betrokken die de belangen van een specifieke groep behartigen. Bij de totstandkoming van dit TBV heeft dan ook geen overleg met de bemiddelingsbureaus plaatsgevonden. Wel is in een eerder stadium op ambtelijk niveau gesproken met vertegenwoordigers van bemiddelingsbureaus teneinde met hen van gedachten te wisselen over het beleid. Voor de goede orde merk ik op dat ook recentelijk nog op ambtelijk niveau met vertegenwoordigers van bemiddelingsbureaus is gesproken. In het TBV 2000/15 is als uitgangspunt van het au pair-beleid opgenomen dat de au pair in de gelegenheid dient te worden gesteld kennis te maken met de Nederlandse samenleving en cultuur. Teneinde dit uitgangspunt optimaal in de praktijk te kunnen realiseren is in het TBV aangegeven dat de au pair gedurende maximaal 20 uur per week lichte huishoudelijke werkzaamheden mag verrichten in het gastgezin. Deze 20 uur is gebaseerd op vijf dagen van 4 uur waarbij is uitgegaan van de helft van een achturige werkdag. Tijdens het Algemeen Overleg in de Tweede Kamer op 17 oktober 2000 heb ik aangegeven de mogelijkheid te bezien om het maximum aantal toegestane uren te brengen op 30 uur per week. Het uitgangspunt van het au pair-beleid, dat de au pair in de gelegenheid wordt gesteld kennis te maken met de Nederlandse samenleving en cultuur, komt niet in het gedrang door het huidige maximum aantal toegestane uren te verhogen naar 30 uur. De verschuiving naar 30 uur per week zal niet tot gevolg hebben dat de au pair kwetsbaarder wordt dan bij een maximum van 20 uur want, zoals in het TBV is aangegeven, zowel de au pair als het gastgezin dient de bewustverklaring te ondertekenen. Waarborgen voor de juiste uitvoering van het au pair-beleid blijven aldus bestaan. Binnenkort zal een nieuw TBV verschijnen waarin de verschuiving naar maximaal 30 uur zal worden opgenomen. Daarnaast zal worden bepaald dat het mogelijk is een flexibelere verdeling van de uren over de week overeen te komen. Dit alles zal op zodanige wijze worden neergelegd dat voldoende waarborgen blijven bestaan teneinde de au pair de mogelijkheid te bieden om onder passende voorwaarden de Nederlandse samenleving en cultuur te leren kennen zonder dat bescherming van de au pair uit het oog wordt verloren. Volledigheidshalve wijs ik erop dat opneming van 30 uur per week niet betekent dat Nederland het Europese Verdrag inzake au pairs dat in 1971 in werking is getreden, zal ondertekenen. In het Nederlandse beleid staat nog steeds de kennismaking met de Nederlandse samenleving en cultuur voorop terwijl dit in het verdrag onvoldoende tot uitdrukking wordt gebracht en veeleer een arbeidsverhouding als uitgangspunt wordt gehanteerd. Daarnaast is van belang dat, zoals ook in TBV 2000/15 is opgenomen, de au pair recht blijft houden op twee vrije dagen per week terwijl op grond van het verdrag de au pair minstens één vrije dag krijgt. Het TBV 2000/ 15 is geldig tot 1 augustus 2001 omdat bij elk TBV een ruime geldigheidsduur wordt gesteld met het oog op de verwerking in de Vreemdelingencirculaire. Het TBV 2000/15 (evenals het hiervoor toegezegde TBV) wordt integraal opgenomen in de nieuwe Vreemdelingencirculaire en zal daardoor bij inwerkingtreding van de nieuwe Vreemdelingencirculaire vervallen. </antwoord>
      <noten afkomstig="antwoord"/>
   </antwoorden>
</kvr>
