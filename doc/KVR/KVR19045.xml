<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Buijs en Kortenhorst (beiden CDA) aan de ministers van Verkeer en Waterstaat en van Defensie over de bedreiging van de zeevaart door piraterij en terrorisme. (Ingezonden 23 september 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19045
</item>
         <item attribuut="Inhoud">Vragen naar aanleiding van een TV-uitzending over 'toenemende' bedreiging van aanvallen op de Nederlandse handelsvaart door piraten.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Veiligheid) Verkeer, vervoer en waterstaat (Zeescheepvaart)</item>
         <item attribuut="Trefwoorden">Criminaliteitsbestrijding Terrorisme Zeescheepvaart</item>
         <item attribuut="Vindplaats">Kamervragen met antwoord 2003-2004, nr. 444, Tweede Kamer</item>
         <item attribuut="Vraagnr_bij_indiening">2030400330</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="CDA">Buijs</persoon>
            <persoon partij="CDA">Kortenhorst</persoon>
         </item>
         <item attribuut="Datum_reaktie">2003-12-05</item>
         <item attribuut="Datum_indiening">2003-09-23</item>
         <item attribuut="Document-id">KVR19045</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="953" allpagenumbers="953 954" vetnummer="2030400330" code="0304tkkvr444" lopendefooter="Tweede Kamer, vergaderjaar 2003–2004, Aanhangsel" filenaam="KVR19045" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="444" onderwerp="" indiendatum="2003-09-23">
         <vrager partij="CDA" oorsprong="parlement">Buijs</vrager>
         <vrager partij="CDA" oorsprong="parlement">Kortenhorst</vrager>
         <vraagt-aan>de ministers van Verkeer en Waterstaat en van Defensie</vraagt-aan>
      </vraagdata>
      <antwoorddata antwoorddatum="5 december 2003), zie ook Aanhangsel Handelingen nr. 202, vergaderjaar 2003–2004">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van de tv-uitzending <voetnoot nummer="1"/>waarin melding wordt gemaakt van toenemende bedreiging van aanvallen op de Nederlandse handelsvaart door piraten? </vraag>
      <vraag nummer="2">Klopt het beeld dat zeeschepen bijzonder kwetsbaar zijn voor aanvallen vanuit kleine snelle boten in kustwateren? Is het waar dat deze kwetsbaarheid niet alleen voor piraterij maar ook voor terrorisme kan gelden? </vraag>
      <vraag nummer="3">Is bekend om hoeveel aanvallen het gaat en in welke gebieden deze plaatsvinden? </vraag>
      <vraag nummer="4">Voert de Nederlandse overheid een actief beleid om de dreiging en aanvallen in kustwateren tegen Nederlandse zeeschepen te keren? In hoeverre, en hoe, vindt hierbij samenwerking plaats met buitenlandse autoriteiten in de betreffende regio’s? </vraag>
      <vraag nummer="5">Hoe is het beleid om in Nederland te komen tot een verbetering van de bescherming/verdediging van de Nederlandse havens, en de zeeroutes daar naar toe, tegen aanvallen door o.m. kleine snelle boten in kustgebieden? </vraag>
      <noten afkomstig="vraag">
         <noot nummer="1" datum="2003-09-17" bron="Netwerk">Netwerk, 17 september 2003</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Dit klopt. Zeeschepen zijn bijzonder kwetsbaar en hebben maar beperkte middelen om deze vorm van misdaad te voorkomen. Wapens worden niet gevoerd op Nederlandse koopvaardijschepen. Als aan boord duidelijk wordt dat men te maken heeft met piraterij of terrorisme is het meestal te laat. Een koopvaardijschip manoeuvreert traag en kan niet ruim uit de weg blijven voor snelle bootjes. Soms hebben die bootjes een «neutraal» uiterlijk, zodat het lijkt of men met autoriteiten te maken heeft of met vissersbootjes. Deze kwetsbaarheid geldt zowel voor piraterij als terrorisme. Het onderscheid tussen piraterij en terrorisme is inderdaad moeilijk te maken: de intenties van de personen die hiervoor aan boord komen kunnen pas achteraf duidelijk worden. </antwoord>
      <antwoord nummer="3" voetnoot="1">Het is bij benadering bekend waar en in welke mate deze aanvallen plaatsvinden. De meeste gevallen vinden plaats in het Verre Oosten, inclusief de Indische Oceaan. Ook in Afrika en Zuid-Amerika vinden dergelijke aanvallen plaats. Andere locaties zijn verwaarloosbaar. De informatie is gebaseerd op analyses van de International Maritime Organisation (IMO), een onderdeel van de Verenigde Naties. Een overzicht van piraterij is opgenomen in de bijlage <voetnoot nummer="1"/>. Voor zover bekend is daarbij ook het aantal gevallen tegen Nederlandse schepen opgenomen, waarbij moet worden vermeld, dat de stimulans om gevallen te melden over het algemeen niet groot is. Hierdoor blijft een betrouwbaar overzicht van het geschade Nederlandse belang onduidelijk. Voorts wordt vermeld dat in overzichtsrapportages de aantallen nog wel eens verschillen. De oorzaak daarvan is dat niet overal in de wereld dezelfde definitie van piraterij wordt gehanteerd. In Nederland worden de definities van piraterij en armed robbery against ships gebruikt, zoals omschreven in de «United Nations Convention of the Law of the Sea (UNCLOS III, artikel 101). </antwoord>
      <antwoord nummer="4">Wat betreft actief beleid inzake piraterij geldt het volgende. De Nederlandse overheid voert geen actief zelfstandig beleid om de dreiging en aanvallen in kustwateren tegen Nederlandse schepen te weren. Nederland heeft geen rechtsmacht over de kustwateren van een ander land. De weg die daarvoor openstaat is via internationale diplomatie. In IMO-verband wordt gewerkt aan een samenwerkingsprogramma in het kader van stimulering en voorlichting en zijn aanbevelingen gedaan over de acties die kuststaten kunnen nemen tegen piraterij. Buiten de kustwateren komt ook piraterij voor. Optreden daartegen is gebonden aan internationale regelgeving. De enige instantie die de mogelijkheid heeft om binnen het kader van de internationale regelgeving op volle zee op te treden, is een marine. De Koninklijke Marine kan echter niet optreden zonder eerst daartoe de opdracht te hebben gekregen van de Nederlandse Regering. In Nederland bestaat het interdepartementale Anti Piraterij Platform, waarin naast de Koninklijke Marine, de Ministeries van V&amp;W, Justitie en Buitenlandse Zaken zijn vertegenwoordigd, alsmede belangenorganisaties van reders en zeevarenden. Het platform heeft een meldpunt voor gevallen van criminaliteit op zee en houdt de ontwikkeling van piraterij bij. Ook onderhoudt het Platform op ad-hoc basis contacten met het buitenland. Voor wat betreft terroristische dreigingen kan het volgende worden gemeld. Tijdens een diplomatieke conferentie in december 2002 zijn in IMO-kader afspraken gemaakt die tot doel hebben de scheepvaartsector in te stellen op terroristische dreigingen, analoog aan maatregelen die in de luchtvaart en op passagiers- en cruiseschepen reeds genomen zijn. Nederlandse schepen moeten worden uitgerust met een Ship Security Alarm, en er zijn procedures ontwikkeld hoe om te gaan met terroristische dreigingen ten aanzien van varende schepen. De communicatie met de wal speelt hierbij een belangrijke rol. De nieuwe regelgeving bevordert de bewustwording aan boord en bij de reder hoe om te gaan met dergelijke dreigingen. De IMO-regelgeving moet per 1 juli 2004 zijn ingevoerd. Inmiddels heeft de EU een security verordening vastgesteld. In Nederland wordt gewerkt aan de invoering van de nieuwe regelgeving. </antwoord>
      <antwoord nummer="5">Het nieuwe regime van IMO betreft schepen, haventerminals en de interface tussen deze twee. Voor zowel het schip als de wal worden security plannen gemaakt op basis van risicoanalyses. Vervolgens wordt de uitvoering gecontroleerd en voor de schepen een internationaal, IMO-certificaat uitgegeven door de Inspectiedienst van Verkeer en Waterstaat. Over ankerplaatsen en vaarwegen wordt nog overleg gepleegd. De rol van Nederland als kuststaat wordt operationeel ingevuld door samenwerkingsverband van 6 ministeries, die participeren in een convenant over de Noordzee. Centraal in deze samenwerking staat het Kustwacht Coördinatie Centrum in Den Helder. Het Ministerie van Verkeer en Waterstaat participeert hierin. Recentelijk is een door mijn ministerie geïnitieerd interdepartementaal overleg gestart tussen de 6 ministeries waarin vraagstukken als beveiliging van kusten en vaarroutes aan de orde komen in het licht van terrorisme. Hier te lande speelt piraterij minder een rol, maar is wél sprake van drugssmokkel, mensensmokkel en milieutoezicht- en handhaving. Tevens investeert het Ministerie van Verkeer en Waterstaat in een elektronisch systeem, Automatic Identification System (AIS), voorgeschreven door IMO, dat het scheepvaartverkeer in de nabijheid van de Nederlands kust beter in beeld moet brengen. Ten aanzien van de havens zij nog vermeld dat in iedere Nederlandse haven een criminaliteits- en antiterrorismeplatform in oprichting is. De diverse lokale instanties die hierbij een rol kunnen spelen, zoals politie, brandweer, douane, verkeersbegeleiding, Rijkswaterstaat, immigratie- autoriteiten participeren hierin. Deze multidisciplinaire aanpak is een idee van Rotterdam, maar zal elders in Nederland navolging vinden in aangepaste, lokale vorm. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
