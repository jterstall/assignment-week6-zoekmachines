<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over privéklinieken. (Ingezonden 27 januari 1998); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6687
</item>
         <item attribuut="Inhoud">Vragen naar aanleiding van het bericht in de Volkskrant van 23 januari 1998 dat de privékliniek Jan van Goyen en de Haarlemse privékliniek als 'onderaannemer' gaan werken voor de reguliere ziekenhuizen in hun regio.</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Ziekenhuizen</item>
         <item attribuut="Vindplaats">Kamervragen met antwoord 1997-1998, nr. 867, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1998-03-11</item>
         <item attribuut="Datum_indiening">1998-01-27</item>
         <item attribuut="Document-id">KVR6687</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1775" allpagenumbers="1775 1776" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6687" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="867" onderwerp="" indiendatum="1998-01-27">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1998-03-11">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Kunt u de berichten bevestigen dat de privékliniek Jan van Goyen en de Haarlemse privékliniek als «onderaannemer» gaan werken voor de reguliere ziekenhuizen in hun regio? <voetnoot nummer="1"/>
      </vraag>
      <vraag nummer="2">Wat gaat deze samenwerking precies inhouden? </vraag>
      <vraag nummer="3">Worden de reguliere ziekenhuizen verantwoordelijk voor de kwaliteit van de privéklinieken en het toezicht hierop? </vraag>
      <vraag nummer="4">Zullen de declaraties naar de zorgverzekeraars via de ziekenhuizen als geïntegreerde medisch-specialistische verstrekking plaatsvinden? </vraag>
      <vraag nummer="5">Gaan voor deze privéklinieken dezelfde regels gelden als voor de reguliere zorg, met name wat betreft wachtlijstomzeilende initiatieven en derde geldstromen? </vraag>
      <vraag nummer="6">Wat was de fundamentele kritiek van de Raad van State op uw voornemens om privéklinieken op grond van de Wet Ziekenhuis Voorzieningen te verbieden? </vraag>
      <vraag nummer="7">Betekent het binden van privéklinieken aan een vergunning dat u initiatieven tot nieuwe privéklinieken gaat verbieden en geldt dat ook voor reeds bestaande privéklinieken? Zo neen, waarom niet en welke voorwaarden worden aan privéklinieken gesteld? </vraag>
      <vraag nummer="8">Op welke termijn kunnen de nieuwe voorstellen over privéklinieken worden verwacht? </vraag>
      <vraag nummer="9">Bent u van mening dat spoed geboden is in verband met de ontwikkelingen tot voorrangszorg die momenteel gaande zijn? </vraag>
      <noten afkomstig="vraag">
         <noot nummer="1" datum="1998-01-23" bron="Volkskrant">Volkskrant, 23 januari 1998</noot>
      </noten>
   </vragen>
   <antwoorden aantal="6">
      <antwoord nummer="1">Ja, ik heb inmiddels de voorzitter van de Tweede Kamer der Staten-Generaal met brief van 23 januari jl. over de voornemens van deze beide instellingen geïnformeerd. </antwoord>
      <antwoord nummer="2, 3 en 4">De precieze invulling van de beide samenwerkingsovereenkomsten staat nog niet vast. Wat de Jan van Goyen kliniek betreft hebben partijen inmiddels formeel de intentie uitgesproken dat de drie betrokken Amsterdamse ziekenhuizen financieel en inhoudelijk eindverantwoordelijk zijn voor de geïntegreerde verstrekking van medisch-specialistische en ziekenhuiszorg door en vanuit de Jan van Goyen kliniek. Partijen onderzoeken thans de mogelijkheden om vanuit die intentie daadwerkelijk aan de samenwerking concreet invulling te geven. Ook zal er nog overleg moeten plaatshebben met mijn departement. Ook het Oogheelkundig Medisch Centrum Haarlem heb ik inmiddels uitgenodigd voor overleg over een verdere uitwerking van de samenwerking. </antwoord>
      <antwoord nummer="5">Ja. </antwoord>
      <antwoord nummer="6">De Raad van State heeft geen beoordeling gegeven over de mogelijkheid om privéklinieken op grond van de Wet ziekenhuisvoorzieningen te verbieden, maar een beoordeling over de mogelijkheid van een tijdelijk algeheel verbod tot oprichting van nieuwe privéklinieken. De Raad van State heeft aangegeven dat onvoldoende – op grond van het Europese recht – is aangetoond dat met dat wetsvoorstel in algemene zin het belang van de volksgezondheid als zodanig wordt gediend en dat het strekt tot bescherming van een niet-economisch doel. De Raad vraagt zich af of er geen minder het-vrij-verkeer belemmerende mogelijkheden beschikbaar zijn en of er geen sprake is van strijdigheid met het EG-verdrag en de Mededingingswet. Voorts vroeg de Raad van State zich af of een tijdelijk algeheel verbod om privéklinieken te exploiteren in de rede ligt. Naar de mening van de Raad ligt het veeleer in de rede een tijdelijke maatregel tot stand te brengen die privéklinieken uitsluit van bekostiging van specifieke faciliteiten en nevenverrichtingen. Voor de precieze formuleringen van de Raad van State moge ik u verwijzen naar het zeer onlangs uitgebrachte nader rapport over dit wetsvoorstel. </antwoord>
      <antwoord nummer="7 en 8">Het verbinden van privéklinieken aan een vergunning betekent dat ik de privéklinieken die zich binnen één jaar tot het departement moeten wenden voor een vergunning, individueel zal beoordelen. Daartoe zullen in de komende maanden beoordelingscriteria worden ontwikkeld. Privéklinieken die niet aan de criteria voldoen zullen geen vergunning ontvangen. De beoordelingscriteria zijn een verdere uitwerking van mijn opvatting dat zogenoemde zelfstandige behandelcentra een plaats kunnen hebben in het door de overheid gewenste aanbod van curatieve zorg, mits zij toegankelijk zijn voor alle verzekerden, de gewenste aanbodcapaciteit niet overstijgen en werken binnen een samenwerkingsverband met één of meer algemene ziekenhuizen. </antwoord>
      <antwoord nummer="9">Ja, ik beschouw de onderhavige regeling van privéklinieken als één van de bouwstenen die van belang zijn bij het wegwerken van de lange wachttijden in een aantal ziekenhuizen voor een aantal specialismen. In dat verband zie ik ook een relatie met het voorkómen van voorrangszorg. </antwoord>
      <noten afkomstig="antwoord"/>
   </antwoorden>
</kvr>
