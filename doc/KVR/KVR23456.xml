<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Schippers en Aptroot (beiden VVD) aan de ministers van Volksgezondheid, Welzijn en Sport en van Economische Zaken over mogelijke gestructureerde tegenwerking van nieuwe toetreders op apothekersmarkt. (Ingezonden 1 juni 2005); Antwoord</item>
         <item attribuut="Bestand">24Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23456
</item>
         <item attribuut="Inhoud">Vragen naar aanleiding van een bericht in het Pharmaceutisch Weekblad van 14 april 2005 dat een aantal openbare apotheken nieuwe toetreders op de markt geen inzicht wil geven in de medicatiehistorie van patiÃ«nten.</item>
         <item attribuut="Rubriek">Criminaliteit en openbare orde (Persoonsregistratie en identificatie) Gezondheidszorg (Medische beroepen) Gezondheidszorg (PatiÃ«nten)</item>
         <item attribuut="Trefwoorden">Apothekers PatiÃ«nten Persoonsregistratie</item>
         <item attribuut="Vindplaats">Kamervragen met antwoord 2004-2005, nr. 2044, Tweede Kamer</item>
         <item attribuut="Vraagnr_bij_indiening">2040515650</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Schippers</persoon>
            <persoon partij="VVD">Aptroot</persoon>
         </item>
         <item attribuut="Datum_reaktie">2005-07-11</item>
         <item attribuut="Datum_indiening">2005-06-01</item>
         <item attribuut="Document-id">KVR23456</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4353" allpagenumbers="4353 4354 4355" vetnummer="2040515650" code="0405tkkvr2044" lopendefooter="Tweede Kamer, vergaderjaar 2004–2005, Aanhangsel" filenaam="KVR23456" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2044" onderwerp="" indiendatum="2005-06-1">
         <vrager partij="VVD" oorsprong="parlement">Schippers</vrager>
         <vrager partij="VVD" oorsprong="parlement">Aptroot</vrager>
         <vraagt-aan>de ministers van Volksgezondheid, Welzijn en Sport en van Economische Zaken</vraagt-aan>
      </vraagdata>
      <antwoorddata antwoorddatum="2005-07-11">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder>de minister van Economische Zaken</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van het feit dat een aantal openbare apotheken niet meewerkt om nieuwe toetreders op de markt inzicht te geven in de medicatiehistorie van patiënten? <voetnoot nummer="1"/>
      </vraag>
      <vraag nummer="2">Deelt u de mening dat elke apotheek in Nederland verplicht is de medicatiehistorie van een patiënt te verstrekken aan een andere apotheek of apotheker indien een patiënt er voor kiest naar een andere apotheek te gaan? Zo ja, op welke wijze gaat u bewerkstelligen dat dit in de praktijk ook gebeurt? Zo neen, beperkt dit dan niet de keuzevrijheid van de consument? </vraag>
      <vraag nummer="3">Bent u bekend met het feit dat de technische infrastructuur om elektronisch medicatiegegevens uit te wisselen, aanwezig is maar veelal niet wordt gebruikt of wordt afgeschermd? Hoe past dit gedrag bij het streven naar marktwerking bij de distributie van receptgeneesmiddelen? </vraag>
      <vraag nummer="4">Deelt u de mening dat de patiënt eigenaar is van zijn/haar medicatiehistorie? Zo ja, acht u het ook in het belang van veilig en verantwoord medicatiegebruik dat alle betrokkenen bij het voorschrijven van medicijnen, toegang hebben tot de medicatiehistorie? </vraag>
      <vraag nummer="5">Welke criteria worden gesteld aan het toegang bieden tot een medicatiehistorie? Deelt u de mening dat deze medicatiehistorie door álle zorgverleners periodiek moet worden bijgewerkt, dat er voor deze zorgverleners inzage én wijzigingsmogelijkheden moeten zijn, dat de toegangsmogelijkheden helder gedefinieerd moeten zijn en dat er 24 uur per dag, 7 dagen per week toegang moet zijn? </vraag>
      <vraag nummer="6">Wat is volgens u de consequentie als medicatiegegevens worden afgeschermd? Wat kunt u doen om de toegang tot deze gegevens te stimuleren? Welke rol kunnen toezichthouders spelen? Welke sancties of strafbaarstelling kunt u óf de toezichthouder inzetten om het afschermen van de markt te voorkomen? </vraag>
      <vraag nummer="7">Hoe staat dit marktgedrag in verhouding tot het voornemen om per 1 januari 2006 een verplicht elektronisch medicatiedossier (EMD) in te voeren? </vraag>
      <noten afkomstig="vraag">
         <noot nummer="1" datum="2005-04-14" bron="Pharmaceutisch Weekblad">Pharmaceutisch Weekblad, 14 april 2005</noot>
      </noten>
   </vragen>
   <antwoorden aantal="3">
      <antwoord nummer="1">Ja, de Inspectie voor de gezondheidszorg (IGZ) heeft een concreet geval over het niet verstrekken van de «medicatiehistorie» van patiënten aan een nieuwe apotheek voorgelegd gekregen. </antwoord>
      <antwoord nummer="2, 4 en 5">In het rapport Staat van de Gezondheidszorg 2004 concludeert de Inspectie voor de gezondheidszorg (IGZ) dat elke apotheek in Nederland over een geautomatiseerd medicatiebewakingssysteem beschikt en dat 5% van de patiënten hun medicatie van verschillende apotheken betrekt.De IGZ constateert dat hoewel dit de vrije keuze van de patiënt is, dit kan resulteren in een falende medicatiebewaking indien de afleverende apotheken niet op de hoogte zijn van het volledige medicatieoverzicht en dat de gevolgen voor de desbetreffende patiënten zeer ernstig kunnen zijn. In de Nederlandse Apotheeknorm (NAN) van de Koninklijke Maatschappij ter Bevordering der Pharmacie (KNMP) komt ook het belang van een volledige medicatiehistorie en de uitwisseling van deze gegevens tot uitdrukking. Naast het uitgangspunt dat de apotheker het belang van de cliënt centraal stelt en diens eigen verantwoordelijkheid respecteert (NAN 1.1.0) streeft de apotheker in het kader van de medicatiebewaking naar optimaal overleg en samenwerking met de cliënt, de voorschrijver en andere apothekers (NAN 2.3.0). Ook stelt de apotheker op diens verzoek de cliënt de gegevens die in de medicatiehistorie zijn vastgelegd ter beschikking (NAN 2.3.2). Voorzover apothekers geheel of gedeeltelijk weigeren medicatiegegevens te verstrekken aan andere apothekers of apotheken handelen zij in strijd met de door hun eigen beroepsorganisatie opgestelde «veldnormen».De NAN geeft aan wat voor de openbare apotheek wordt verstaan onder verantwoorde zorg als bedoeld in de Kwaliteitswet zorginstellingen en in de Wet op de beroepen in de individuele gezondheidszorg (Wet BIG).De IGZ is verantwoordelijk voor de handhaving van deze wetten en vanuit dit perspectief voor de uitwerking die beroepsgroepen daaraan geven in veldnormen.De IGZ heeft zeer recent de uitwisseling van medicatiegegevens tijdens de avond, nacht en weekenddienst in dienstapotheken onder de loep genomen.(Inspectierapport Dienstapotheken (juni 2005).In het rapport doet de IGZ o.a. de aanbeveling dat apotheekhoudenden zo spoedig mogelijk een informatiesysteem opzetten om zo inzage van gegevens te allen tijde mogelijk te maken.De IGZ zal een vervolgonderzoek uitvoeren. Daarnaast zal ik de IGZ verzoeken ten algemene te bezien of en zo ja hoe de medicatiehistorie van patiënten die kiezen voor een andere apotheek op verzoek van die patiënten wordt overgedragen. Op grond van deze veldnormen is elke apotheek in Nederland verplicht (een kopie van) de volledige medicatiehistorie van een patiënt op diens verzoek te verstrekken aan een andere apotheek of apotheker indien een patiënt er voor kiest naar een andere apotheek te gaan.Op grond van bovenstaande is de vraag naar eigendom van (elektronische) medicatiegegevens niet van doorslaggevend belang.Het gaat immers om het gebruik van gegevens en de rechten van de patiënt daarbij. De patiënt heeft recht op inzage in en op het verkrijgen van een kopie van zijn medicatiegegevens. Inzage van de patiënt zelf in zijn dossier wordt in de toekomst mogelijk met het elektronische patiëntendossier.In de brief van 3 juni jl.(Kamerstukken 2004–2005, 27 529, nr.15) over de invoering van een landelijk elektronisch medicatiedossier, heb ik aangegeven dat het de bedoeling is dat de patiënt rechtstreeks elektronische toegang heeft tot zijn/haar gegevens.In de architectuur van NICTIZ is hier rekening mee gehouden.Om de patiënt ook betrouwbaar en veilig toegang te kunnen geven is een authenticatiemiddel voor de patiënt noodzakelijk.Voorzien is de elektronische nationale identiteitskaart (eNIK) die naar verwachting eind 2006 wordt ingevoerd.In het implementatieplan van 3 juni jl.heb ik aangekondigd dat ik u nader zal informeren over de eNIK en het elektronische patiëntendossier. Ik deel ook de opvatting dat zorgverleners de medicatiehistorie in het belang van een veilig en verantwoord medicatiegebruik zo actueel mogelijk moeten houden.Dit is ook conform de NAN.Voorzover de technische infrastructuur om de medicatiegegevens van patiënten elektronisch uit te wisselen aanwezig is, ben ik van mening dat zorgverleners van een patiënt daarom inzage én de mogelijkheid gegevens toe te voegen moeten hebben.De toegang tot dergelijke (elektronische) systemen dient naar mijn mening objectief en helder gedefinieerd te zijn en moet, zoals de IGZ ook aangeeft in het Inspectierapport Dienstapotheken, mits geautoriseerd door de patiënt, te allen tijde mogelijk zijn, dat wil zeggen 7 dagen per week en 24 uur per dag. </antwoord>
      <antwoord nummer="3, 6 en 7">Het verstrekken van de medicatiehistorie van een patiënt aan een andere apotheek (apotheker) als die patiënt er voor kiest om naar die nieuwe apotheek te gaan is niet alleen uit het oogpunt van farmaceutische zorgverlening een vereiste voor die nieuwe apotheek om goed te kunnen functioneren. Apotheken worden door het ontbreken van de (volledige) medicatiehistorie gedwongen tot extra inspanningen omdat zij op een andere manier de medicatiehistorie van een nieuwe patiënt moeten achterhalen, bijvoorbeeld door de patiënt overeenkomstig een daartoe strekkend protocol te ondervragen zoals ook in ziekenhuizen gebeurt.Dit vormt een toetredingsbelemmering voor nieuwe toetreders tot de markt en een belemmering voor het opereren op de markt voor apothekers die niet toegelaten worden tot het (elektronische) medicatiedossier.Tevens vormt dit feitelijk een belemmering van de keuzevrijheid van de patiënt. Met andere woorden het economische belang van een bepaalde (groep) zorgverleners mag er niet toe leiden dat deze patiëntengegevens, mits geautoriseerd door de patiënt, niet met andere beroepsbeoefenaren in de behandelketen worden gedeeld. Dit uitgangspunt geldt nu voor het (elektronische) medicatiedossier en is op termijn ook voor het (elektronische) patiëntendossier van belang. Naast het eerder genoemde veilig en verantwoord medicatiegebruik acht ik het ook in het belang van het verminderen van belemmeringen op de markt en toetredingsdrempels tot de markt dat alle betrokkenen bij het afleveren en voorschrijven van geneesmiddelen, volledige toegang hebben tot de medicatiehistorie van de patiënt. De invoering van een landelijk elektronische medicatiedossier waar ik u bij brief van 3 juni jl. (Kamerstukken 2004–2005, 27 529, nr. 15) over heb ingelicht, inclusief de daarin opgenomen verplichtende maatregelen, is ook daarop gebaseerd.Zorgverleners zijn verantwoordelijk voor het daadwerkelijk gebruiken daarvan. Indien het veld onwillig blijkt het elektronische medicatiedossier, en op termijn het elektronische patiëntendossier, te gebruiken, zal via een AMvB op basis van de Kwaliteitswet zorginstellingen het begrip verantwoorde zorg nader worden ingevuld met het gebruik van het elektronische medicatiedossier en het elektronische patiëntendossier. Daarnaast heb ik aangekondigd te bezien of er – naast de reeds ingezette maatregelen – ook een nader wettelijk systeem moet komen voor het gebruik van het landelijke elektronisch medicatiedossier en het waarneem dossier huisartsen (en in de toekomst het Elektronisch Patiënten Dossier).Die wetgeving zou zowel de introductie moeten bevorderen, als een juridisch kader bieden voor het fenomeen EPD. Daarbij komen zaken aan de orde als: waarborgen voor veilig gebruik, kwaliteit van de gegevens, autorisatie en toegang (van onder meer de patiënt), standaardiseren en normeren en het daadwerkelijke gebruik van het EPD.Op grond van dit juridische kader zal dus het uitwisselen van informatie in het EMD worden bevorderd en zo nodig ook afgedwongen kunnen worden. Ik informeer u in oktober over de uitkomst en mijn nadere voornemens. Naast de IGZ als toezichthouder op kwaliteit van de zorg is de Nederlandse Mededingingsautoriteit (NMa) belast met het toepassen van de Mededingingswet, ook voor de zorgsector.De NMa is er met name op gespitst dat de concurrentie niet wordt beperkt: daaronder wordt ook verstaan het consolideren van bestaande verhoudingen wanneer concurrentie mogelijk is.Dit kan bijvoorbeeld het geval zijn indien zittende marktpartijen met een economische machtspositie toetreding van nieuwe concurrenten trachten te belemmeren door hen geen toegang te verlenen tot elektronische medicatiedossiers. De NMA kan op basis van een concrete klacht of een vermoeden van beperking van de mededinging – door vormen van een kartel en/of het misbruik van een economische machtspositie – een onderzoek instellen.Maatregelen die de NMa kan opleggen bij gebleken overtreding van de Mededingingswet zijn het opleggen van boetes of een last onder dwangsom, waarbij de partij in kwestie in beginsel verplicht zou kunnen worden het elektronische medicatiedossiers open te stellen voor andere partijen. De zorgmarkt is voor de NMa een prioriteitsgebied.In dit kader heeft de NMa eerder opgetreden in de apothekersmarkt tegen het beperken dan wel voorkomen van de onderlinge concurrentie door zittende apothekers.Wat de zaak in Assen betreft (Besluit van 21-06-2004, zaaknummer 2501) concludeert de NMa dat acht apotheken de onderlinge concurrentie beperkten door elkaar en potentiële nieuwe apotheken de mogelijkheid te onthouden om overdag toegang te hebben tot het elektronische datanetwerk met patiëntengegevens. Tevens concludeerde de NMa dat hiermee de keuzevrijheid van de patiënt belemmerd werd en dat toetreding tot de markt bemoeilijkt werd.Om aan deze situatie een einde te maken heeft de NMa de Assense apotheken een last onder dwangsom opgelegd, inhoudende dat het netwerk zodanig ingericht moest worden dat alle op het netwerk aangesloten apotheken 24 uur per dag de actuele patiënteninformatie kunnen raadplegen. Ook wat de toelatingsvoorwaarden tot een elektronisch netwerk betreft heeft de NMa al eerder uitspraak gedaan.(Besluit van 15-11-2004 zaak 3022: Stichting automatisering Gezondheidszorg Breda).De Stichting Automatisering Gezondheidszorg Breda (Stichting AGB) vormt samen met 14 apotheken een samenwerkingsverband met als doel het instandhouden van een elektronisch netwerk waarop patiënten medicatiegegevens zijn opgeslagen.De deelnemende apotheken hebben toegang tot de actuele medicatiegegevens van alle patiënten, waardoor zij bij elkaars patiënten medicatiebewaking kunnen toepassen.De Stichting AGB hanteert toelatingsvoorwaarden om te worden toegelaten tot het samenwerkingsverband.Deze waren echter niet objectief en transparant. Aangezien het samenwerkingsverband van de LHS belangrijke economische voordelen met zich meebrengt die niet op een andere manier zelfstandig kunnen worden behaald, dienen de toelatingsvoorwaarden en de toelatingsprocedure objectief te zijn. Het samenwerkingsverband was derhalve in strijd met artikel 6, lid 1 Mw.Aangezien de Stichting AGB en de apotheken hun gedrag inmiddels in overeenstemming hebben gebracht met de Mededingingswet heeft de d-g NMa afgezien van het nemen van maatregelen op grond van de Mededingingswet. </antwoord>
      <noten afkomstig="antwoord"/>
   </antwoorden>
</kvr>
