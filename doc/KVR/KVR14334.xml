<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Duivesteijn en Noorman(beiden PvdA) aan de staatssecretaris van Volkshuisvesting, Ruimtelijke Ordening en Milieubeheer over het toewijzingsbeleid van corporaties voor personen in een schuldsaneringsregeling. (Ingezonden 30 augustus 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR14334
</item>
         <item attribuut="Inhoud">Aan personen voor wie een schuldsaneringsregeling geldt, wordt gedurende die periode geen andere woning verhuurd door de gedupeerde woningcorporatie.</item>
         <item attribuut="Rubriek">Burgerlijk recht en burgerlijk procesrecht (Faillissementsrecht) Volkshuisvesting (Huurrecht)</item>
         <item attribuut="Trefwoorden">Huurwoningen Schuldenregeling Woningbouwverenigingen</item>
         <item attribuut="Vindplaats">Kamervragen met antwoord 2001-2002, nr. 24, Tweede Kamer</item>
         <item attribuut="Vraagnr_bij_indiening">2000114840</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="PvdA">Duivesteijn</persoon>
            <persoon partij="PvdA">Noorman</persoon>
         </item>
         <item attribuut="Datum_reaktie">2001-09-24</item>
         <item attribuut="Datum_indiening">2001-08-30</item>
         <item attribuut="Document-id">KVR14334</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="47" allpagenumbers="47 48" vetnummer="2000114840" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR14334" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="24" onderwerp="" indiendatum="2001-08-30">
         <vrager partij="PvdA" oorsprong="parlement">Duivesteijn</vrager>
         <vrager partij="PvdA" oorsprong="parlement">Noorman</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2001-09-24">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Remkes</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het in Nederland praktijk dat aan personen voor wie een schuldsaneringsregeling geldt op grond van de Wet Schuldsanering Natuurlijke Personen (WSNP) gedurende die periode geen andere woning wordt verhuurd door de gedupeerde woningcorporatie? </vraag>
      <vraag nummer="2">Bent u het met ons eens dat het maatschappelijk ongewenst is dat burgers met een huurschuld die – om wat voor reden dan ook – hun woning hebben verlaten voordat voor hen een WSNP-regeling geldt, gedurende die periode in ieder geval niet meer voor een woning van hun verhuurder in aanmerking komen? </vraag>
      <vraag nummer="3">Bent u het met ons eens dat mede in het licht van de grootschalige fusies, waardoor corporaties monopolieposities zijn gaan innemen, een onwenselijke situatie ontstaat omdat deze burgers de toegang tot de sociale huurwoningen in hun eigen gemeente wordt ontzegd? </vraag>
      <vraag nummer="4">Wat is de sociaal-maatschappelijke ratio om personen die in een schuldsaneringsregeling zitten – de curator ziet toe – de toegang tot de sociale huursector te ontzeggen? </vraag>
      <vraag nummer="5">Wat denkt u hieraan te gaan doen? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Hoewel mijn inzicht ter zake niet toereikend is om te oordelen of het ook in het algemeen «praktijk» is dat corporaties handelen conform het gestelde in deze vraag, is het mij niet onbekend dat het bestaan van een schuldsaneringsregeling – al dan niet op grond van de Wet Schuldsanering Natuurlijke Personen (WSNP) – een belemmering kan vormen bij de verhuur van (andere) woonruimte door corporaties. Uit sociale overweging, maar overigens ook uit oogpunt van goed financieel beheer, ligt het in de rede dat corporaties tijdig trachten een verdere cumulatie van schulden en eventuele huisuitzetting (door tussenkomst van de rechter) te voorkomen. In dat kader blijkt overigens wel degelijk herhuisvesting in een meer op de financiële omstandigheden van betrokkene toegesneden woonruimte aan de orde te kunnen zijn. In saneringsgevallen op grond van de WSNP vereist deze herhuisvesting dan wel de instemming van de curator. </antwoord>
      <antwoord nummer="2">Naar mijn mening kan een aanpak zoals hiervoor omschreven niet zover gaan, dat de betreffende burgers daarmee zonder meer (tijdelijk) de toegang tot andere woonruimte wordt ontzegd. In de onderhavige gevallen kan immers tevens sprake zijn van dakloosheid. Voortvloeiende uit hun taakomschrijving in de Woningwet is het aan de corporaties om in dergelijke situaties te zoeken naar een passende oplossing. Wel acht ik het in het belang van beide partijen dat bij een nieuwe verhuursituatie (al dan niet in afwachting van een WSNP-regeling) goede voorzieningen worden getroffen om een vergroting van de eerder ontstane huurschuld te voorkomen. Gemeenten kunnen hier in de begeleiding een belangrijke rol spelen. </antwoord>
      <antwoord nummer="3">Fusie van corporaties doet niets af aan de hiervoor geschetste maatschappelijke taakstelling van corporaties. Met inachtneming van de daarbij genoemde noodzaak tot afspraken over schuldsanering, kan burgers met een huurschuld naar mijn mening in beginsel dan ook niet de toegang tot de sociale huurwoningen in de eigen gemeente worden ontzegd. Wel kan herhuisvesting in een andere dan de eigen gemeente in de rede liggen, indien in die andere gemeente beter passend aanbod beschikbaar is. Een eventueel voorstel hiertoe dient uiteraard in nauw overleg met betrokkenen tot stand te komen. </antwoord>
      <antwoord nummer="4">Uit mijn voorgaande antwoorden mag duidelijk zijn geworden, dat ik het zonder meer uitsluiten van personen die in een schuldsituatie verkeren van de toegang tot de sociale huursector een ongewenste zaak vind. Dit geldt temeer in de gevallen waarin een (in het geval van de WSNP door de rechter opgelegde) schuldsaneringsregeling is getroffen. </antwoord>
      <antwoord nummer="5">In mij gebleken praktijksituaties, waarbij aldus sprake kan zijn van een handelwijze die niet strookt met de taakstelling conform de Woningwet, zal ik met de betrokken corporatie in overleg treden. Zonodig staat mij uiteraard de mogelijkheid van een aanwijzing open. </antwoord>
      <noten afkomstig="antwoord"/>
   </antwoorden>
</kvr>
