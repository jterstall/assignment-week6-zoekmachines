<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Belinfante (PvdA) aan de staatssecretaris van Onderwijs, Cultuur en Wetenschappen, dhr. Van der Ploeg, over de subsidierelatie met Felix Meritis. (Ingezonden 3 juli 2000); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12064
</item>
         <item attribuut="Inhoud">Vragen over heroverweging van de subsidierelatie met Felix Meritis en het hervatten van de bevoorschotting van de exploitatiesubsidie na een kort geding, waarin Felix Meritis op 20 juni 2000 om een voorlopige voorziening verzocht.</item>
         <item attribuut="Rubriek">Cultuur en taal (Subsidies)</item>
         <item attribuut="Trefwoorden">Cultuursubsidies</item>
         <item attribuut="Vindplaats">Kamervragen met antwoord 1999-2000, nr. 1604, Tweede Kamer</item>
         <item attribuut="Vraagnr_bij_indiening">2990013380</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="PvdA">Belinfante</persoon>
         </item>
         <item attribuut="Datum_reaktie">2000-07-17</item>
         <item attribuut="Datum_indiening">2000-07-03</item>
         <item attribuut="Document-id">KVR12064</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3627" allpagenumbers="3627 3628" vetnummer="2990013380" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12064" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1604" onderwerp="" indiendatum="2000-07-3">
         <vrager partij="PvdA" oorsprong="parlement">Belinfante</vrager>
         <vraagt-aan>de staatssecretaris van Onderwijs, Cultuur en Wetenschappen, dhr. Van der Ploeg,</vraagt-aan>
      </vraagdata>
      <antwoorddata antwoorddatum="2000-07-17">
         <antwoorder functie="staatssecretaris" ministerie="Onderwijs, Cultuur en Wetenschappen">Van den Ploeg</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1">Heeft u de afspraak met Felix Meritis van 7 januari 1997 om een afwijkende bevoorschotting van de exploitatiesubsidie toe te staan in verband met een vermogenstekort, recent willen terugdraaien? </vraag>
      <vraag nummer="2">Heeft u het bezwaarschrift van Felix Meritis hiertegen, ondanks het positieve oordeel van de bezwaarschriftencommissie van uw departement, aanvankelijk afgewezen? En vindt na het aanspannen van een kort geding door Felix Meritis op 20 juni 2000 met een verzoek om een voorlopige voorziening en de daaropvolgende schikking, de bevoorschotting nu opnieuw volgens afspraak plaats? </vraag>
      <vraag nummer="3">Heeft u in dit verzoek om een voorlopige voorziening van Felix Meritis, aanleiding gezien om de subsidierelatie tot 2001 met Felix Meritis te heroverwegen omdat Felix Meritis had aangegeven liquiditeitsproblemen te hebben bij het uitbetalen van het personeel in verband met het stopzetten van de bevoorschotting conform de afspraak van 7 januari 1997? </vraag>
      <vraag nummer="4" voetnoot="1">Op welke wijze is in de afgelopen jaren uitvoering gegeven aan de motie <voetnoot nummer="1"/>Van Nieuwenhoven met betrekking tot de extra financiering van Felix Meritis uit de HGIS-middelen? Zijn de gewijzigde bevoorschotting en de wijze van uitvoering van deze motie misschien van invloed geweest op de mate waarin het Felix Meritis mogelijk gemaakt is het saneringsprobleem voor het vermogenstekort zelf op te lossen? </vraag>
      <vraag nummer="5">Is onlangs door uw ambtenaren, de door u daartoe aangewezen accountant en Felix Meritis gezamenlijk een plan gepresenteerd om het vermogenstekort te saneren? Zijn daarbij naast de Rijksoverheid twee participanten betrokken, te weten de Gemeente Amsterdam en Felix Meritis zelf? Op welke wijze denkt u dit saneringsplan uit te voeren? En als u dit plan niet uit wilt voeren, met welk doel heeft u het plan dan laten maken? </vraag>
      <vraag nummer="6">Is het u bekend dat Felix Meritis een jaarlijkse omzet heeft van omstreeks 5 miljoen gulden, afhankelijk van aard en omvang van de projecten? Is het waar dat ongeveer een kwart van dat bedrag, 1.2 miljoen gulden, als exploitatiesubsidie door u wordt toegekend? Heeft Felix Merities de met u overeengekomen gesubsidieerde projecten binnen het activiteitenplan, waaronder de Amsterdam-Maastricht Summer University, volgens afspraak gerealiseerd? Speelt de afwijkende bevoorschotting daarin een rol? </vraag>
      <vraag nummer="7">Kunt u aangeven hoe vanuit de overheid cultureel ondernemerschap, met risicodragend ondernemersgedrag gestimuleerd kan worden, als diezelfde overheid zich niet aan zijn afspraken houdt? Is uw opstelling niet in strijd met de eisen van betrouwbaarheid en rechtszekerheid, te meer daar juist de overheidssubsidie vaak de basis is waarop geld van derden en bankgaranties verworven kunnen worden? </vraag>
      <vraag nummer="8">Kunt u aangeven hoeveel arbeidstijd en geld van het departement en van Felix Meritis besteed is aan dit al jaren slepende conflict? Is dat bedrag in overeenstemming met de hoogte van de subsidie? En waarom is niet al veel eerder, gemeenschappelijk, naar een voor alle partijen werkbare oplossing gezocht? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="25 270" documentnummer="9">Kamerstuk 25 270, nr. 9</noot>
      </noten>
   </vragen>
   <antwoorden aantal="8">
      <antwoord nummer="1">De Stichting Felix Meritis (SFM) ontvangt een subsidie van 1,125 miljoen gulden voor de uitvoering van het meerjarenbeleidsplan dat daartoe in het kader van de cultuurnota 1997–2001 is ingediend. Het gaat hierbij – anders dan in de vraag wordt gesuggereerd – niet om een exploitatiesubsidie. Bij beschikking van 18 maart 1999 heb ik besloten het bevoorschottingsschema van deze subsidie te herzien. Overigens loopt momenteel nog een bodemprocedure tegen deze beschikking, aangespannen door SFM, bij de Arrondissementsrechtbank te Amsterdam. </antwoord>
      <antwoord nummer="2">Het bezwaarschrift van SFM tegen het hiervoor genoemde wijzigingsbesluit heb ik ongegrond verklaard. Daarbij ben ik – gemotiveerd – afgeweken van het advies van de bezwaarschriftencommissie OCenW. Uit het nadien door SFM ingediende verzoek om een voorlopige voorziening bleek mij dat SFM in acute liquiditeitsproblemen verkeerde. Ik heb mij echter door SFM laten overtuigen van de tijdelijkheid van die problemen, namelijk voor de maanden juni, juli en augustus 2000. Vervolgens heb ik, na overleg met SFM, alsnog besloten de stichting versneld te bevoorschotten. Het oorspronkelijke bevoorschottingsschema is daarbij niet (volledig) hersteld. </antwoord>
      <antwoord nummer="3">Ja. Indien een instelling in liquiditeitsproblemen verkeert, acht ik het onverantwoord een afwachtende houding aan te nemen. In zo’n situatie dient te worden bezien of en zo ja in hoeverre het nog zinvol is de subsidierelatie voort te zetten. Dit te meer daar de in de vraag aangegeven oorzaak van het tijdelijke liquiditeitsprobleem niet zo waarschijnlijk is. </antwoord>
      <antwoord nummer="4">SFM heeft ten vervolge op de motie-Van Nieuwenhoven en conform de reactie daarop van mijn ambtsvoorganger net zoals andere culturele instellingen de gelegenheid gekregen projectsubsidie-aanvragen in te dienen. Deze aanvragen zijn behandeld volgens de daartoe geldende HGIS-procedures en criteria. Deze wijze van uitvoering en de gewijzigde bevoorschotting hebben in mijn opvatting geen relatie met de sanering van de bestaande tekorten. </antwoord>
      <antwoord nummer="5">Alleen de door mij aangewezen externe accountant heeft een voorstel geformuleerd ter sanering van het bij SFM opgetreden vermogenstekort. In dit voorstel zijn naast de rijksoverheid nog 3 andere participanten betrokken, te weten de Gemeente Amsterdam, SFM en de Stichting Felix Meritis Beheer. Om op enkele punten verduidelijking te verkrijgen en ter voorbereiding van politieke besluitvorming door ondergetekende, is dat voorstel ambtelijk met SFM besproken. Vervolgens heb ik mijn standpunt bepaald. Ik ben niet voornemens een bijdrage te leveren in de sanering van het vermogenstekort. Het saneringsvoorstel maakt overigens deel uit van een onderzoek naar de algehele financiële situatie van SFM. Over die financiële situatie zijn bij mij ernstige zorgen gerezen, in het bijzonder over de vraag of SFM nog wel in staat was uitvoering te geven aan de door mij gesubsidieerde activiteiten. Omdat ik desgevraagd van de kant van SFM onvoldoende feiten aangedragen gekregen heb om die zorg weg te nemen, heb ik een nader onderzoek geëntameerd. Ik heb dit gedaan vanuit mijn verantwoordelijkheid voor een doelmatig beheer van de subsidiemiddelen en conform de daartoe geldende subsidievoorwaarden. De conclusies van het onderzoek zijn van dien aard dat ik geen aanleiding zie om mee te werken aan een sanering van het opgetreden tekort. </antwoord>
      <antwoord nummer="6">Ja. De activiteitensubsidie in het kader van de huidige cultuurnotaperiode bedraagt naar zeggen van SFM momenteel 15% van de totale omzet. Bij de aanvang van de cultuurnotaperiode was dit overigens nog 50%. In de loop van de huidige cultuurnotaperiode heeft SFM jaarlijks aanzienlijke verschuivingen aangebracht in de begroting. Ik heb daar in beginsel geen bezwaar tegen, vooropgesteld dat aan het einde van de gehele periode sprake is van een integrale uitvoering van de plannen waarvoor subsidie is verleend. Ik kan pas op basis van het jaarverslag en de jaarrekening 2000 beoordelen of aan die eis daadwerkelijk is voldaan. De afwijkende bevoorschotting speelt in zoverre een rol, dat mijn zorg over de mate van uitvoering van gesubsidieerde activiteiten aanleiding is geweest voor een meer terughoudend bevoorschottingsschema. Die zorg heb ik nog steeds. </antwoord>
      <antwoord nummer="7">Cultureel ondernemerschap kan eerst dan succesvol zijn als risicodragend ondernemersgedrag gekoppeld wordt aan het nemen van een eigen verantwoordelijkheid daarvoor. Daarvan is volgens de rapportage van de accountant bij SFM onvoldoende sprake geweest. Met u ben ik van oordeel dat de overheid betrouwbaar dient te zijn. Vanzelfsprekend streef ik ernaar subsidieontvangers in verband daarmee de grootst mogelijke rechtszekerheid te bieden. Dat neemt niet weg dat er omstandigheden kunnen zijn die wijziging van een subsidierelatie nodig maken. In het geval van SFM deden zodanige omstandigheden zich naar mijn overtuiging voor. De wijziging in de subsidierelatie met SFM heeft overigens geen invloed op de hoogte van het verleende subsidiebedrag gehad. Blijkbaar heeft dit ook niet gegolden voor de mate waarin SFM in staat is geweest extra gelden te genereren (zie het antwoord op vraag 6, tweede gedeelte). </antwoord>
      <antwoord nummer="8">De hoeveelheid op het departement aan deze aangelegenheid bestede arbeidstijd en geld is gerelateerd aan de verantwoordelijkheid die ik heb ten aanzien van een zorgvuldig beheer van subsidiemiddelen en ten aanzien van een zorgvuldige behandeling van door subsidie-ontvangende instellingen ingediende bezwaar- en beroepsschriften. De hoogte van de betreffende subsidie is daarbij in beginsel niet relevant. </antwoord>
      <noten afkomstig="antwoord"/>
   </antwoorden>
</kvr>
