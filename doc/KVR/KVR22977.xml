<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de minister van Verkeer en Waterstaat over reclameborden langs de snelweg A12. (Ingezonden 14 april 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22977
</item>
         <item attribuut="Inhoud">Vragen naar aanleiding van een ANP-bericht van 13 april 2005 over een vergunning die door de gemeente Ede zou zijn afgegeven voor het plaatsen van deze reclameborden ondanks bezwaren van Rijkswaterstaat met het oog op de verkeersveiligheid.</item>
         <item attribuut="Rubriek">Communicatie, media en informatievoorziening (Reclame) Verkeer, vervoer en waterstaat (Verkeersveiligheid) Verkeer, vervoer en waterstaat (Wegen)</item>
         <item attribuut="Trefwoorden">Reclame Verkeersveiligheid Wegen</item>
         <item attribuut="Vindplaats">Kamervragen met antwoord 2004-2005, nr. 1611, Tweede Kamer</item>
         <item attribuut="Vraagnr_bij_indiening">2040512960</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2005-05-10</item>
         <item attribuut="Datum_indiening">2005-04-14</item>
         <item attribuut="Document-id">KVR22977</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3435" allpagenumbers="3435 3436" vetnummer="2040512960" code="0405tkkvr1611" lopendefooter="Tweede Kamer, vergaderjaar 2004–2005, Aanhangsel" filenaam="KVR22977" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1611" onderwerp="" indiendatum="14april 2005">
         <vrager partij="SGP" oorsprong="parlement">Van der Staaij</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2005-05-10">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het bericht waar dat de gemeente Ede een vergunning heeft afgegeven voor zeven levensgrote reclameborden langs de snelweg A12? <voetnoot nummer="1"/>
      </vraag>
      <vraag nummer="2">Hebben zowel Rijkswaterstaat als onderzoeksbureau TNO deze borden vanuit het oogpunt van de verkeersveiligheid als risicovol aangemerkt? </vraag>
      <vraag nummer="3">Hoe beoordeelt u het feit, dat de gemeente Ede desalniettemin vergunning heeft verleend tot plaatsing van deze reclameborden? Heeft u hierover contact gehad met de gemeente Ede? </vraag>
      <vraag nummer="4">Is er door Rijkswaterstaat bezwaar dan wel beroep ingesteld tegen de door de gemeente Ede verleende vergunning? </vraag>
      <vraag nummer="5">Welke bevoegdheden heeft Rijkswaterstaat feitelijk ten aanzien van het plaatsen van objecten, zoals reclameborden, langs rijkswegen? Op grond van welke titel? Zijn deze bevoegdheden toereikend? </vraag>
      <vraag nummer="6">Wilt u bevorderen dat Rijkswaterstaat het hem ter beschikking staande instrumentarium zal benutten – bijvoorbeeld een gang naar de rechter – om alsnog deze borden langs de A12 te laten verwijderen? </vraag>
      <vraag nummer="7">Wat is op dit moment het beleid ten aanzien van het plaatsen van (grote reclameborden) langs rijkswegen? </vraag>
      <vraag nummer="8">Verdient dit beleid in uw ogen aanscherping, gelet op het feit dat een gemeente als Ede – ondanks bezwaren van Rijkswaterstaat – toch tot plaatsing van reclameborden kan overgaan met de genoemde consequenties voor de verkeersveiligheid van dien? </vraag>
      <noten afkomstig="vraag">
         <noot nummer="1" datum="2005-04-13" bron="ANP">ANP, 13 april 2005</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Rijkswaterstaat is tegen deze vorm van reclame vanwege de verkeersafleidende werking. TNO concludeert tevens in zijn rapport dat reclame op deze locatie niet gewenst is vanwege de verkeerssituatie. Er moeten door het verkeer ter plaatse diverse beslissingen worden genomen, weginformatie worden opgenomen en er vindt uitwisseling van rijstroken plaats (van en naar de aansluiting Ede en de A30 en in de toekomst plus- en weefstroken). De weggebruiker dient zich dus te concentreren op de verkeerssituatie op de weg. </antwoord>
      <antwoord nummer="3">Ik beoordeel de verguningverlening afwijzend. Hierover is op bestuurlijk niveau contact geweest met burgemeester en wethouders van Ede. De HID Oost-Nederland heeft de burgemeester van Ede, verwijzend naar de conclusies van TNO, indringend verzocht geen vergunning te verlenen. </antwoord>
      <antwoord nummer="4">Nog niet. Er zal bezwaar worden ingediend. </antwoord>
      <antwoord nummer="5">Binnen het beheersgebied van de rijkswegen heeft Rijkswaterstaat de bevoegdheid om tegen dergelijke objecten op te treden. Dit gebeurt dan op grond van artikel 2, lid 1a van de Wet Beheer Rijkswaterstaatwerken. In onderhavig geval echter staat het object buiten het beheersgebied van Rijkswaterstaat en kan slechts worden opgetreden door bezwaar aan te tekenen tegen de door de gemeente af te geven vergunning. Dit geschiedt op grond van verwacht gevaar voor de verkeersveiligheid. Uiteraard kunnen bezwaren ook via bestuurlijk overleg door Rijkswaterstaat kenbaar worden gemaakt bij de desbetreffende gemeente. In onderhavig geval heeft dergelijk overleg helaas niets uitgericht. Overigens heeft Rijkswaterstaat vanaf het begin, toen de bestemmingsplanprocedure ten behoeve van de bouw van de bioscoop waarop de reclame is aangebracht nog liep, al kenbaar gemaakt dat eventuele reclame gericht op de autosnelweg ongewenst is. Rijkswaterstaat heeft ook daarna diverse malen mondeling en schriftelijk bij de gemeente Ede tegen de desondanks aangebrachte reclame geageerd. Dit is zonder resultaat gebleven. </antwoord>
      <antwoord nummer="6">Ja, Rijkswaterstaat zal zonodig de gang naar de rechter maken. </antwoord>
      <antwoord nummer="7">Langs rijkswegen is het beleid er in principe op gericht om afleiding van de rijtaak zoveel mogelijk te voorkomen. Om die reden staat Rijkswaterstaat niet toe dat er binnen het eigen beheergebied langs rijkswegen reclameborden geplaatst worden. Daar worden alleen borden toegestaan die noodzakelijk zijn voor een veilige en vlotte verkeersafwikkeling en om het verkeer van verkeersinformatie te voorzien. Op verzorgingsplaatsen langs rijkswegen geldt bovenstaande restrictie niet en voert Rijkswaterstaat een ruimhartiger toelatingsbeleid. </antwoord>
      <antwoord nummer="8">Binnen het beheergebied van Rijkswaterstaat zelf zijn er voldoende mogelijkheden om dergelijke reclameborden te weren. De betreffende bioscoop waarop de reclame is aangebracht staat echter buiten het beheersgebied en daar is de invloed beperkter. Vooralsnog ga ik er echter van uit dat de mij ter beschikking staande middelen voor acties in het beheergebied van een andere overheid (bestuurlijk overleg, indienen bezwaar en – uiteindelijk – een gang naar de rechter) voldoende zijn. </antwoord>
      <noten afkomstig="antwoord"/>
   </antwoorden>
</kvr>
