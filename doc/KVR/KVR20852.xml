<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schippers (VVD) aan de minister van Volksgezondheid, Welzijn en Sport over de U-bocht constructie. (Ingezonden 1 juli 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20852
</item>
         <item attribuut="Inhoud">Vragen over een U-bochtconstructie in verband met dure geneesmiddelen, gemeld door Zorgverzekeraars Nederland.</item>
         <item attribuut="Rubriek">Gezondheidszorg (Geneesmiddelen) Gezondheidszorg (Zorgverzekeringen)</item>
         <item attribuut="Trefwoorden">Geneesmiddelen Ziektekostenverzekeringen</item>
         <item attribuut="Vindplaats">Kamervragen met antwoord 2003-2004, nr. 2044, Tweede Kamer</item>
         <item attribuut="Vraagnr_bij_indiening">2030416900</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Schippers</persoon>
         </item>
         <item attribuut="Datum_reaktie">2004-08-12</item>
         <item attribuut="Datum_indiening">2004-07-01</item>
         <item attribuut="Document-id">KVR20852</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4317" allpagenumbers="4317 4318" vetnummer="2030416900" code="0304tkkvr2044" lopendefooter="Tweede Kamer, vergaderjaar 2003–2004, Aanhangsel" filenaam="KVR20852" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="2044" onderwerp="" indiendatum="2004-07-1">
         <vrager partij="VVD" oorsprong="parlement">Schippers</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2004-08-12">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u op de hoogte van de U-bocht constructie zoals beschreven in de brief van Zorgverzekeraars Nederland? <voetnoot nummer="1"/>
      </vraag>
      <vraag nummer="2" voetnoot="2">Wat is de stand van zaken van het tijdens het Algemeen Overleg toegezegde onderzoek naar dure geneesmiddelen? <voetnoot nummer="2"/>Zijn er al conclusies uit dit onderzoek te trekken? </vraag>
      <vraag nummer="3">Deelt u de conclusie dat de in genoemde brief geschetste gang van zaken medisch onwenselijk en financieel nadelig is? Wat bent u voornemens hieraan te doen? Wanneer zijn maatregelen c.q. voorstellen daartoe verwachten? Dekken deze maatregelen c.q. voorstellen alle U-bochtconstructies af? Kunt u ingaan op bovengenoemde cases in de brede context van het intra- en extramurale geneesmiddelenbeleid? </vraag>
      <vraag nummer="4">Waarom heeft u aan de gesignaleerde problematiek nog niets gedaan? Kunt u toezeggen dat u deze problematiek met voorrang zal oplossen? </vraag>
      <noten afkomstig="vraag">
         <noot nummer="1" datum="2004-06-17" bron="Brief in kopie van Zorgverzekeraars Nederland">Brief in kopie van Zorgverzekeraars Nederland, 17 juni 2004</noot>
         <noot nummer="2" datum="2004-03-18" bron="Algemeen Overleg">Algemeen Overleg, 18 maart 2004, Kamerstuk 29 200 XVI, nr. 219</noot>
      </noten>
   </vragen>
   <antwoorden aantal="4">
      <antwoord nummer="1">Ik ben op de hoogte van de problematiek geschetst door Zorgverzekeraars Nederland. Het betreft hier niet een zogenaamde U-bochtconstructie. Van een U-bochtconstructie wordt gesproken als ziekenhuisspecialisten hun patiënten bij de openbare apotheek op recept dure geneesmiddelen laten halen die vervolgens in het ziekenhuis worden toegediend. In bovengenoemde brief wordt erop gewezen dat er een verschuiving plaatsvindt van een geneesmiddel tegen reuma, dat in het ziekenhuis dient te worden toegediend, naar middelen tegen reuma, die in de thuissituatie toegediend kunnen worden. </antwoord>
      <antwoord nummer="2">Tijdens het Algemeen Overleg van 18 maart jongstleden heb ik aangegeven dat U-bochtconstructies in enkele gevallen inderdaad mogelijk zijn en dat zorgverzekeraars daar steeds strenger op controleren. Ik heb toegezegd dit punt met zorgverzekeraars te bespreken. Inmiddels heb ik hierover met zorgverzekeraars gesproken. De zorgverzekeraars bevestigen dat zij scherp op de U-bochtconstructie toezien en dat het probleem niet wijdverbreid is. </antwoord>
      <antwoord nummer="3">Zoals hierboven benoemd betreft de brief van Zorgverzekeraars Nederland niet een U-bochtconstructie. Hiernaast geven zorgverzekeraars aan, dat het probleem van U-bochtconstructies voor hen goed hanteerbaar is. Ik ga derhalve hierna in op de in de brief van Zorgverzekeraars Nederland geschetste problematiek van een verschuiving van een intramuraal toe te passen reumamiddel naar extramuraal toe te passen reumamiddelen. Vanaf 2001 komen ziekenhuizen in aanmerking voor een tijdelijke vergoeding van 100% van de kosten van de intramurale verstrekking van het geneesmiddel Remicade (infliximab). Achtergrond van deze maatregel was dat door tekorten aan het (extramuraal te verstrekken) geneesmiddel Enbrel (etanercept), patiënten waren aangewezen op Remicade dat alleen in ziekenhuizen kan worden toegediend. De aanspraak op Enbrel was al via de Regeling Farmaceutische Hulp vastgelegd. In het voorjaar van 2004 zijn de tijdelijke vergoedingsregeling Remicade en de beleidsregel dure geneesmiddelen in de vergaderingen van Kamer Ivan het CTG door veldpartijen behandeld. Na zorgvuldige afweging, waarin het feit dat er geen tekort aan Enbrel meer is een belangrijke rol heeft gespeeld, heeft het CTG besloten om de tijdelijke vergoedingsregeling Remicade met ingang van 1 mei 2004 te laten vervallen. Remicade is voor de indicatie reumatoïde artritis per die datum opgenomen in de beleidsregel dure geneesmiddelen. Op basis van de beleidsregel dure geneesmiddelen kunnen de instellingen, voor de geneesmiddelen die onder deze beleidsregel vallen, een budgettaire vergoeding van maximaal 75% overeenkomen met verzekeraars. Overigens, het vergoedingspercentage voor de patiënten die reeds met Remicade werden behandeld blijft gehandhaafd op 100. De afgelopen jaren zijn er dus door het tekort aan Enbrel meer patiënten met Remicade in het ziekenhuis behandeld dan aanvankelijk voorzien was. Deze situatie verandert nu, doordat meer patiënten extramuraal behandeld worden. Verschillende partijen, waaronder Zorgverzekeraars Nederland in de genoemde brief, stellen dat deze gang van zaken medisch onwenselijk is en financieel nadelig. Zoals ook aangegeven in de brief van Zorgverzekeraars Nederland betreft het hier geneesmiddelen die gelijkwaardig zijn. De conclusie dat deze gang van zaken medisch onwenselijk zou zijn neem ik derhalve niet zonder meer over. Met betrekking tot de financiële onwenselijkheid wil ik opmerken dat Zorgverzekeraars Nederland in de kostenschattingen ervan uitgaat dat alle Remicade gebruikende patiënten nu worden omgezet op andere middelen. Gezien het feit dat voor bestaande patiënten de Remicade vergoeding op 100% is gehandhaafd, en dus de meerkosten alleen opgaan voor nieuwe reumapatiënten die op deze middelen zijn aangewezen, is deze kostenschatting een overschatting, zeker de eerste jaren. Hoe de prijsstelling van de reumamiddelen zich op de langere termijn zal ontwikkelen laat zich moeilijk voorspellen. Ook de conclusie dat deze gang van zaken financieel onwenselijk is neem ik dus niet zonder meer over. Zoals ik ook in mijn brief, 2 juli 2004 met kenmerk DBO-CB-U-2487437 heb aangegeven ben ik niet voornemens om het CTG te vragen de criteria van de beleidsregel dure geneesmiddelen met het oog hierop aan te passen. </antwoord>
      <antwoord nummer="4">Zoals ik ook in mijn brief van 2 juli 2004 heb aangegeven heb ik met de verschillende partijen over de beleidsregel dure geneesmiddelen in ziekenhuizen gesproken. Echter op grond van de aangeleverde gegevens zie ik geen aanleiding om het CTG te vragen de criteria van deze beleidsregel aan te passen. Ook niet naar aanleiding van de brief van Zorgverzekeraars Nederland. Wel zal ik natuurlijk deze beleidsregel blijven monitoren en, indien daar aanleiding voor is, aanpassen. </antwoord>
      <noten afkomstig="antwoord"/>
   </antwoorden>
</kvr>
