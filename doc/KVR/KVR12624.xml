<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verhagen (CDA) aan de minister van Buitenlandse Zaken over de weigering van toegang aan een CNV-medewerker tot Cuba. (Ingezonden 23 oktober 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12624
</item>
         <item attribuut="Inhoud">Betreft de tegenwerking van de Cubaanse regering bij de organisatie van een congres van de Cubaanse onafhankelijke vakbond CUTC en weigering van een visum voor CNV-voorzitter Terpstra en CNV-medewerker Eva Scholte.</item>
         <item attribuut="Rubriek">Arbeid (Werknemers) Inkomen en rechtspositie (Medezeggenschap) Staats- en bestuursrecht (Grondrechten)</item>
         <item attribuut="Trefwoorden">Cuba Mensenrechten Werknemersorganisaties</item>
         <item attribuut="Vindplaats">Kamervragen met antwoord 2000-2001, nr. 262, Tweede Kamer</item>
         <item attribuut="Vraagnr_bij_indiening">2000101500</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Verhagen</persoon>
         </item>
         <item attribuut="Datum_reaktie">2000-11-14</item>
         <item attribuut="Datum_indiening">2000-10-23</item>
         <item attribuut="Document-id">KVR12624</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="543" allpagenumbers="543 544" vetnummer="2000101500" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12624" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="262" onderwerp="" indiendatum="2000-10-23">
         <vrager partij="CDA" oorsprong="parlement">Verhagen</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2000-11-14">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Bent u op de hoogte van het feit dat de voorzitter van het CUTC, Pedro Pablo Alvarez Ramos wederom is gearresteerd, nu omdat hij een persconferentie over het CUTC-congres wilde organiseren? </vraag>
      <vraag nummer="2">Is het u bekend dat de Cubaanse regering op alle mogelijke manieren de CUTC tegenwerkt bij de organisatie van het congres? </vraag>
      <vraag nummer="3">Bent u ook van mening dat de Cubaanse regering hiermee de door haar ondertekende ILO-conventie ter zake schendt? </vraag>
      <vraag nummer="4">Hoe beoordeelt u de opstelling van de Cubaanse regering tegenover de CUTC tegen de achtergrond van haar toezegging tijdens de Nederlandse handelsmissie om de dialoog over mensenrechten aan te gaan? </vraag>
      <vraag nummer="5">Bent u bereid te protesteren bij Cuba tegen de arrestatie van Pedro Pablo Alvarez Ramos en aan te dringen op opheldering over de gang van zaken alsmede op respect voor vakbondsvrijheid? </vraag>
      <vraag nummer="6">Heeft u kennisgenomen van het feit dat CNV-voorzitter Doekle Terpstra een visum voor Cuba en CNV-medewerker Eva Scholte de toegang tot Cuba is geweigerd door de Cubaanse regering waardoor zij niet hebben kunnen deelnemen aan het congres van de onafhankelijke vakbond CUTC? </vraag>
      <vraag nummer="7">Hoe beoordeelt u de huidige mensenrechtensituatie in Cuba en ziet u enige positieve verandering ten gevolge van de dialoog van Nederland en Cuba danwel van het bezoek van de Nederlandse handelsmissie? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja. De CUTC wordt door de Cubaanse regering niet als vakbondsorganisatie erkend en beschouwd als een dissidentenbeweging. Dergelijke bewegingen worden door het regime niet getolereerd. Dissidenten worden beschouwd als handlangers van de Verenigde Staten. Soms worden huiskamerbijeenkomsten van dissidenten en contacten met buitenlandse bezoekers oogluikend toegestaan, bijvoorbeeld wanneer een internationale top plaatsvindt en Cuba de internationale aandacht op zich gericht weet. In het huidige politieke klimaat is een congres van een onafhankelijke vakbeweging met buitenlandse gasten niet mogelijk. </antwoord>
      <antwoord nummer="3">Inderdaad. Het Cubaanse optreden is in strijd met het in ILO conventie 87 vastgelegde recht op vrije vakbondsorganisatie en het in ILO conventie 89 vastgelegde recht op collectieve onderhandelingen. </antwoord>
      <antwoord nummer="4">Deze opstelling is bijzonder onbevredigend. Bovendien is tijdens het recente bezoek van de Cubaanse minister van Buitenlandse Handel aan Nederland, zowel door het Ministerie van Economische Zaken als door het Ministerie van Buitenlandse Zaken geïntervenieerd met betrekking tot de positie van de CUTC waarbij is gewezen op de inhoud van de betreffende ILO-conventies. Ik zal over de gang van zaken rondom deze vakbond mijn teleurstelling tegenover de Cubaanse regering uitspreken. </antwoord>
      <antwoord nummer="5">In mijn contacten met de Cubaanse regering zal ik mijn bezwaren tegen de wijze waarop een vrije vakbond als het CUTC in zijn functioneren wordt belemmerd kenbaar maken en trachten te bevorderen dat Pedro Pablo Alvarez Ramos wordt vrijgelaten. </antwoord>
      <antwoord nummer="6">Ja. De opstelling van de Cubaanse regering met betrekking tot manifestaties van niet officieel door de overheid erkende organisaties is mij bekend. Bij gelegenheid van het bezoek van de Cubaanse Minister van Buitenlandse Handel is daarom expliciet gewezen op het recht van de vrijheid van organisatie van vakbonden en de wenselijkheid een visum te verlenen aan CNV-voorzitter Terpstra. Indien het visum was verleend en het congres doorgang had kunnen vinden, had ik dit beschouwd als een positiefgebaar en een stap in de richting van een verbetering van de mensenrechtensituatie. Deze stap is door Cuba niet gezet. </antwoord>
      <antwoord nummer="7">De mensenrechtensituatie in Cuba is nog steeds onbevredigend. De kern van het probleem is dat Cuba internationaal erkende mensenrechten niet respecteert. De Cubaanse overheid voert sinds jaar en dag een repressief beleid ten aanzien van oppositionele krachten in de samenleving, hoewel de aard en mate van de repressie zich soms kan wijzigen. Af en toe, wanneer Cuba het oog van de wereld op zich gericht weet, wordt het de bekendste dissidenten toegestaan kort uit de schaduw te treden en zich te verstaan met buitenlandse bezoekers. Onverwacht worden bepaalde dissidenten soms in vrijheid gesteld en anderen weer opgepakt. Van een substantiële verbetering van de mensenrechtensituatie kan niet worden gesproken. De dialoog met Cuba over de mensenrechten wordt afgestemd met de overige EU-partners. Op korte termijn bestaat geen uitzicht op een ontwikkeling richting pluriforme democratie. De dialoog met Cuba heeft dat nog niet kunnen bewerkstelligen. Toch ben ik er van overtuigd dat voortzetting van de dialoog betere garanties biedt op resultaten dan een beleid van isolatie. Een rechtstreeks verband tussen de Nederlandse handelsmissie en een verbetering van de mensenrechtensituatie is op dit moment niet aanwijsbaar. Naar mijn mening zullen toenemende handelscontacten uiteindelijk wel de interne Cubaanse verhoudingen kunnen beïnvloeden. In dit kader steunt de regering de OESO richtlijnen voor multinationale ondernemingen die onlangs werden vastgesteld en voorzien in het respecteren van de vier relevante ILO-conventies. </antwoord>
      <noten afkomstig="antwoord"/>
   </antwoorden>
</kvr>
