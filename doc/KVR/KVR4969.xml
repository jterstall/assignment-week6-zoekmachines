<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Oven en Van Traa (beiden PvdA) over het arrest van het Europese Hof voor de rechten van de mens. (Ingezonden 2 mei 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4969
</item>
         <item attribuut="Inhoud">Betreft vragen over de gehanteerde wettelijke basis voor de invrijheidstelling van de vier personen ten opzichte van wie de procesvoering door het Hof voor de rechten van de mens in Straatsburg op 23 april 1997 als schending van het fair-trial-beginsel is aangemerkt.</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Mensenrechten</item>
         <item attribuut="Vindplaats">Kamervragen met antwoord 1996-1997, nr. 1247, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Van Oven</persoon>
            <persoon partij="PvdA">Van Traa</persoon>
         </item>
         <item attribuut="Datum_reaktie">1997-05-23</item>
         <item attribuut="Datum_indiening">1997-05-02</item>
         <item attribuut="Document-id">KVR4969</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2549" allpagenumbers="2549 2550" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1247" onderwerp="" indiendatum="1997-05-2">
         <vrager partij="PvdA" oorsprong="parlement">Van Oven</vrager>
         <vrager partij="PvdA" oorsprong="parlement">Van Traa</vrager>
         <vraagt-aan/>
      </vraagdata>
      <antwoorddata antwoorddatum="1997-05-23">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Welke wettelijke basis hebt u gehanteerd voor de invrijheidstelling van de vier personen ten opzichte van wie de procesvoering door het Hof voor de rechten van de mens in Straatsburg op 23 april 1997 als schending van het fair trial-beginsel is aangemerkt? </vraag>
      <vraag nummer="2">Hebt u geïnventariseerd in hoeveel gevallen, waarin een veroordeling is uitgesproken, de bewijsvoering op soortgelijke wijze heeft plaatsgevonden of kunt u dit op enigerlei wijze doen nagaan? </vraag>
      <vraag nummer="3">Is in de Nederlandse rechtspleging niet behoorlijk geregeld welk effect uitspraken van het Hof in Straatsburg, waarbij een schending van de Europese Conventie voor de Rechten van de Mens is vastgesteld, hebben voor personen ten aanzien van wie zulk een schending is vastgesteld? </vraag>
      <vraag nummer="4" voetnoot="1">Bent u bereid te overwegen terzake wetsvoorstellen te doen op kortere termijn dan aangekondigd in de Memorie van Toelichting op het wetsontwerp inzake (onder meer) de herziening in strafzaken? <voetnoot nummer="1"/>
      </vraag>
      <vraag nummer="5">Kunt u aangeven of in andere landen op het gebied van het horen van anonieme getuigen oplossingen zijn gevonden die de toets der Straatsburgse kritiek wél hebben doorstaan? </vraag>
      <noten afkomstig="vraag">
         <noot nummer="1">Zie Kamerstuk 25 240, nr. 3</noot>
      </noten>
   </vragen>
   <toelichting>deze vragen dienen ter aanvulling op de eerdere vragen ter zake van de leden Koekkoek en Soutendijk-van Appeldoorn, ingezonden 29 april 1997. </toelichting>
   <antwoorden aantal="4">
      <antwoord nummer="1">De invrijheidstelling van de vier klagers is gebaseerd op de bevoegdheid van de Minister van Justitie tot het verlenen van strafonderbreking (artikel 46 Beginselenwet Gevangeniswezen) voor de tijd van drie maanden. Dat is dezelfde termijn binnen welke de regering aan het Hof te Straatsburg zal moeten laten weten welke genoegdoening dezerzijds verder nog aan klagers kan worden verschaft. </antwoord>
      <antwoord nummer="2">Voor het antwoord op deze vraag verwijs ik naar mijn antwoord op vraag 3 van de leden van uw Kamer, Koekkoek en Soutendijk-van Appeldoorn, over ditzelfde onderwerp. </antwoord>
      <antwoord nummer="3 en 4">Het Wetboek van Strafvordering bevat thans geen bepalingen op grond waarvan door het openbaar ministerie of de Staat meteen kan worden gereageerd op de vaststelling van een schending van het EVRM. Wel bestaat in het civiele recht de mogelijkheid van het executiegeschil in kort geding, met behulp waarvan de klager door de rechter kan laten vaststellen welk effect de uitspraak van het Hof in Straatsburg zou moeten hebben. In antwoord op eerdere kamervragen heb ik toegezegd dat ik zou bezien of met het oog op een voorziening in het Wetboek van Strafvordering de herzieningsprocedure zou kunnen worden aangepast. Bij het overwegen van deze mogelijkheid is gebleken dat een nadeel van een dergelijke voorziening zou zijn dat het een oneigenlijke aanpassing van de herzieningsprocedure zou meebrengen, omdat deze primair is bedoeld voor het herstel van feitelijke misslagen, waarvan in het geval van een uitspraak van het Hof in Straatsburg geen sprake is. Een tweede nadeel van een dergelijke procedure is dat de Hoge Raad de zaak niet zelf kan afdoen, doch deze slechts kan verwijzen naar een gerechtshof voor een nieuwe feitelijke behandeling. In de derde plaats zou een dergelijke procedure in de regel te lang duren. Ik bezie momenteel waar een dergelijke voorziening beter kan worden ingepast. Overigens wil ik in dit verband wijzen op de wetgevingsprioriteiten, waarin zo’n voorstel een plaats moet krijgen. Het aantal gevallen waarin dit probleem zich voordoet zal, en ik verwijs hiervoor ook naar de antwoorden op de vragen van de leden Koekkoek en Soutendijk-van Appeldoorn, in de praktijk niet groot zijn. </antwoord>
      <antwoord nummer="5">Uit een inventarisatie die is gemaakt ten behoeve van de Raad van Europa met het oog op de voorbereiding van aanbevelingen over optreden tegen intimidatie van getuigen en de rechten van de verdediging is gebleken dat in weinig lidstaten specifieke wettelijke regelingen voor het anoniem horen van getuigen bestaan. In Denemarken, Oostenrijk en Duitsland bestaan onder strikte voorwaarden mogelijkheden voor het anoniem horen van getuigen; deze regelingen zijn evenwel van betrekkelijk recente datum en hebben nog niet tot uitspraken van het EHRM geleid. Duidelijk is geworden dat de Nederlandse regeling in vergelijking tot deze landen vrij uitvoerig en gedetailleerd is. Zij is vooral uniek in het opzicht dat aan de rechter-commissaris een exclusieve rol wordt toegekend bij de procedure tot het erkennen van de bedreigde getuige in het kader van het gerechtelijk vooronderzoek. </antwoord>
      <noten afkomstig="antwoord"/>
   </antwoorden>
</kvr>
