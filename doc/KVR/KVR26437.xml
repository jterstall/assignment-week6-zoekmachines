<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Depla en Dijksma (beiden PvdA) aan de minister van Verkeer en Waterstaat over achterstallig onderhoud van het spoor van de sneltram in de regio Utecht. (Ingezonden 23 augustus 2006); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26437
</item>
         <item attribuut="Inhoud">Vragen naar aanleiding van berichten dat door het achterstallig onderhoud van het spoor van de sneltram in de regio Utrecht delen van het baanvak tijdelijk buiten gebruik zijn gesteld. Prorail (verantwoordelijk voor onderhoud) zou niet hebben gereageerd op klachten van Connexxion (exploitant van de sneltramdiensten).</item>
         <item attribuut="Rubriek">Verkeer, vervoer en waterstaat (Openbaar vervoer) Verkeer, vervoer en waterstaat (Spoorwegen)</item>
         <item attribuut="Trefwoorden">Openbaar vervoer Spoorwegen Utrecht</item>
         <item attribuut="Vindplaats">Kamervragen met antwoord 2006-2007, nr. 38, Tweede Kamer</item>
         <item attribuut="Vraagnr_bij_indiening">2050617910</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="PvdA">Depla</persoon>
            <persoon partij="PvdA">Dijksma</persoon>
         </item>
         <item attribuut="Datum_reaktie">2006-09-25</item>
         <item attribuut="Datum_indiening">2006-08-23</item>
         <item attribuut="Document-id">KVR26437</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="77" allpagenumbers="77 78 79" vetnummer="2050617910" code="0607tkkvr38" lopendefooter="Tweede Kamer, vergaderjaar 2006–2007, Aanhangsel" filenaam="KVR26437" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="38" onderwerp="" indiendatum="2006-08-23">
         <vrager partij="PvdA" oorsprong="parlement">Depla</vrager>
         <vrager partij="PvdA" oorsprong="parlement">Dijksma</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2006-09-25">
         <antwoorder functie="minister" ministerie="Verkeer en Waterstaat">Peijs</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1">Bent u bekend met het achterstallig onderhoud van het spoor van de sneltram in de regio Utrecht? Is het waar dat door het achterstallig onderhoud van dit baanvak delen van het spoor tijdelijk buiten gebruik zijn gesteld? </vraag>
      <vraag nummer="2">Is het waar dat de inspectie van het ministerie van Verkeer en Waterstaat het baanvak aan het inspecteren is? Is onderhoud op meer delen van dit baanvak achterstallig? Leidt dit op meer plekken van het baankvak tot het stilleggen van de sneltram? </vraag>
      <vraag nummer="3">Is het waar dat Conexxion, dat de sneltram rijdt, Prorail al meer dan een jaar geleden gewezen heeft op dit achterstallig onderhoud? </vraag>
      <vraag nummer="4">Wat is de reden dat Prorail niet gereageerd heeft op deze klachten door het onderhoud ter hand te nemen? </vraag>
      <vraag nummer="5">Was u op de hoogte van het achterstallig onderhoud? Is het waar dat Prorail u een brief gestuurd heeft met het verzoek om budget voor het onderhoud van dit baanvak? Klopt het dat die brief in februari 2005 gestuurd is? Wat is de reden dat u toen geen budget beschikbaar heeft gesteld? </vraag>
      <vraag nummer="6">Wie is volgens de Spoorwegwet verantwoordelijk voor het onderhoud van dit baanvak? Klopt het dat in de wet nog niet duidelijk is geregeld wie daar verantwoordelijk voor is? Waarom is Prorail verantwoordelijk voor het onderhoud? Waarom is het beheer met bijbehorende budget niet overgedragen naar de regio? Welke afspraken heeft u hierover gemaakt met de regio? Klopt het dat deze afspraken uit 1999 stammen? Klopt het dat afgesproken is dat het Rijk verantwoordelijk is voor de vervanging en vernieuwing van de sneltrambaan alvorens deze overgedragen zou worden aan de regio Utrecht? Waarom ligt er nog steeds geen structurele oplossing? </vraag>
      <vraag nummer="7">Is het waar dat Prorail het onderhoud tot het minimum wil terugbrengen vanwege de verbouwing van Utrecht CS? Wat betekent dit voor het comfort van de reizigers? Is de veiligheid in het geding? Wanneer wordt het spoor van het baanvak van de sneltram vervangen? </vraag>
      <vraag nummer="8">Deelt u de mening dat reizigers die gewoon hun kaartje betalen, recht hebben om comfortabel vervoerd te worden en dat daarom het onderhoud niet tot het minimum mag worden teruggebracht? </vraag>
      <vraag nummer="9">Bent u bereid Prorail per ommegaande opdracht te geven het onderhoud op orde te brengen? </vraag>
      <vraag nummer="10">Bent u bereid de regio Utrecht zelf het achterstallig onderhoud uit te laten voeren als Prorail in gebreke blijft? Bent u bereid hiervoor budget beschikbaar te stellen? </vraag>
      <noten afkomstig="vraag"/>
   </vragen>
   <antwoorden aantal="10">
      <antwoord nummer="1">De Inspectie Verkeer en Waterstaat heeft op donderdag 10 augustus 2006 een feitelijke situatie aangetroffen die naar haar oordeel tot directe gevaarzetting leidde. Zij heeft in overeenstemming met haar wettelijke taak en bevoegdheid besloten het vervoer ter plaatse stil te leggen en het betreffende spoor buiten gebruik te stellen. Het betreft het gedeelte tussen de haltes Utrecht CS en Moreelsepark, in de richting van deze laatste halte. In de lastgeving die door de Inspectie is afgegeven, is sprake van een snelheidsbeperking van 10 km/uur voor het gedeelte van het spoor van de halte Utrecht CS naar de eindhalte en daarbij mochten geen reizigers worden vervoerd. ProRail is als beheerder verantwoordelijk voor het onderhoud van het spoor van de sneltram in de regio Utrecht. ProRail heeft mij als zijn mening te kennen gegeven dat er in het onderhavige geval geen sprake was van achterstallig onderhoud. Wél wordt aangegeven dat het onderhoud ter hoogte van het station Utrecht Centraal «met enige terughoudendheid» wordt uitgevoerd wegens de grote ombouw ter plaatse. ProRail was niet in staat aan de Inspectie duidelijk te maken welke normen worden gehanteerd voor deze lijn, waaraan de staat van het onderhoud aan de infrastructuur kan worden getoetst. </antwoord>
      <antwoord nummer="2">De Inspectie Verkeer en Waterstaat heeft het hele tracé van de sneltram Utrecht-Nieuwegein-IJsselstein geïnspecteerd. Enkele zaken zijn daarbij opgevallen, maar deze leidden niet tot directe veiligheidsrisico’s. Maatregelen ter verbetering zijn door ProRail genomen. Deze inspectie gaf geen aanleiding tot verdere stillegging van de tramlijn of delen daarvan. </antwoord>
      <antwoord nummer="3">Uit navraag bij Connexxion blijkt dat zij in de zomer van 2005 zowel schriftelijk als via gesprekken Prorail hebben geattendeerd op slechte delen van de infrastructuur. Dit betrof volgens ProRail geen achterstallig onderhoud, maar discussie over zogenaamde comfortnormen. </antwoord>
      <antwoord nummer="4">ProRail heeft wel gereageerd. Verbeteringen waren opgenomen in het uitvoeringsprogramma voor onderhoud op zeer korte termijn. </antwoord>
      <antwoord nummer="5">ProRail heeft eind 2004, ten behoeve van de beheerbeschikking 2005, mij geïnformeerd over welke maatregelen voor de instandhouding van de sneltram infrastructuur nodig zijn om als beheerder te kunnen instaan voor de beschikbaarheid en veilige berijdbaarheid en heeft mij om een financiële bijdrage gevraagd voor het onderhoud. Ik heb toen aangegeven dat: – de regionale overheid, het Bestuur Regio Utrecht (BRU), verantwoordelijk is, – ProRail met het BRU deze problematiek dient te bespreken en – het BRU bij mij een subsidieaanvraag kan indienen. Een dergelijke aanvraag voor een financiële bijdrage voor onderhoud is voor het eerst door BRU ingediend bij mijn ministerie voor het jaar 2006. </antwoord>
      <antwoord nummer="6">De minister is verantwoordelijk voor de hoofdspoorweginfrastructuur (artikel 5 Spoorwegwet). Welke infrastructuur als zodanig wordt aangemerkt, wordt vastgelegd per KB (artikel 2 lid 1, Spoorwegwet). In het KB hoofdspoorweginfrastructuur is de sneltram verbinding Utrecht-Nieuwegein niet opgenomen. De sneltram valt dus niet onder de vigerende regelgeving van de Spoorwegwet. Geldende regelgeving ten aanzien van de sneltram zijn de Locaalspoor- en Tramwegwet van 9 juli 1900 en de Wet personenvervoer 2000. De NS hebben in 1983 voor de sneltramdienst een concessie gekregen van de minister van Verkeer en Waterstaat op grond van de Locaalspoor- en Tramwegwet. Deze concessie gold zowel voor het vervoer als voor het beheer en onderhoud van de infrastructuur. De Locaalspoor- en Tramwegwet kent namelijk geen scheiding tussen vervoer en beheer en onderhoud van infrastructuur. ProRail voert nu, als rechtsopvolger van de NV NS, het beheer en onderhoud uit. Per 1 januari 1998 is het BRU verantwoordelijk geworden voor de bekostiging van het onderhoud. In de ministeriele regeling Kosten Exploitatie Openbaar Vervoer 1998 is naast de exploitatiesubsidie een extra structureel bedrag voor het BRU opgenomen voor dagelijks beheer en onderhoud. Er is dus wel degelijk budget overgedragen. Tevens is in 1998 in een briefwisseling tussen V&amp;W en BRU afgesproken dat: – conform de berekeningen van de beheerder, aanvullend budget tot 2003 niet noodzakelijk was ten opzichte van de in de regiobekostiging opgenomen subsidie; – nog structurele afspraken gemaakt zouden worden over middelen van V&amp;W voor vervanging en vernieuwing (groot onderhoud) in relatie tot overdracht van eigendommen en verantwoordelijkheden aan het BRU. Het BRU en mijn ministerie zijn in juni 2006 een gezamenlijk project gestart waarin één van de deelprojecten gericht is op het verkrijgen van een beeld van de kosten voor vervanging en vernieuwing van de sneltraminfrastructuur, met als doel de boven vermelde structurele afspraak te maken. Om de afspraken in dit gemeenschappelijke project zo spoedig mogelijk uitgewerkt te krijgen, hebben BRU en mijn ministerie afgesproken een Stuurgroep op te starten, waarvan de portefeuillehouder van het BRU voorzitter zal zijn. </antwoord>
      <antwoord nummer="7">Ter plaatse van de stationsomgeving wordt Toestand Afhankelijk Onderhoud toegepast. Dit regiem wordt veelal toegepast op infrastructuur waarvan bekend is dat de levensduur ten einde loopt. Ter hoogte van Utrecht CS is grootscheepse vervanging of vernieuwing niet meer rendabel, nu er plannen zijn voor verlegging van de baan. Volgens ProRail wordt aan de veiligheidswaarden voldaan. De Inspectie is op grond van eigen waarneming op een deel van de lijn een andere mening toegedaan, wat leidde tot de lastgeving. Het deel van het spoor waar de Inspectie VenW het personenvervoer heeft stilgelegd, is nu wel aangepakt. </antwoord>
      <antwoord nummer="8">Ja. Reizigers hebben recht op veilig en comfortabel vervoer. Het onderhoud dient dat te waarborgen. </antwoord>
      <antwoord nummer="9">Nee, daartoe ben ik niet bereid. Aangezien het BRU op dit moment geld ontvangt voor dagelijks onderhoud en Prorail het dagelijks onderhoud aan deze lijn verricht, is BRU de meest aangewezen instantie om de acute problemen op te lossen. Tegelijkertijd maak ik, binnen het in antwoord 6 genoemde project, met het BRU afspraken over lange termijn instandhoudingkosten van de infrastructuur. Na het ingrijpen van de Inspectie VenW, de buiten gebruikstelling van 10 augustus 2006, zijn overigens de hoogstnoodzakelijke herstelwerkzaamheden uitgevoerd en, naar ik heb vernomen van het BRU, spreekt het BRU ProRail op zijn verantwoordelijkheden aan. </antwoord>
      <antwoord nummer="10">Nee. In de huidige situatie wordt het onderhoud door Prorail uitgevoerd en mijn Inspectie zal er op toezien dat ProRail niet in gebreke blijft. Waar het gaat om het beschikbaar stellen van budget, verwijs ik u naar het antwoord op de vragen onder 6. Ik vertrouw er op u hiermee voldoende te hebben geïnformeerd. </antwoord>
      <noten afkomstig="antwoord"/>
   </antwoorden>
</kvr>
