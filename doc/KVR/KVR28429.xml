<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Halsema (GroenLinks) aan de ministers van Onderwijs, Cultuur en Wetenschap en van Justitie over het beleid van de Publieke Omroep ten aanzien van auteursrechten. (Ingezonden 24 mei 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28429
</item>
         <item attribuut="Inhoud">Vragen naar aanleiding persbericht Dutch Directors Guild, 22 mei 2007: onafhankelijke regisseurs en scenarioschrijvers hekelen de manier waarop de publieke omroep omgaat met het auteursrecht van onafhankelijke filmmakers en hen steeds meer dwingt hun rechten af te staan in een 'buy-out'. Indiener wil dat de ministers van OCW en Justitie in gesprek gaan met de publieke omroep om aan het afkopen van auteursrechten nadere voorwaarden te stellen.</item>
         <item attribuut="Rubriek">Burgerlijk recht en burgerlijk procesrecht (Intellectueel en industrieel eigendom) Communicatie, media en informatievoorziening (Omroepen)</item>
         <item attribuut="Trefwoorden">Auteursrecht Omroepen</item>
         <item attribuut="Vindplaats">Kamervragen met antwoord 2006-2007, nr. 1820, Tweede Kamer</item>
         <item attribuut="Vraagnr_bij_indiening">2060716050</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Halsema</persoon>
         </item>
         <item attribuut="Datum_reaktie">2007-06-12</item>
         <item attribuut="Datum_indiening">2007-05-24</item>
         <item attribuut="Document-id">KVR28429</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3849" allpagenumbers="3849 3850" vetnummer="2060716050" code="0607tkkvr1820" lopendefooter="Tweede Kamer, vergaderjaar 2006–2007, Aanhangsel" filenaam="KVR28429" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1820" onderwerp="" indiendatum="2007-05-24">
         <vrager partij="GroenLinks" oorsprong="parlement">Halsema</vrager>
         <vraagt-aan>de ministers van Onderwijs, Cultuur en Wetenschap en van Justitie</vraagt-aan>
      </vraagdata>
      <antwoorddata antwoorddatum="2007-06-12">
         <antwoorder functie="minister" ministerie="Onderwijs, Cultuur en Wetenschap">Plasterk</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Heeft u kennisgenomen van de brief van de Dutch Directors Guild en het Netwerk Scenarioschrijvers inzake de manier waarop de Publieke Omroep omgaat met het auteursrecht van filmmakers? <voetnoot nummer="1"/>
      </vraag>
      <vraag nummer="2">Klopt het dat de Publieke Omroep onafhankelijke makers steeds meer dwingt om hun rechten in een «buy out» af te staan? </vraag>
      <vraag nummer="3">Wat is uw mening over het eventueel dwingen door de Publieke Omroep om auteursrechten in een «buy out» af te staan? </vraag>
      <vraag nummer="4">Deelt u de mening van de schrijvers van de brief dat de Publieke Omroep een voorbeeldfunctie zou moeten vervullen wanneer het gaat om het erkennen van auteursrechtelijke aanspraken van filmers? Zo ja, deelt u de mening dat het afkopen van auteursrechten middels een buy out strijdig is met deze voorbeeldfunctie? </vraag>
      <vraag nummer="5">Bent u bereid met de Publieke Omroep in gesprek te gaan of andere maatregelen te nemen waardoor het afkopen van auteursrechten aan nadere voorwaarden wordt verbonden? </vraag>
      <noten afkomstig="vraag">
         <noot nummer="1">Persbericht Dutch Directors Guild, 22 mei 2007: Filmmakers hekelen beleid Publieke Omroep t.a.v. auteursrechten</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Het is mij niet bekend dat de publieke omroep onafhankelijke makers steeds meer dwingt hun rechten in een «buy-out» af te staan. Makers hebben op grond van artikel 45d van de Auteurswet recht op een billijke vergoeding van de filmproducent voor het gebruik van hun werken. De wet lijkt er blijkens de totstandkomingsgeschiedenis van art. 45d Aw niet aan in de weg te staan dat de vergoeding, mits schriftelijk overeengekomen en billijk, in één keer wordt afgekocht. Een veel meer voorkomende variant in de huidige praktijk die goed aansluit bij de inhoud en strekking van art. 45d Aw is evenwel een beperkt omschreven rechtenverlening voor omroepdoeleinden tegen een vergoeding vooraf en een verdeling van eventuele nadere exploitatieinkomsten. </antwoord>
      <antwoord nummer="3">Zoals bij de beantwoording van vraag 2 reeds is aangegeven staat de wet niet in de weg aan een zogenaamde buy-out, mits de vergoeding billijk is en schriftelijk wordt overeengekomen. Het is de opdracht van de publieke omroep redelijke en realistische contracten af te sluiten voor multimediaal gebruik van rechten van makers. Makers hebben er evenals omroeporganisaties baat bij dat filmwerken het publiek, dat zich over verschillende platforms verspreid, blijven bereiken. Indien de exploitatie via verschillende platforms leidt tot extra inkomsten is het redelijk dat makers daar ook financieel in meedelen. Het is aan beide partijen om in goede onderhandeling hiervoor passende kaders te ontwikkelen. Daarbij kan van dwang geen sprake zijn. Als een buy-out niet billijk is, omdat niet genoegzaam rekening is gehouden met extra opbrengst van exploitatie via nieuwe distributiemethoden en -technieken, dan kan men met een gerede kans op succes naar de rechter stappen. </antwoord>
      <antwoord nummer="4">Ja, Ik vind dat van de publieke omroep verwacht mag worden redelijke en realistische contracten af te sluiten voor multimediaal gebruik van rechten van makers. Dit is de publieke omroep aan zijn bijzondere status verplicht. Zie verder het antwoord op vraag 3. Ik deel de mening niet dat het afkopen van auteursrechten daar strijdig mee is. In welke vorm contracten worden afgesloten, al dan niet middels buy-out, is aan de onderhandelingspartners. Dat de publieke omroep oog heeft voor de positie van de makers blijkt uit een onlangs door hen georganiseerde bijeenkomst, waarin makers uitgebreid in de gelegenheid zijn gesteld hun positie toe te lichten. Ik zie deze bijeenkomst als een nieuwe start voor het overleg tussen de publieke omroep en de rechthebbenden over het gebruik van rechten in de digitale omgeving. </antwoord>
      <antwoord nummer="5">In het digitale medialandschap zal de publieke omroep zijn media-aanbod beschikbaar stellen langs steeds meer kanalen en gedurende een langere periode. Dit kan alleen als de publieke omroep daarvoor de rechten afdoende geregeld heeft. De positie van de makers vraagt daarbij bijzondere aandacht. Zij verkeren vaak in een zwakke(re) onderhandelingspositie ten opzichte van de publieke omroep. Het kabinet werkt aan een wetsvoorstel om hun positie te versterken door een wettelijke regeling van het auteurscontractenrecht. Het streven is er op gericht dit voorstel na het zomerreces ter consultatie voor te leggen aan betrokken partijen. Uiteraard ben ik daarnaast bereid in mijn gesprekken met de publieke omroep aandacht te vragen voor de positie van de makers. </antwoord>
      <noten afkomstig="antwoord"/>
   </antwoorden>
</kvr>
