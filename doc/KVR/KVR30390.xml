<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Teeven (VVD) aan de minister van Justitie over de uitspraak van het Gerechtshof Den Haag in de zaak van de leider van de Filippijnse Communistische Partij. (Ingezonden 2 november 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30390
</item>
         <item attribuut="Inhoud">Vragen naar aanleiding van de uitspraak van de Raadkamer van het Gerechtshof Den Haag in het hoger beroep van de leider van de Filippijnse Communistische Partij. Gevraagd wordt onder meer naar de toekomstige invulling van de opsporing en vervolging van oorlogsmisdrijven.</item>
         <item attribuut="Rubriek">Veiligheidsbeleid en defensie (Oorlogsstrafrecht)</item>
         <item attribuut="Trefwoorden">Oorlogsmisdrijven</item>
         <item attribuut="Vindplaats">Kamervragen met antwoord 2007-2008, nr. 886, Tweede Kamer</item>
         <item attribuut="Vraagnr_bij_indiening">2070804140</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="VVD">Teeven</persoon>
         </item>
         <item attribuut="Datum_reaktie">2007-12-14</item>
         <item attribuut="Datum_indiening">2007-11-02</item>
         <item attribuut="Document-id">KVR30390</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1893" allpagenumbers="1893 1894" vetnummer="2070804140" code="0708tkkvr886" lopendefooter="Tweede Kamer, vergaderjaar 2007–2008, Aanhangsel" filenaam="KVR30390" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="886" onderwerp="" indiendatum="2007-11-2">
         <vrager partij="VVD" oorsprong="parlement">Teeven</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="14 december 2007), zie ook Aanhangsel Handelingen nr. 702, vergaderjaar 2007–2008.">
         <antwoorder functie="minister" ministerie="Justitie">Hirsch Ballin</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Bent u bekend met de uitspraak van de Raadkamer van het Gerechtshof Den Haag in hoger beroep in de strafzaak tegen de leider van de Filippijnse Communistische partij (CPP)? <voetnoot nummer="1"/>
      </vraag>
      <vraag nummer="2">Waarom is er overgegaan tot aanhouding van de betrokken verdachte? Worden in de toekomst in opsporingsonderzoeken maatregelen genomen om de looptijd van dergelijke onderzoeken te bekorten? </vraag>
      <vraag nummer="3">Acht u het in zijn algemeenheid de taak van de rechter die over de voorlopige hechtenis beslist, om reeds in deze fase van de vervolging een oordeel te geven over de betrouwbaarheid van de getuigenverklaringen vanwege politieke context en de wijze waarop de verdediging in de loop van de procedure verdedigingsrechten geldend zal kunnen maken, voordat het opsporingsonderzoek is afgerond en voordat er een gerechtelijk vooronderzoek heeft plaatsgevonden? </vraag>
      <vraag nummer="4">Geeft de uitspraak u aanleiding om met College van procureurs-generaal in overleg te treden hoe de opsporing en vervolging van oorlogsmisdrijven in de toekomst nader invulling moet krijgen? </vraag>
      <vraag nummer="5">Kunt u de Kamer informeren over de contacten die hebben plaatsgevonden tussen de Philipijnse autoriteiten en de Nederlandse overheid over deze zaak en wat de reactie is geweest van de Philipijnse autoriteiten op de uitspraken van de rechtbank en Hof inzake de voorlopige hechtenis? </vraag>
      <vraag nummer="6">Wordt het onderzoek tegen S. in volle hevigheid voortgezet totdat de waarheid boven tafel is? </vraag>
      <noten afkomstig="vraag">
         <noot nummer="1" datum="2007-10-3" bron="Uitspraak Raadkamer Hof Den Haag in hoger beroep (LJN BB4662)">Uitspraak Raadkamer Hof Den Haag in hoger beroep (LJN BB4662), 3 oktober 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Het in de onderhavige zaak ingestelde opsporingsonderzoek heeft naar het oordeel van het openbaar ministerie voldoende belastende feiten en omstandigheden opgeleverd om tot aanhouding over te gaan. In zijn algemeenheid geldt dat vóór de aanvang van een opsporingsonderzoek een inschatting wordt gemaakt van de te verwachten looptijd van dat onderzoek. Bij complexe onderzoeken kan blijken dat deze verwachting moet worden bijgesteld, bijvoorbeeld omdat vanwege eerder niet voorziene omstandigheden nader onderzoek noodzakelijk is. Ik verwacht niet dat te treffen maatregelen met betrekking tot de looptijd van strafrechtelijke onderzoeken deze onvoorziene omstandigheden kunnen verhelpen en zie daarvoor dan ook geen aanleiding. </antwoord>
      <antwoord nummer="3">Bij de beoordeling of voortzetting van de voorlopige hechtenis gerechtvaardigd is, dient de rechter te toetsen of er gronden en ernstige bezwaren zijn voor het voortduren van de voorlopige hechtenis. In de onderhavige zaak was zowel de rechtbank als het gerechtshof van oordeel dat er geen ernstige bezwaren aanwezig waren. Hoewel discussies over de omstandigheden zoals genoemd door het gerechtshof, namelijk de betrouwbaarheid van de getuigen, de politieke context van de zaak en het uitoefenen van rechten van de verdediging, doorgaans ter terechtzitting worden gevoerd, staat het de rechter vrij deze omstandigheden – als deze aanstonds duidelijk zijn – in individuele gevallen om hem moverende redenen bij zijn beslissing te betrekken. </antwoord>
      <antwoord nummer="4">Neen. Het betreft hier een beslissing van de rechter met betrekking tot de voorlopige hechtenis in een individuele zaak die bovendien bijzonder van aard is. Ik heb geen aanleiding om te veronderstellen dat de opsporing en vervolging van oorlogsmisdrijven op een andere wijze dan dat thans geschiedt, zou moeten worden ingevuld. </antwoord>
      <antwoord nummer="5">Reeds in een zeer vroeg stadium van het strafrechtelijk onderzoek is contact gezocht met de Filippijnse autoriteiten. Het opsporingsonderzoek heeft echter volledig onder Nederlandse regie plaatsgevonden waarbij de Filippijnse autoriteiten – op eigen verzoek – slechts een zeer beperkte faciliterende rol hebben gespeeld. Er heeft geen overleg plaatsgevonden met de Filippijnse autoriteiten naar aanleiding van de beslissing van de rechtbank en het gerechtshof. </antwoord>
      <antwoord nummer="6">Gelet op de uitspraken van de rechter in deze zaak, waaronder de beslissing van de rechter-commissaris het gerechtelijk vooronderzoek te sluiten, wordt thans bezien of en op welke wijze het opsporingsonderzoek voortgezet dient te worden. </antwoord>
      <noten afkomstig="antwoord"/>
   </antwoorden>
</kvr>
