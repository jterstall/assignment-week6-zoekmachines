<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Dam, Straub, Boelhouwer en Van Heemst (allen PvdA) aan de ministers van Economische Zaken en van Binnenlandse Zaken en Koninkrijksrelaties over blokkeringen van 090x-nummers bij de KPN. (Ingezonden 18 juni 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18287
</item>
         <item attribuut="Inhoud">Vragen over de mogelijkheid voor bij de KPN de 090X-nummers te laten blokkeren, waardoor ook het algemene telefoonnumer van de politie (0900-8844) niet meer bereikbaar is.</item>
         <item attribuut="Rubriek">Communicatie, media en informatievoorziening (Telecommunicatie) Criminaliteit en openbare orde (Politie)</item>
         <item attribuut="Trefwoorden">Politie Telefonie</item>
         <item attribuut="Vindplaats">Kamervragen met antwoord 2002-2003, nr. 1744, Tweede Kamer</item>
         <item attribuut="Vraagnr_bij_indiening">2020313440</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Van Dam</persoon>
            <persoon partij="PvdA">Straub</persoon>
            <persoon partij="PvdA">Boelhouwer</persoon>
            <persoon partij="PvdA">Van Heemst</persoon>
         </item>
         <item attribuut="Datum_reaktie">2003-08-20</item>
         <item attribuut="Datum_indiening">2003-06-18</item>
         <item attribuut="Document-id">KVR18287</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3645" allpagenumbers="3645 3646" vetnummer="2020313440" code="0203tkkvr1744" lopendefooter="Tweede Kamer, vergaderjaar 2002–2003, Aanhangsel" filenaam="KVR18287" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1744" onderwerp="" indiendatum="2003-06-18">
         <vrager partij="PvdA" oorsprong="parlement">Van Dam</vrager>
         <vrager partij="PvdA" oorsprong="parlement">Straub</vrager>
         <vrager partij="PvdA" oorsprong="parlement">Boelhouwer</vrager>
         <vrager partij="PvdA" oorsprong="parlement">Van Heemst</vrager>
         <vraagt-aan>de ministers van Economische Zaken en van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="2003-08-20">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Is het u bekend dat mensen de mogelijkheid hebben om bij KPN het bellen van alle 090x-nummers te blokkeren (naast de mogelijkheid om alleen 0906 en 0909 te blokkeren)? </vraag>
      <vraag nummer="2">Is het u bekend dat zij dan ook het algemene telefoonnummer van de politie (0900-8844) niet meer kunnen bellen? </vraag>
      <vraag nummer="3">Deelt u de mening dat de politie voor iedereen bereikbaar moet zijn? Zo ja, wat gaat u doen om te zorgen dat de politie ook bereikbaar is voor mensen die 090x-nummers hebben geblokkeerd? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2">Op 3 oktober 2000 hebben de leden Rouvoet (RPF) en Scheltema-de Nie (D66) vrijwel gelijksoortige vragen aan de Minister van BZK voorgelegd over de tariefstelling van het Landelijk Telefoonnummer Politie en de blokkeringsmogelijkheden die hieruit voortvloeien. (vergaderjaar 2001–2002 Aanhangsel van de handelingen nr. 218). In zijn antwoord op de vragen heeft de Minister van BZK toentertijd benadrukt dat iedere eigenaar van een telefoonaansluiting in Nederland een keuze kan maken voor de toegankelijkheid van de betaalde informatiediensten met een serieus karakter (aangeboden onder 0900-), en informatiediensten aangeboden onder 0909- en 0906-waaronder tevens amusementsdiensten vallen). In principe is het mogelijk de 0900-nummers bereikbaar te houden en een afzonderlijke blokkade te laten leggen op 0906- en 0909-nummers. Volgens een schatting van de projectorganisatie die onder verantwoordelijkheid van het Korpsbeheerdersberaad heeft zorggedragen voor de introductie van het Landelijk Telefoonnummer Politie is bij ca 50 000 aansluitingen (ca 0,5% van het totale aantal telefoonaansluitingen in Nederland) gekozen voor een algehele blokkade. In het antwoord op de vragen is verder aangegeven dat de blokkeringmogelijkheden voor 0900-nummers met KPN zijn besproken in de projectorganisatie die onder verantwoordelijkheid van het korpsbeheerdersberaad heeft zorggedragen voor de introductie van het Landelijk Telefoonnummer Politie. Door KPN-telecom is een afzonderlijk telefoonnummer (0800-0402) in het leven geroepen om particulieren en bedrijven de mogelijkheid te geven om de 0900-blokkering te wijzigen. In het overleg is gebleken dat de huidige aangeboden blokkeringtechniek in het openbare net niet verder kan worden uitgebreid om daarmee een uitzonderingssituatie voor het landelijk telefoonnummer politie (0900-8844) te creëren. Tot slot werd in het antwoord op de vragen benadrukt dat het telefoonnummer 0900–8844 sinds 1994 in gebruik is in Zuid-Holland Zuid. De ervaringen in Zuid-Holland Zuid geven geen onderbouwing voor de gevreesde beperking in de toegankelijkheid en bereikbaarheid van de politie. De ervaringen in Zuid-Holland Zuid geven evenmin een onderbouwing voor de toename in het oneigenlijk gebruik van 1-1-2. De huidige omvang van het aantal telefoonaansluitingen, die het 0900-verkeer als totaal hebben laten blokkeren en daardoor niet kunnen bellen met het Landelijk Telefoonnummer Politie, kan aanzienlijk worden gereduceerd door een gerichte voorlichtinginspanning. Vanuit de projectorganisatie die zorg heeft gedragen voor de realisatie van het Landelijk Telefoonnummer politie is samen met KPN zorg gedragen voor een brief aan de ca 50 000 eigenaren van telefoonaansluitingen die het 0900-verkeer als totaal hebben geblokkeerd. In de brief worden de selectieve blokkeringmogelijkheden van 0900-nummers, die tot heden nauwelijks bekend zijn, benadrukt. De brief is begin 2002 verzonden. </antwoord>
      <antwoord nummer="3">Op 26 april 2002 (vergaderjaar 2001–2002, 26 345, nr. 80) heeft de Minister van BZK u in kennis gesteld van de maatregelen die door de regionale korpsbeheerders werden getroffen om de telefonische bereikbaarheid van de Nederlandse politie te verbeteren. In deze brief heeft de minister van BZK aangegeven dat door alle korpsen rechtstreekse nummers zijn gerealiseerd voor de ketenpartners van de Nederlandse politie, die voor hun veelvuldige contacten een rechtstreekse bereikbaarheid van de regiokorpsen behoeven. Ik ga ervan uit dat deze rechtstreekse nummers, op verzoek, ook beschikbaar kunnen worden gesteld aan personen die geen gebruik kunnen maken van 0900–8844 omdat zij de algehele blokkade op 0900-nummers niet willen of kunnen opheffen. Het verstrekken van de rechtstreekse nummers behoort tot de verantwoordelijkheid van de regionale korpsbeheerder. </antwoord>
      <noten afkomstig="antwoord"/>
   </antwoorden>
</kvr>
