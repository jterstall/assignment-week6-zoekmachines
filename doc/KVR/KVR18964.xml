<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Vroonhoven-Kok (CDA) aan de minister van Justitie over mogelijk miljoenentekort bij de Amsterdamse rechtbank. (Ingezonden 3 november 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18964
</item>
         <item attribuut="Inhoud">Vragen naar aanleiding van het bericht in Algemeen Dagblad van 25 oktober 2003, dat bij de Amsterdamse rechtbank een miljoenentekort is ontdekt, mogelijk doordat de afdelingen weinig alert waren bij het beheersen van de uitgaven. Tevens wordt gevraagd wat de gevolgen zijn van de voornemens van de rechtbank om de schuld weer in te lopen.</item>
         <item attribuut="Rubriek">Rechterlijke organisatie (Arrondissementsrechtbanken)</item>
         <item attribuut="Trefwoorden">Arrondissementsrechtbanken</item>
         <item attribuut="Vindplaats">Kamervragen met antwoord 2003-2004, nr. 377, Tweede Kamer</item>
         <item attribuut="Vraagnr_bij_indiening">2030402350</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Van Vroonhoven-Kok</persoon>
         </item>
         <item attribuut="Datum_reaktie">2003-11-27</item>
         <item attribuut="Datum_indiening">2003-11-03</item>
         <item attribuut="Document-id">KVR18964</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="811" allpagenumbers="811 812" vetnummer="2030402350" code="0304tkkvr377" lopendefooter="Tweede Kamer, vergaderjaar 2003–2004, Aanhangsel" filenaam="KVR18964" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="377" onderwerp="" indiendatum="2003-11-3">
         <vrager partij="CDA" oorsprong="parlement">Van Vroonhoven-Kok</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2003-11-27">
         <antwoorder functie="minister" ministerie="Justitie">Donner</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennisgenomen van het bericht dat bij de Amsterdamse rechtbank een miljoenentekort is ontdekt? <voetnoot nummer="1"/>
      </vraag>
      <vraag nummer="2">Is het waar dat dit tekort kon ontstaan doordat de afdelingen bij de rechtbank weinig alert waren ten aanzien van het beheersen van de uitgaven? Zo ja, hoe beoordeelt u deze gang van zaken en welke maatregelen bent u voornemens te ondernemen om excessieve uitgaven in de toekomst te voorkomen? Zo neen, welke (andere) redenen liggen aan dit tekort ten grondslag? </vraag>
      <vraag nummer="3">Wat is uw mening over het voornemen van de Amsterdamse rechtbank om vertrekkend personeel niet meer te vervangen om op deze manier een groot deel van de schuld in te lopen? Wat is het gevolg hiervan voor het aantal te behandelen rechtszaken? </vraag>
      <vraag nummer="4">Wat is uw mening over het voornemen van de Amsterdamse rechtbank om minder civiele en bestuurszaken te behandelen ten faveure van strafzaken, omdat de rechtbank daar meer geld voor krijgt? Hoe beoordeelt u deze ontwikkeling in het licht van de kwaliteit van de Nederlandse rechtsgang? Welke maatregelen kunt u hiertegen nemen? </vraag>
      <noten afkomstig="vraag">
         <noot nummer="1" datum="2003-10-25" bron="Algemeen Dagblad">Algemeen Dagblad, 25 oktober 2003</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De door mij gemaakte afspraken met de Raad voor de rechtspraak zijn op hoofdlijnen, zonder onderscheid naar de afzonderlijke gerechten. Vooralsnog heb ik geen signalen van de Raad ontvangen waaruit blijkt dat deze afspraken als gevolg van de tegenvaller bij de rechtbank Amsterdam onder druk komen te staan. Desgevraagd heeft de Raad voor de rechtspraak aangegeven dat het tekort met name wordt veroorzaakt door een te omvangrijk personeelsbestand in relatie tot het beschikbare budget. De rechtbank Amsterdam heeft in te ruime mate geanticipeerd op budgettaire groei. Daarnaast is het natuurlijk verloop lager dan gepland. Tenslotte kwamen enkele in 2002 geplande uitgaven, die door omstandigheden niet in 2002 hebben plaats kunnen vinden, ten laste van het budget 2003. Het gaat hier om een incidenteel probleem dat binnen de totale begroting van de rechtspraak wordt opgevangen. </antwoord>
      <antwoord nummer="3">Indien er financiële knelpunten bij een afzonderlijk gerecht bestaan zullen deze in eerste aanleg vanuit het oogpunt van integraal management, door het gerecht zelf worden opgelost. Het tijdelijk niet invullen van vacatures is daarbij een van de mogelijkheden. Het is primair de verantwoordelijkheid van de afzonderlijke gerechten om te bezien in hoeverre deze maatregel verantwoord is. Voor zover dit niet mogelijk is zal in overleg met de Raad voor de rechtspraak worden gezocht naar een oplossing binnen de beschikbare budgettaire kaders. Zoals ik hierboven reeds heb aangegeven heeft de situatie in Amsterdam vooralsnog geen consequenties voor de totale productie van de rechtspraak. </antwoord>
      <antwoord nummer="4">Gezien de verantwoordelijkheid van de afzonderlijke gerechten en die van de Raad voor de rechtspraak maakt het financiële knelpunt in 2003 onderdeel uit van de reguliere bestuurlijke overleggen tussen de Raad en de rechtbank Amsterdam. Desgevraagd heeft de Raad voor de rechtspraak aangegeven dat de rechtbank Amsterdam in overleg met de Raad voor de rechtspraak maatregelen getroffen heeft om het tekort te beperken. De productieafspraken komen daarbij niet in het geding en alle rechtsgebieden krijgen evenwichtig aandacht. Wel is het zo dat de rechtbank zich tot het uiterste inspant om een convenant met het OM te sluiten voor het jaar 2004. In die zin is er prioriteit voor de strafsector. Gezien de inmiddels door het gerecht en de Raad voor de rechtspraak genomen maatregelen ben ik van mening dat de kwaliteit van de Nederlandse rechtsgang hier niet in het geding is. </antwoord>
      <noten afkomstig="antwoord"/>
   </antwoorden>
</kvr>
