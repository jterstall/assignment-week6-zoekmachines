<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de minister van Defensie over deelname Nederland aan experimenten met chemische wapens. (Ingezonden 21 februari 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR31186
</item>
         <item attribuut="Inhoud">Vragen naar aanleiding artikel HP de Tijd (20 februari 2008), waarin gesteld wordt dat Nederland in 1952 deelgenomen heeft aan experimenten met chemische wapens op een Franse basis in de woestijn van westelijk Algerije. Indiener wil weten hoe lang Nederland is doorgegaan met dergelijke proeven, of de onderzoeksresultaten met andere landen zijn gedeeld en of Nederland momenteel nog meewerkt aan projecten met chemische wapens.</item>
         <item attribuut="Rubriek">Handel en economie (Internationale handel) Veiligheidsbeleid en defensie (Militair materieel)</item>
         <item attribuut="Trefwoorden">Chemische wapens Frankrijk Internationale handel Israël</item>
         <item attribuut="Vindplaats">Kamervragen met antwoord 2007-2008, nr. 1613, Tweede Kamer</item>
         <item attribuut="Vraagnr_bij_indiening">2070812370</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2008-03-10</item>
         <item attribuut="Datum_indiening">2008-02-21</item>
         <item attribuut="Document-id">KVR31186</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3271" allpagenumbers="3271 3272" vetnummer="2070812370" code="0708tkkvr1613" lopendefooter="Tweede Kamer, vergaderjaar 2007–2008, Aanhangsel" filenaam="KVR31186" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1613" onderwerp="" indiendatum="2008-02-21">
         <vrager partij="SP" oorsprong="parlement">Van Velzen</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="2008-03-10">
         <antwoorder functie="minister" ministerie="Defensie">Van Middelkoop</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met de deelname van Nederland in november 1952 aan experimenten met chemische wapens in de woestijn van westelijk Algerije op de Franse basis B2-Namous? Zo ja, kunt u aangeven tot wanneer de testen met chemische wapens buiten Nederland hebben plaatsgevonden? <voetnoot nummer="1"/>
      </vraag>
      <vraag nummer="2">Tot wanneer en waar is Nederland doorgegaan met het testen van gifgassen in de buitenlucht? </vraag>
      <vraag nummer="3">Hebben de proeven op enigerlei wijze bijgedragen aan Franse offensieve testen met chemische wapens? Zo neen, op welke gronden kunt u dit uitsluiten? </vraag>
      <vraag nummer="4">Werden de onderzoekresultaten met andere landen gedeeld? Zo ja, met welke landen? </vraag>
      <vraag nummer="5">Kunt u de Kamer op de hoogte stellen aan welke projecten Nederland momenteel meewerkt op het gebied van chemische wapens? Bestaan of hebben er contacten cq. samenwerkingsprojecten bestaan met het Israel Institute for Biological Research (IIBR) in Ness-Ziona op het gebied van chemische wapens? </vraag>
      <noten afkomstig="vraag">
         <noot nummer="2"/>
         <noot nummer="1" datum="2008-02-20" bron="Mark Traa, «Speeltuin Sahara», HP de Tijd">Mark Traa, «Speeltuin Sahara», HP de Tijd, 20 februari 2008</noot>
         <noot nummer="2" titel="IIBR">Zie «IIBR» in Explosieve Materie; Nederlandse wapenhandel blootgelegd (Breda: Papieren Tijger, 2003), pp. 100–102</noot>
      </noten>
   </vragen>
   <antwoorden aantal="5">
      <antwoord nummer="1">Ja. De minister van Defensie gaf op 4 augustus 1951 toestemming voor actieve deelneming aan proeven met chemische strijdmiddelen door het Franse leger in Beni Ounif (Zuid-Algerije). Het is niet duidelijk wanneer de Nederlandse deelneming aan de jaarlijkse proeven is beëindigd. In 1954 is er nog sprake van een «Sahara-Commissie», waarvan in ieder geval de commandant van de ABC-School lid was. In januari 1956 gaf de minister van Defensie toestemming om de kosten te vergoeden, die RVO-TNO in 1955 als voorbereiding op de Sahara-projecten had gemaakt. Het is niet duidelijk of Nederland in 1955 actief heeft deelgenomen aan proeven met chemische strijdmiddelen door het Franse leger in Beni Ounif (Zuid-Algerije). </antwoord>
      <antwoord nummer="2">In Nederland werden op Vlieland en op de Veluwe gifgassen in de open lucht getest. Na 1956 zijn dergelijke testen niet meer uitgevoerd. Zie ook het antwoord op vraag 1. </antwoord>
      <antwoord nummer="3">De Nederlandse bijdrage aan de proeven met chemische strijdmiddelen door het Franse leger in Beni Ounif (Zuid-Algerije) had een defensief karakter en betrof waarneming en detectie, de ontwikkeling van prototypen van apparatuur hiervoor en de inzet van wetenschappelijk en technisch personeel. De deelneming aan de proeven in Beni Ounif stond voornamelijk ten dienste van de totale onderzoeksopdracht van RVO-TNO. Voor Nederland vormden de proeven in de Sahara een gelegenheid om deel te nemen aan proefnemingen op een schaal die in Nederland bij gebrek aan ruimte niet mogelijk was. Bovendien werden de proeven in internationaal verband verricht. In de jaren vijftig was Nederland al partij bij het Protocol betreffende Chemische en Bacteriologische Oorlog van 25 juni 1925. Dit Protocol verbiedt het gebruik van chemische wapens als strijdmiddel. Dit Protocol noch andere verdragen verboden het testen van deze middelen, laat staan het testen voor beschermende doeleinden. Sinds 1995 is Nederland partij bij het Chemische Wapensverdrag. Dit verdrag verbiedt onder meer chemische wapens te ontwikkelen, te produceren, te verwerven, een voorraad daarvan aan te leggen of in bezit te houden, dan wel aan wie dan ook direct of indirect over te dragen. Wel mogen chemische middelen worden aangehouden voor beschermende doeleinden, zolang de soorten en hoeveelheden in overeenstemming met zulke doeleinden zijn. </antwoord>
      <antwoord nummer="4">De proeven werden in een internationale setting uitgevoerd en de resultaten werden gedeeld met de deelnemende Navo-landen. Over de activiteiten van deze landen kunnen geen mededelingen worden gedaan. </antwoord>
      <antwoord nummer="5">Defensie verricht geen onderzoek op het gebied van chemische wapens. Defensie richt zich uitsluitend op de verdediging en bescherming tegen (de inzet van) chemische wapens. In het kader van een onderzoeksprogramma (defensie doelfinanciering) werkt TNO aan de verbetering van de bescherming tegen chemische wapens. Defensie wil ook bij chemische dreiging operationele taken kunnen uitvoeren. Hiervoor is kennis nodig van chemische dreigingen en verbetering van middelen voor detectie, bescherming en ontsmetting. Het onderzoek is tegenwoordig grotendeels uitvoerbaar door modellering en experimentele validatie met ongevaarlijke simulantstoffen. Voor zover onderzoek met chemische strijdmiddelen noodzakelijk is, gebeurt dit niet met veldproeven maar uitsluitend in een speciaal daartoe toegerust laboratorium van TNO. Er wordt gebruik gemaakt van geringe hoeveelheden (hooguit enkele grammen op jaarbasis) chemisch strijdmiddel, onder toezicht van de internationale verdragsorganisatie Organization for the Prohibition of Chemical Weapons (OPWC). Ook voert TNO contractonderzoek voor Defensie uit, vooral ter ondersteuning van de verwerving van materieel zoals maskers, pakken en detectoren. Ook heeft TNO, in opdracht van de overheid, een parate eenheid die bij chemische incidenten in Nederland monsters kan nemen en de aard ervan kan vaststellen. Het TNO-onderzoek voor Defensie gebeurt in nauwe samenwerking met een aantal Navo-landen waarmee onderzoeksresultaten worden uitgewisseld en gezamenlijke projecten worden uitgevoerd. </antwoord>
      <noten afkomstig="antwoord"/>
   </antwoorden>
</kvr>
