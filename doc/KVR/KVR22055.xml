<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Douma (PvdA) aan de minister van Economische Zaken over de opening van de Nederlandse markt voor dienstverleners uit de nieuwe lidstaten van de Europese Unie (EU). (Ingezonden 13 september 2004); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR22055
</item>
         <item attribuut="Inhoud">Vragen over levering van diensten vanuit de groep nieuw toegetreden EU-landen, mede in verband met arbeidsvoorwaarden voor gedetacheerde werknemers en liberalisering van de interne markt voor diensten.</item>
         <item attribuut="Rubriek">Bedrijfsleven en industrie (Midden- en kleinbedrijf) Inkomen en rechtspositie (Arbeidsovereenkomsten en CAO's) Internationale betrekkingen (Europese Unie)</item>
         <item attribuut="Trefwoorden">Arbeidsvoorwaarden Commerciële dienstverlening Uitzendbureaus</item>
         <item attribuut="Vindplaats">Kamervragen met antwoord 2004-2005, nr. 773, Tweede Kamer</item>
         <item attribuut="Vraagnr_bij_indiening">2030421110</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Douma</persoon>
         </item>
         <item attribuut="Datum_reaktie">2005-01-19</item>
         <item attribuut="Datum_indiening">2004-09-13</item>
         <item attribuut="Document-id">KVR22055</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1635" allpagenumbers="1635 1636 1637" vetnummer="" code="0405tkkvr773" lopendefooter="Tweede Kamer, vergaderjaar 2004–2005, Aanhangsel" filenaam="KVR22055" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="773" onderwerp="" indiendatum="2004-09-13">
         <vrager partij="PvdA" oorsprong="parlement">Douma</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="19 januari 2005), zie ook Aanhangsel Handelingen nr. 174, vergaderjaar 2004–2005">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder>de staatssecretaris van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van artikelen <voetnoot nummer="1"/>waarin melding wordt gemaakt van problemen bij de toepassing van de EU-regels ten aanzien van vrijheid van levering van diensten binnen de EU? </vraag>
      <vraag nummer="2">Is door de Duitse regering bij het toetredingsverdrag afgesproken dat voor sommige sectoren de Duitse markt nog niet wordt geopend voor dienstverleners uit de groep nieuwe toetredende landen? </vraag>
      <vraag nummer="3">Deelt u de mening dat de problemen zoals gemeld, kunnen worden opgelost door op korte termijn over te gaan tot volledige toepassing van de mogelijkheden in de Wet Arbeidsvoorwaarden Grensoverschrijdende Arbeid, zodat op gedetacheerde werknemers uit andere EU-landen de volledige rechtspositie en arbeidsvoorwaarden van de in Nederland gangbare CAO’s van toepassing verklaard kunnen worden? Bent u van plan om van deze mogelijkheid gebruik te maken? </vraag>
      <vraag nummer="4">Hoe verhouden de problemen zoals gemeld zich tot de in de EU gevoerde discussie over de liberalisering van de interne markt voor diensten? </vraag>
      <vraag nummer="5">Overweegt u in dat verband binnen de EU te pleiten voor het voorlopig uitsluiten van de sector uitzend- en detacheringsbureaus van die liberalisering van de interne markt voor diensten? </vraag>
      <vraag nummer="6">Deelt u de mening dat het wenselijk is om in het debat over de liberalisering van de interne markt voor diensten te pleiten voor toepassing van het werklandbeginsel, hetgeen inhoudt dat voor dienstverleners uit andere landen die in Nederland hun diensten aanbieden en daarbij mensen in Nederland laten werken, niet de rechtspositie en arbeidsvoorwaarden van het van oorsprong maar die van het zogenaamde «werkland» van toepassing zijn? </vraag>
      <noten afkomstig="vraag">
         <noot nummer="1" datum="2004-09-8" bron="Financieel Dagblad, 7 en">Financieel Dagblad, 7 en, 8 september 2004</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Ja. In het Toetredingsverdrag is geregeld dat Duitsland mag afwijken van het vrije dienstenverkeer (artikel 49 van het EG-Verdrag), om in te spelen op (dreigende) ernstige arbeidsmarktverstoringen in specifieke, gevoelige dienstensectoren die in bepaalde regio’s door dienstenverkeer zouden kunnen ontstaan. Duitsland mag daartoe het tijdelijk verkeer van werknemers in het kader van dienstverrichting beperken. Daaraan zijn wel de volgende voorwaarden verbonden: – Geldt alleen zolang Duitsland overgangsmaatregelen voor het vrij verkeer van werknemers toepast; – Geldt alleen voor werknemers die onder die overgangsmaatregelen voor het vrij verkeer van werknemers vallen (i.c. onderdanen van de acht Centraal-Europese lidstaten) – Geldt alleen bij dienstverrichting in Duitsland door in een van de acht Centraal-Europese lidstaten gevestigde ondernemingen, – Geldt alleen na kennisgeving aan de Commissie. De volgende dienstensectoren kunnen onder deze afwijking vallen: bouwnijverheid, industriële reiniging en activiteiten van binnenhuisarchitecten. Oostenrijk heeft een vergelijkbare regeling voor de volgende mogelijke sectoren: Tuinbouw, houwen, bewerken en afwerken van natuursteen, vervaardiging van metalen constructiewerken en van onderdelen daarvan, bouwnijverheid, beveiligingsdiensten, industriële reiniging, thuisverpleging en maatschappelijke dienstverlening waarbij geen onderdak wordt verschaft. Voor de andere 13 landen die op dat moment lid waren van de EU, waaronder Nederland, is in het Toetredingsverdrag geen enkele mogelijkheid tot afwijking van het vrije dienstenverkeer geregeld, behoudens het treffen van vrijwaringsmaatregelen in het geval zich ernstige economische moeilijkheden in een bepaalde sector of streek, of ernstige verstoringen van de interne markt voordoen. </antwoord>
      <antwoord nummer="3">Ten aanzien van de toepassing van arbeidsvoorwaarden bij grensoverschrijdende arbeid bent u per brief geïnformeerd op 29 april, 2 juli en 8 juli jl. (TK 2003–2004, 29 407, resp. nrs. 14, 16 en 17). In de Detacheringsrichtlijn is geregeld dat de lidstaten er op toe zien dat de werknemer die tijdelijk in een andere lidstaat is gedetacheerd ten aanzien van een bepaalde «harde kern» van arbeidsvoorwaarden zoals onder andere minimumlonen, maximale werktijden en minimum aantal vakantiedagen aanspraak moet kunnen maken op de wettelijke en bestuursrechtelijke voorschriften van het werkland ongeacht het recht dat van toepassing is op zijn arbeidsovereenkomst. In Nederland is deze richtlijn geïmplementeerd in de Wet arbeidsvoorwaarden grensoverschrijdende arbeid (Waga). Ook algemeen verbindend verklaarde CAO-bepalingen in de bouwsector die betrekking hebben op die harde kern van arbeidsvoorwaarden zijn van toepassing. Het gaat dan om de bouwsector in brede zin. Uitbreiding van de werkingssfeer om algemeen verbindend verklaarde CAO-bepalingen in andere sectoren ook van toepassing te laten zijn, is op grond van de Detacheringsrichtlijn toegestaan. In de brief van 2 juli heeft de minister van Sociale Zaken en Werkgelegenheid aangegeven dat hij voornemens is van deze mogelijkheid gebruik te maken om de werkingssfeer van de Waga uit te breiden naar alle sectoren. Het voornemen is om de hiervoor benodigde wijziging van de Wet AVV – na adviesaanvraag bij de Raad van State – in de eerste helft van 2005 aan de Tweede Kamer aan te bieden. Na toetreding van de nieuwe lidstaten tot de EU is de Detacheringsrichtlijn ook van toepassing op werknemers die vanuit de nieuwe lidstaten (al dan niet als uitzendkracht) worden gedetacheerd. Om de problemen bij de toepassing van de EU-regels ten aanzien van vrijheid van levering van diensten binnen de EU, zoals vermeld in de genoemde krantenartikelen, op te lossen is het volgende van belang. Het kabinet heeft bezien hoe de geldende procedures kunnen worden versoepeld, zonder dat dit afbreuk doet aan het bestaande restrictieve beleid ten aanzien van de toelating van werknemers voor wie het vrij werknemersverkeer nog niet geldt. Belangrijke overweging daarbij is dat het Nederlands beleid terzake voldoende waarborgen moet blijven bevatten voor goede handhaving. Het kabinet heeft alles afwegend, zoals in de brief van de Staatssecretaris van Sociale Zaken en Werkgelegenheid 26 november jl. (TK 2003–2004, 29 407, nr. 20) aan de Tweede Kamer is gemeld, tot de volgende oplossing besloten. Het kabinet bereidt wijziging van bestaande regelgeving op grond van de Wet arbeid vreemdelingen voor, die inhoudt dat de nu bestaande tewerkstellingsvergunningsplicht bij grensoverschrijdende dienstverlening (voor dienstverleners die werknemers uit de nieuwe EU-lidstaten, uitgezonderd Malta en Cyprus, ter beschikking stellen) zal worden vervangen door een handhaafbaar systeem (in lijn met het Europese recht) van notificatie vooraf door de betrokken dienstverlener. De huidige tewerkstellingsvergunningplicht (voor dienstverleners die werknemers uit de nieuwe EU-lidstaten, uitgezonderd Malta en Cyprus, ter beschikking stellen) blijft gehandhaafd voor dienstverlening die bestaat uit het ter beschikking stellen van arbeidskrachten (uitzendarbeid). Uiterlijk begin tweede kwartaal 2005 zal de Staatssecretaris van Sociale Zaken en Werkgelegenheid u een voorstel doen toekomen voor de concrete uitwerking hiervan. </antwoord>
      <antwoord nummer="4">De dienstenrichtlijn beoogt belemmeringen op de interne markt voor diensten weg te nemen. Ook het vereiste van een tewerkstellingsvergunning wordt door diverse werkgevers, werknemers, brancheorganisaties, e.d. als een belemmering voor het grensoverschrijdend inzetten van werknemers gezien. Het voorstel voor de dienstenrichtlijn, zoals dat thans luidt, verbiedt in verband hiermee een tewerkstellingsvergunningsvereiste in geval werknemers in het kader van grensoverschrijdende dienstverlening binnen de EU werkzaam zijn. Nederland staat positief tegenover het voorstel om in een dergelijk geval af te zien van een tewerkstellingsvergunningsvereiste, mits het voorstel wordt aangevuld met bepalingen, waardoor misbruik kan worden voorkomen en controle mogelijk wordt gemaakt. </antwoord>
      <antwoord nummer="5">Nee, wel wenst de regering enkele waarborgen voor deze sector. Nederland acht het – zoals in de brief aan de Kamer van 20 september (TK 2003–2004, 21501-30, nr. 59) is meegedeeld – niet wenselijk dat de uiteindelijke richtlijn bepalingen bevat welke een obstakel zouden vormen voor de invoering of handhaving van vergunningsen certificatie-eisen welke nodig worden geacht uit hoofde van de sociale politiek, en die geen disproportionele belemmeringen opleveren voor het dienstenverkeer. Daarbij aansluitende is het kabinet onverkort van oordeel dat invoering van een vorm van een vergunningstelsel voor de uitzendbranche wenselijk is en mogelijk moet blijven. </antwoord>
      <antwoord nummer="6">Ja, voor zover het gaat om voorschriften uit hoofde van sociale politiek. Voor de toepasselijkheid van de sociale voorschriften is thans veelal bepalend, in welk land de arbeid (normaal) wordt verricht (werklandbeginsel). Dat is een ander uitgangspunt dan het in artikel 16 van de kaderrichtlijn opgenomen land van oorsprong-beginsel. In artikel 17 van het richtlijnvoorstel wordt reeds een uitzondering gemaakt op het land van oorsprongsbeginsel voor onderwerpen welke bestreken worden door richtlijn 96/71(de detacheringsrichtlijn) en verordening 1408/71 (coördinatieverordening wettelijke sociale zekerheid). Niet alle voorschriften uit hoofde van sociale politiek worden evenwel door deze richtlijn en verordening bestreken. In verband hiermee zal Nederland pleiten voor een meer algemene uitzondering, te weten voor alle voorschriften uit hoofde van sociale politiek (zoals genoemd in titel 11 van het EG-Verdrag). </antwoord>
      <noten afkomstig="antwoord"/>
   </antwoorden>
</kvr>
