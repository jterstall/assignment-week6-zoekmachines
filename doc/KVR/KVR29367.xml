<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Gesthuizen en Irrgang (beiden SP) aan de minister van Economische Zaken en de staatssecretaris en de minister van FinanciÃ«n over het bewust ontduiken van aanbestedingsregels door de Belastingdienst. (Ingezonden 15 augustus 2007); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29367
</item>
         <item attribuut="Inhoud">Vragen naar aanleiding van de artikelen 'Regels bij aanbesteding bewust ontdoken' en 'Belastingdienst werd afhankelijk van IBM' in NRC Handelsblad van 11 augustus 2007.</item>
         <item attribuut="Rubriek">Belastingen (Belastingdiensten) Bouw (Aanbestedingen) Criminaliteit en openbare orde (Fraude)</item>
         <item attribuut="Trefwoorden">Aanbestedingen Ambtsmisdrijven Belastingdienst</item>
         <item attribuut="Vindplaats">Kamervragen met antwoord 2006-2007, nr. 2683, Tweede Kamer</item>
         <item attribuut="Vraagnr_bij_indiening">2060723060</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="SP">Gesthuizen</persoon>
            <persoon partij="SP">Irrgang</persoon>
         </item>
         <item attribuut="Datum_reaktie">2007-09-14</item>
         <item attribuut="Datum_indiening">2007-08-15</item>
         <item attribuut="Document-id">KVR29367</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5681" allpagenumbers="5681 5682 5683" vetnummer="2060723060" code="0607tkkvr2683" lopendefooter="Tweede Kamer, vergaderjaar 2006–2007, Aanhangsel" filenaam="KVR29367" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2683" onderwerp="" indiendatum="2007-08-15">
         <vrager partij="SP" oorsprong="parlement">Gesthuizen</vrager>
         <vrager partij="SP" oorsprong="parlement">Irrgang</vrager>
         <vraagt-aan>de minister van Economische Zaken en de staatssecretaris en de minister van Financiën</vraagt-aan>
      </vraagdata>
      <antwoorddata antwoorddatum="2007-09-14">
         <antwoorder functie="minister" ministerie="Economische Zaken">Van der Hoeven</antwoorder>
         <mede-antwoorder>de minister en staatssecretaris van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw reactie op de artikelen Regels bij aanbesteding bewust ontdoken en Belastingdienst werd afhankelijk van IBM? <voetnoot nummer="1"/>
      </vraag>
      <vraag nummer="2">Is er voor de Algemene Rekenkamer de afgelopen jaren informatie achtergehouden waardoor de informatie in de jaarverslagen of in de Rekenkamerrapporten bij de jaarverslagen over het niet of niet goed nakomen van de Europese aanbestedingsregels onvolledig en daardoor onjuist was? </vraag>
      <vraag nummer="3">Kunt u een volledig overzicht geven van opdrachten van de rijksoverheid in de afgelopen vijf jaar die niet of niet goed Europees aanbesteed zijn terwijl dit wel had gemoeten? </vraag>
      <vraag nummer="4">Indien het voor overheidsdiensten niet altijd mogelijk is om aanbestedingsprocedures foutloos uit voeren, waartoe Nederlandse overheden verplicht zijn vanwege Europese regelgeving, omdat zij hiervoor soms de kennis en tijd ontberen, waarom heeft Nederland dit dan in de Europese Unie niet naar voren gebracht? </vraag>
      <vraag nummer="5">Deelt u de mening dat de overheid ongeloofwaardig wordt als hij zich zelf regelmatig niet aan de Europese aanbestedingsregels houdt, maar wel van bedrijven verlangt dat zij dit altijd doen? </vraag>
      <noten afkomstig="vraag">
         <noot nummer="1" datum="2007-08-11" bron="NRC Handelsblad">NRC Handelsblad, 11 augustus 2007</noot>
      </noten>
   </vragen>
   <antwoorden aantal="5">
      <antwoord nummer="1" voetnoot="1">De Staatssecretaris van Financiën heeft direct na bedoelde publicatie een nieuwsbericht doen uitgaan waarin hij verklaart dat het handelen in strijd met de aanbestedingsregels niet had mogen gebeuren, en hij beziet of de inmiddels genomen acties voldoende zijn, of dat meer maatregelen nodig zijn. Tevens heeft hij de Belastingdienst gevraagd een aanvullende interne inventarisatie te maken van gevallen waarin de aanbestedingsregels (mogelijk) niet zijn nageleefd. De resultaten van deze inventarisatie zijn de Tweede Kamer inmiddels medegedeeld bij brief van 3 september 2007 (Kamerstuk 31 066, nr. 10, vergaderjaar 2006–2007). Ook wordt in deze brief ingegaan op de relatie tussen IBM en de Belastingdienst en worden nadere maatregelen aangekondigd. Een afschrift van de brief is volledigheidshalve bijgevoegd. <voetnoot nummer="1"/>
      </antwoord>
      <antwoord nummer="2" voetnoot="2">De Belastingdienst heeft de Algemene Rekenkamer te allen tijde toegang gegeven tot alle informatie inzake aanbestedingen. Dit betrof zowel de informatie bij de Belastingdienst zelf als de informatie uit de controledossiers van de Auditdienst Financiën. <voetnoot nummer="2"/>De Algemene Rekenkamer heeft bij alle Ministeries toegang tot alle informatie nodig om jaarlijks rechtmatigheidonderzoeken naar de uitgaven van de Ministeries te doen, dus ook m.b.t. aanbestedingen. De procedures rond Europees aanbesteden zijn in hun onderzoeken al een aantal jaren een punt van aandacht. Hoewel de naleving van de aanbestedingsregels door de rijksoverheid is verbeterd, zijn ook vorig jaar onvolkomenheden geconstateerd. Het naleven van de Europese aanbestedingsregels blijft een aandachtspunt bij de rechtmatigheidonderzoeken van de Algemene Rekenkamer. Op 12 september jl. heeft de Algemene Rekenkamer de Kamer nader geïnformeerd. </antwoord>
      <antwoord nummer="3">Een totaaloverzicht over de laatste vijf jaar is niet voorhanden. Het Ministerie van Economische Zaken heeft in de afgelopen vijf jaar elke twee jaar een steekproefsgewijze meting laten verrichten naar de naleving bij de overheid (over 2002 en 2004; over 2006 staat gepland). Uit de onderzoeken blijkt dat de kerndepartementen beter zijn gaan naleven. In 2004 was de naleving 70 tot 80%, een stijging met 10 tot 20% ten opzichte van 2002. Uw Kamer heeft de eindrapportage van beide nalevingsmetingen ontvangen (Kamerstukken 2003–2004, 29 200 XIII, nr. 42 en Kamerstukken 2005–2006, 29709, bijlage bij nr. 9). </antwoord>
      <antwoord nummer="4">Er was geen reden om dit in de Europese Unie naar voren te brengen. De onvoldoende naleving van de Europese aanbestedingsregels ligt vooral aan een nog onvoldoende professionaliteit bij de aanbestedende diensten. Dit blijkt bijvoorbeeld uit het feit dat de nalevingspercentages bij grotere gemeenten (die meer ervaring hebben met Europese aanbestedingen) veel hoger liggen dan bij de kleinste gemeenten. Essentieel is dat aanbestedende diensten verder professionaliseren door hun kennis over aanbesteden en inkopen te vergroten. Onderling uitwisselen van informatie tussen aanbestedende diensten helpt daarbij. Om aanbestedende diensten te ondersteunen bij het proces van kennisvergroting, is een aantal maatregelen genomen, te weten de oprichting van kenniscentrum PIANOo en het Regiebureau Inkoop Rijksoverheid. PIANOo stelt via hun website kennis en ervaring beschikbaar ten behoeve van alle aanbestedende diensten. Aanbestedende diensten kunnen op een gesloten discussiesite, PIANOo-desk, met elkaar ervaring en kennis uitwisselen. Het Regiebureau Inkoop Rijksoverheid speelt bij het Rijk een grote rol in de verdere professionalisering van aanbestedende diensten. </antwoord>
      <antwoord nummer="5" voetnoot="1 2">Het hoeft geen betoog dat de overheid zich aan de aanbestedingsregels moet houden. Het streven is om het aantal fouten zo snel mogelijk terug te brengen door de regels helderder te maken en aanbestedende diensten te laten werken aan en te ondersteunen bij hun verdere professionalisering. <voetnoot nummer="1"/>Ter inzage gelegd bij het Centraal Informatiepunt Tweede Kamer. <voetnoot nummer="2"/>Zie bijgaande brief van de Algemene Rekenkamer van 7 september 2007. Algemene Rekenkamer Den Haag, 7 september 2006 Hierbij bieden wij u het op 7 september 2007 vastgestelde antwoord aan op één van de vragen van de leden Gesthuizen en Irrgang over het bewust ontduiken van aanbestedingsregels door de Belastingdienst (Tweede Kamer, vergaderjaar 2006–2007, nr. 2060723060). De minister van Economische Zaken heeft ons op deze vraag geattendeerd. Algemene Rekenkamer drs. Saskia J. Stuiveling, president dr. E.M.A. van Schoten RA, wnd. secretaris De minister van Economische Zaken heeft ons op de volgende vraag van de leden Gesthuizen en Irrgang (beiden SP) geattendeerd. Vraag: Is er voor de Algemene Rekenkamer de afgelopen jaren informatie achtergehouden waardoor de informatie in de jaarverslagen of in de Rekenkamerrapporten bij de jaarverslagen over het niet of niet goed nakomen van de Europese aanbestedingsregels onvolledig en daardoor onjuist was? Antwoord: De Algemene Rekenkamer heeft op grond van artikel 87 van de Comptabiliteitswet 2001 bij alle ministeries toegang tot alle informatie die zij nodig acht voor de uitvoering van haar wettelijke taak. Een deel van deze taak betreft het jaarlijks onderzoek naar de financiële informatie in de jaarverslagen van de ministeries waarover wij jaarlijks aan de Tweede Kamer rapporteren (artikel 82 Comptabiliteitswet). Wij hebben geen aanleiding om te veronderstellen dat ons de afgelopen jaren door één of meer ministeries informatie is onthouden. In onderstaande toelichting willen wij u graag informeren over de wijze waarop problemen rond aanbestedingsregels in ons onderzoek aan de orde komen. De controlesystematiek in het jaarlijkse rechtmatigheidsonderzoek In ons jaarlijkse rechtmatigheidsonderzoek naar de financiële informatie in de departementale jaarverslagen onderzoeken wij niet iedere geldstroom, maar hanteren wij een werkwijze die is gebaseerd op risicoanalyse. Dit betekent dat we gericht onderzoek doen naar die bedrijfsprocessen of geldstromen waar we voorafgaand aan het onderzoek risico’s hebben geïdentificeerd. Bovendien maken wij, om dubbel controlewerk te voorkomen, zoveel mogelijk gebruik van de werkzaamheden van de departementale auditdiensten. Een departementale auditdienst controleert ten behoeve van de minister het financieel beheer en materieelbeheer, de totstandkoming van de informatie over het gevoerde beleid en de bedrijfsvoering en de financiële informatie in het jaarverslag van het ministerie. De auditdienst legt de resultaten van die controle vast in een rapport voor de minister. Behalve de belangrijkste bevindingen uit de controle bevat het rapport ook een accountantsverklaring over de financiële informatie in het jaarverslag. Om vast te stellen of we gebruik kunnen maken van bevindingen van de auditdienst mede als basis voor onze eigen oordeelsvorming. Daarnaast doen we ook altijd eigen onderzoek op basis van onze risicoanalyse. Aanbesteden in het jaarlijkse rechtmatigheidsonderzoek De uitgaven en verplichtingen van de ministeries worden verantwoord in de departementale jaarverslagen en in het Financieel Jaarverslag van het Rijk. De rechtmatigheid ervan wordt jaarlijks gecontroleerd door de auditdiensten. Ook de Algemene Rekenkamer beoordeelt in haar jaarlijkse onderzoek naar de departementale jaarverslagen of de daarin vermelde uitgaven en verplichtingen rechtmatig tot stand zijn gekomen – dat wil zeggen volgens de geldende wet- en regelgeving. Onder geldende wet- en regelgeving vallen ook de aanbestedingsregels. De aanbestedingsregels vormen dus een van de vaste toetspunten in de reguliere controle van de jaarrekening van elk ministerie. De afgelopen jaren zijn de Europese aanbestedingsregels niet onderwerp van een rapport geweest; wel is de materie in diverse rapporten als een aspect aan de orde gekomen. Gesignaleerde problemen met aanbestedingsregels in rechtmatigheidsonderzoek Wij hebben in onze rechtmatigheidsonderzoeken van de afgelopen jaren meermaals problemen gesignaleerd rond de naleving van aanbestedingsregels. Het onderwerp aanbestedingen is daardoor ook bijna jaarlijks opgenomen in ons rapport Rijk Verantwoord. In dit samenvattende rapport geven wij jaarlijks de verklaring van goedkeuring over de rekening van uitgaven en ontvangsten en over de saldibalans van het Rijk. Wij hebben de afgelopen jaren in Rijk Verantwoord, en ook in onze afzonderlijke rapporten bij de jaarverslagen, aanbevelingen gedaan om de naleving van de Europese aanbestedingsregels te verbeteren. De trend ontwikkelt zich in de juiste richting; wij zien de laatste jaren minder tekortkomingen bij de naleving van aanbestedingregels bij de rijksoverheid. Hieronder volgt een overzicht van de problemen die wij de afgelopen jaren hebben gesignaleerd op het gebied van aanbesteden: – In 1999 hebben wij rijksbreed onderzocht in hoeverre het aanbestedingsbeleid bij de ministeries voldeed aan de Regeling contractbeheer 1996 (Tweede Kamer, 1999–2000, 27 153, nrs. 1–2; p. 45–49). Uit het onderzoek bleek dat in acht van de 110 onderzochte aanbestedingsprocedures er ten onrechte niet Europees was aanbesteed. In veel gevallen beschikten de ministeries daarnaast niet over een compleet aanbestedingsdossier. – In Rijk verantwoord 2002 (Tweede Kamer, 2002–2003, nr. 28 881, p. 23) hebben wij het treffen van maatregelen rond de aanbestedingsprocedures vermeld als een van de «belangrijkste aandachtspunten voor de Algemene Rekenkamer». Daarnaast hebben wij in het kader van het rechtmatigheidsonderzoek over 2002 een bezwaaronderzoek naar het financieel beheer van het Korps Landelijke Politiediensten uitgevoerd. Een van de conclusies luidde dat in 2002 voor circa € 12 miljoen in strijd met Europese regelgeving aan contracten was aangegaan. Wij hebben in dat jaar ook fouten, onzekerheden en onvolkomenheden geconstateerd in het contractbeheer, waaronder fouten in aanbesteden, bij het Ministerie van OCW, het Ministerie van Financiën, het Ministerie van Defensie, het Ministerie van EZ en het Ministerie van LNV. – In Rijk Verantwoord 2003 (Tweede Kamer, 2003–2004, nr. 29 548) hebben wij vastgesteld dat er bij acht ministeries nog sprake was van onvolkomenheden in het contractbeheer (waaronder Europese aanbestedingen). – In Rijk Verantwoord 2005 (Tweede Kamer, 2005–2006, 30 550, nr. 2) hebben wij vastgesteld dat er onder meer een onvolkomenheid was in het contractbeheer (inkopen en aanbesteden) van het Ministerie van BZK en het Ministerie van VWS. Daarnaast hebben wij dat jaar fouten geconstateerd bij het Ministerie van Defensie en het Ministerie van SZW (Tweede Kamer, 2005–2006, 30 550, nr. 2, p. 22, 98). – Bij onze beoordeling van de departementale jaarverslagen over 2006 hebben we in ieder geval geconstateerd dat de volgende ministeries de Europese aanbestedingsregels niet (volledig) hadden nageleefd: Het Ministerie van Financiën (i.c. Belastingdienst), het Ministerie van Justitie, het Ministerie van SZW, het Ministerie van VWS, het Ministerie van VROM en het Ministerie van Defensie. Gesignaleerde problemen met aanbesteden in overige onderzoeken Wij hebben de afgelopen jaren ook buiten ons jaarlijks rechtmatigheidsonderzoek onderzoek verricht waarin problemen rond aanbestedingen aan de orde kwamen: – Op 28 juni 2001 hebben we het rapport Aanbestedingen door NS-Railinfrabeheer 1995–2000 gepubliceerd (Tweede Kamer, 2000–2001, 27 847, nr. 2). – In het EU-trendrapport 2007, gepubliceerd op 8 februari 2007, schenken we aandacht aan de aanbestedingsproblematiek in relatie tot de besteding van Europese structuurfondsgelden in Nederland (Tweede Kamer, 2006–2007, 30 955, nrs. 1–2, p. 132) – Ons op 16 mei 2007 uitgebrachte rapport Aanbesteding ICT-component P-Direkt gaat niet uitvoerig in op fouten rondom de aanbestedingsregels, maar is wel een recent voorbeeld van onze aandacht voor aanbestedingsprocedures. – Naar verwachting eind september begin oktober verschijnt ons rapport Aanbestedingsbeleid Ministerie van BZK en KLPD. Mede naar aanleiding van aanvullende signalen zal de Algemene Rekenkamer in het rechtmatigheidsonderzoek over 2007 alert zijn op de naleving van (Europese) aanbestedingsregels. Wij zullen dit rechtmatigheidsonderzoek op de derde woensdag in mei 2008, verantwoordingsdag, aan u aanbieden. </antwoord>
      <noten afkomstig="antwoord"/>
   </antwoorden>
</kvr>
