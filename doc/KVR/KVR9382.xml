<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (RPF) aan de minister van Verkeer en Waterstaat over een nieuw kentekenbewijs na overlijden. (Ingezonden 22 april 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9382
</item>
         <item attribuut="Inhoud">Vragen in verband met de korte termijn van vijf weken die nabestaanden of erven van de overleden eigenaar tot hun beschikking hebben om een nieuw kentekenbewijs aan te vragen.</item>
         <item attribuut="Rubriek">Verkeer, vervoer en waterstaat (Motorrijtuigen)</item>
         <item attribuut="Trefwoorden">Kentekens</item>
         <item attribuut="Vindplaats">Kamervragen met antwoord 1998-1999, nr. 1388, Tweede Kamer</item>
         <item attribuut="Vraagnr_bij_indiening">2989911900</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="RPF">Stellingwerf</persoon>
         </item>
         <item attribuut="Datum_reaktie">1999-05-18</item>
         <item attribuut="Datum_indiening">1999-04-22</item>
         <item attribuut="Document-id">KVR9382</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2761" allpagenumbers="2761 2762" vetnummer="2989911900" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9382" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1388" onderwerp="" indiendatum="1999-04-22">
         <vrager partij="RPF" oorsprong="parlement">Stellingwerf</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="1999-05-18">
         <antwoorder functie="minister" ministerie="Verkeer en Waterstaat">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het u bekend dat de nabestaande of erven van een overledene er moeite mee kunnen hebben dat zij voor de keuze worden gesteld de auto van de overledene te verkopen of binnen vijf weken na overlijden een eigenaar aan te wijzen, die vervolgens verzoekt om afgifte van een nieuw kentekenbewijs deel II? <voetnoot nummer="1"/>
      </vraag>
      <vraag nummer="2">Kunt u aangeven hoe vaak de Rijksdienst voor het wegverkeer (RDW) jaarlijks wordt geconfronteerd met nabestaanden of erven die er niet in slagen binnen de voorgeschreven termijn van vijf weken om een nieuw kentekenbewijs te verzoeken? Blijkt uit de praktijk dat deze regel bij veel betrokkenen volstrekt onbekend is? </vraag>
      <vraag nummer="3">Komt het vaak voor dat de nabestaanden of erven uit piëteitsoverwegingen meer tijd krijgen voor het regelen van deze materiële kwestie? </vraag>
      <vraag nummer="4">Bent u van oordeel dat artikel 29 van het Kentekenreglement voldoende rekening houdt met de complicaties die kunnen optreden rond het overlijden van de kentekenhouder? Bent u, indien sprake is van sterfgevallen, bereid de termijn van vijf weken te verlengen tot bijvoorbeeld drie maanden? </vraag>
      <noten afkomstig="vraag">
         <noot nummer="1">Artikel 29 van het Kentekenreglement schrijft voor dat degene die eigenaar/houder is geworden binnen vijf weken nadat hij/zij eigenaar of houder is geworden om afgifte van een nieuw kentekenbewijs deel II verzoekt</noot>
      </noten>
   </vragen>
   <antwoorden aantal="4">
      <antwoord nummer="1">Artikel 29 van het Kentekenreglement bepaalt dat binnen vijf weken nadát de nieuwe eigenaar van het voertuig bekend is geworden, een nieuw deel II moet worden aangevraagd. Dit betekent dat zolang na het overlijden van een persoon de boedel nog niet is verdeeld, de verplichting nog niet bestaat. Zodra de nieuwe eigenaar van het voertuig bekend is, heeft deze vijf weken de tijd om de tenaamstelling op zijn naam te verzorgen. </antwoord>
      <antwoord nummer="2">Vijf weken nadat het de RDW is gebleken dat een geregistreerde is overleden, verstuurt de RDW indien tenaamstelling op een ander nog niet heeft plaatsgevonden een brief, waarin wordt gewezen op de wettelijke voorschriften ter zake van de tenaamstelling in het kentekenregister. In 1998 zijn er 8820 van dergelijke brieven verzonden. Uit de op de door de RDW op deze brieven ontvangen reacties blijkt dat de tenaamstellingsverplichting regelmatig als onduidelijk of onuitvoerbaar wordt ervaren. </antwoord>
      <antwoord nummer="3">Als de erven aangeven deze kwestie niet op tijd te kunnen regelen, geeft de RDW de benodigde informatie over de gevolgen hiervan. De erven zijn namelijk wel aansprakelijk voor de aan de registratie van het voertuig gerelateerde verplichtingen, zoals de periodieke keuringsplicht (APK), de verzekeringsplicht ingevolge de WAM en de motorrijtuigenbelasting. Bovendien mag er formeel, vanwege de onjuiste tenaamstelling, geen gebruik van de weg worden gemaakt met het voertuig. Nakoming van de verplichting van artikel 29, eerste lid, van het Kentekenreglement als zodanig wordt echter niet actief gehandhaafd. </antwoord>
      <antwoord nummer="4">Gezien het feit dat de termijn van vijf weken van artikel 29 van het Kentekenreglement pas gaat lopen zodra de nieuwe eigenaar bekend is (zie het antwoord op vraag 1), zal de verplichting in het algemeen pas gaan gelden zodra er door erven of nabestaanden ook andere materiële kwesties zullen (moeten) worden opgepakt. Een verlenging van de termijn tot bijvoorbeeld drie maanden acht ik dan ook niet nodig. Desalniettemin heb ik de RDW verzocht om in de bij het antwoord op vraag 2 genoemde brief wat uitvoeriger in te gaan op de strekking van het bepaalde in artikel 29 van het Kentekenreglement, zodat hieromtrent geen misverstand kan bestaan. </antwoord>
      <noten afkomstig="antwoord"/>
   </antwoorden>
</kvr>
