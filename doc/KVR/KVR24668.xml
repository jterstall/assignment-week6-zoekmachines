<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Omtzigt (CDA) aan de minister van Volksgezondheid, Welzijn en Sport over misbruik van het vereveningsfonds. (Ingezonden 12 december 2005); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24668
</item>
         <item attribuut="Inhoud">In een artikel in de Telegraaf van 7 december 2005 wordt aangegeven dat ziektekostenverzekeraars kunnen frauderen door de medische kosten van meer patiënten op één verzekerde te boeken en zo in aanmerking te komen voor de hoge kosten verevening. Op welke wijze zal dit tegen gegaan worden?</item>
         <item attribuut="Rubriek">Criminaliteit en openbare orde (Fraude) Gezondheidszorg (Zorgverzekeringen)</item>
         <item attribuut="Trefwoorden">Fraude Zorgverzekeraars</item>
         <item attribuut="Vindplaats">Kamervragen met antwoord 2005-2006, nr. 672, Tweede Kamer</item>
         <item attribuut="Vraagnr_bij_indiening">2050604820</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="CDA">Omtzigt</persoon>
         </item>
         <item attribuut="Datum_reaktie">2006-01-10</item>
         <item attribuut="Datum_indiening">2005-12-12</item>
         <item attribuut="Document-id">KVR24668</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1431" allpagenumbers="1431 1432" vetnummer="2050604820" code="0506tkkvr672" lopendefooter="Tweede Kamer, vergaderjaar 2005–2006, Aanhangsel" filenaam="KVR24668" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="672" onderwerp="" indiendatum="2005-12-12">
         <vrager partij="CDA" oorsprong="parlement">Omtzigt</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2006-01-10">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het artikel «Van Boxtel voorziet misbruik zorgstelsel»? <voetnoot nummer="1"/>
      </vraag>
      <vraag nummer="2">Is het mogelijk om als verzekeraar de medische kosten van meer patiënten op één verzekerde te boeken en zo in aanmerking te komen voor de hoge kosten verevening zoals in het artikel wordt gesteld? </vraag>
      <vraag nummer="3">Welke waterdichte controle zal worden toegepast om ervoor te zorgen dat het bovenstaande altijd ontdekt zal worden en als fraude wordt bestempeld? </vraag>
      <vraag nummer="4">Hoe hoog is de potentiële winst voor een verzekeraar en hoe hoog is de boete op een individuele overtreding? </vraag>
      <vraag nummer="5">Deelt u de mening dat «preventie en andere besparingen aan de zorgkant geen enkel nut hebben» met de huidige vorm van nacalculatie? </vraag>
      <vraag nummer="6">Wanneer wordt de Kamer geïnformeerd over de vorm van nacalculatie, die u in 2007 zult toepassen? </vraag>
      <noten afkomstig="vraag">
         <noot nummer="1" datum="2005-12-7" bron="De Telegraaf">De Telegraaf, 7 december 2005</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">In theorie is het boeken van medische kosten van meer patiënten op één verzekerde mogelijk. De mogelijkheid van fraude is nooit uit te sluiten, maar dat vereist, in dit geval, kwade opzet van de zorgverzekeraar. Immers, bij binnenkomst van declaraties moet de schade dan bewust op een bepaalde verzekerde worden geboekt, waarvan op voorhand al verwacht wordt dat deze verzekerde hoge kosten zal maken. Wanneer een zorgverzekeraar achteraf correcties doorvoert om verzekerden te creëren met oneigenlijke hoge schades, dan moet deze zorgverzekeraar correctieboekingen uitvoeren. Deze zijn bij uitstek een controle-object voor (interne en externe) accountants. Gezien de grote gevolgen in het geval van daadwerkelijk geconstateerde fraude – bijvoorbeeld reputatieschade – en de verschillende waarborgen in de aanlevering van kostengegevens voor de risicoverevening (zie antwoord op vraag 3) acht ik de kans dat zorgverzekeraars zich tot fraude laten verleiden nihil. </antwoord>
      <antwoord nummer="3">Bij de opgave van kosten voor de hoge kosten verevening wordt een getrouwheidsonderzoek uitgevoerd en moet bij deze opgave verklaringen van het bestuur van de zorgverzekeraar en een externe accountant worden toegevoegd. Indien bij de opstelling bewust onjuistheden zijn toegepast, zie hierboven, is er tenminste bij het bestuur van de zorgverzekeraar sprake van valsheid in geschrifte en is bij de externe account sprake van incompetentie wanneer hij die onjuistheden niet bij zijn getrouwheidsonderzoek heeft vastgesteld. Hiernaast vindt nog een review door of namens het College toezicht zorgverzekeringen plaats. Juist bij onverwacht hoge hogekosten-opgaven zal aan de review van deze opgave bijzondere aandacht worden geschonken. De zorgverzekeraars hebben ook een eigen belang bij een juiste waarborging van de hogekosten-opgave, omdat wanneer een collega-verzekeraar te veel hoge kosten opvoert, dit ten koste gaat van alle andere zorgverzekeraars. Ik ben van mening dat bovengenoemde aspecten ruim voldoende zijn om te waarborgen dat fraude via de hogekosten-opgave zich niet zal voordoen. </antwoord>
      <antwoord nummer="4">Het is op voorhand niet aan te geven hoe hoog de potentiële winst is voor een verzekeraar die fraudeert met de hogekosten-opgave. Dit is namelijk afhankelijke van de orde van grootte van de fraude en het samenspel van de verschillende ex post compensatiemechanismen in het risicovereveningssysteem. In de Zorgverzekeringswet (artikel 97 en 98) is geregeld dat het College toezicht zorgverzekeringen een zorgverzekeraar een bestuurlijke boete kan opleggen in geval van het verschaffen van onjuiste of onvolledige informatie aan het College voor zorgverzekeringen op grond waarvan de vereveningsbijdragen worden vastgesteld. Hieronder valt ook de hogekosten-opgave. De boete bedraagt maximaal € 10 000 000. Naast de boete zal het College voor zorgverzekeringen uiteraard het bedrag van de bijdrage terugbrengen tot datgene waar de zorgverzekeraar werkelijk recht op had, en het teveel uitbetaalde verrekenen of van de zorgverzekeraar terugvorderen. </antwoord>
      <antwoord nummer="5">Ik deel de mening van de heer Van Boxtel niet. De mate waarin nacalculatie in 2006 wordt gehanteerd is vergelijkbaar met de situatie in de Ziekenfondswet in 2005. De prikkel tot doelmatigheid door bijvoorbeeld preventie verandert daarom niet door invoering van de Zorgverzekeringswet. Ook het zogenoemde vangnet dat in 2006 wordt toegepast doet daar weinig aan af. Het vangnet heeft betrekking op de zorgkosten. Het wordt toegepast indien de werkelijke kosten meer dan 35 euro per verzekerde afwijken van de genormeerde zorgkosten op grond van de verevening: het verschil boven de plus of onder de min 35 euro wordt dan voor 90 procent nagecalculeerd. Bij de keuze voor deze bandbreedte is gekeken naar de spreiding in de resultaten van ziekenfondsen in 2002 en 2003 na toepassing van de ex post compensatiemechanismen (te weten hogekostenverevening, generieke verevening en nacalculatie). Bij de grotere ziekenfondsen – boven de 100 duizend verzekerden – waarbij toevalsfluctuaties nauwelijks nog een rol spelen, bedroeg in deze jaren de spreiding in de netto-resultaten respectievelijk € 44 en € 60. Dat is duidelijk lager dan de bandbreedte in het vangnet (namelijk € 70). Daarom verwacht ik dat het resultaat voor vrijwel alle zorgverzekeraars binnen de bandbreedte van het vangnet zal uitkomen, waardoor de prikkel voor doelmatige zorginkoop, preventie en andere besparingen even sterk blijft als momenteel voor de ziekenfondsen. </antwoord>
      <antwoord nummer="6">Ik stel conform artikel 32 van de Zorgverzekeringswet vóór 1 oktober 2006 in een ministeriële regeling het risicovereveningssysteem 2007 vast. Een onderdeel hiervan is de inzet van ex post compensatiemechanismen, waaronder de nacalculatie. Ik zal de ministeriële regeling vervolgens ter informatie aan de Kamer zenden. </antwoord>
      <noten afkomstig="antwoord"/>
   </antwoorden>
</kvr>
