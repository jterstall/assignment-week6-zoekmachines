<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Aptroot (VVD) aan de minister van Economische Zaken over de niet werkende 088-telefoonnummers. (Ingezonden 19 april 2005); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23183
</item>
         <item attribuut="Inhoud">Een half miljoen geveilde 088-telefoonnummers is niet in gebruik, omdat er geen overeenstemming is over de tarieven tussen de providers.</item>
         <item attribuut="Rubriek">Communicatie, media en informatievoorziening (Telecommunicatie)</item>
         <item attribuut="Trefwoorden">Telefonie</item>
         <item attribuut="Vindplaats">Kamervragen met antwoord 2004-2005, nr. 1798, Tweede Kamer</item>
         <item attribuut="Vraagnr_bij_indiening">2040513280</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="VVD">Aptroot</persoon>
         </item>
         <item attribuut="Datum_reaktie">2005-06-06</item>
         <item attribuut="Datum_indiening">2005-04-19</item>
         <item attribuut="Document-id">KVR23183</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3831" allpagenumbers="3831 3832" vetnummer="2040513280" code="0405tkkvr1798" lopendefooter="Tweede Kamer, vergaderjaar 2004–2005, Aanhangsel" filenaam="KVR23183" issn-nummer="ISSN 0921- 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1798" onderwerp="" indiendatum="2005-04-19">
         <vrager partij="VVD" oorsprong="parlement">Aptroot</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2005-06-6">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is het waar dat de half miljoen 088-telefoonnummers die de Onafhankelijke Post en Telecom Autoriteit (Opta) vanaf 21oktober 2004 via veilingen heeft toegewezen binnen 9 maanden na toekenning, dus uiterlijk op 21juli 2005, daadwerkelijk in gebruik moeten zijn genomen, daar deze anders vervallen of worden ingetrokken? </vraag>
      <vraag nummer="2">Is de berichtgeving waar dat deze 088-nummers niet gebruikt kunnen worden, omdat er geen overeenstemming is over de tarieven tussen de providers? </vraag>
      <vraag nummer="3">Heeft de Opta volgens de Telecomwet niet de plicht ervoor te zorgen dat de uitgegeven 088-nummers bruikbaar en dus «aankiesbaar» zijn? </vraag>
      <vraag nummer="4">Dient de Opta bij gebrek aan overeenstemming tussen de providers niet haar bevoegdheid tot ingrijpen te gebruiken door een tarief vast te stellen zodat deze nummers gebruikt kunnen gaan worden? Zo neen, is er dan sprake van geveilde nummers die niet bruikbaar zijn, en vindt u deze situatie dan aanvaardbaar? Zo neen, welke actie onderneemt u om deze situatie te beëindigen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Het grootste deel van de tot op heden uitgegeven 088-nummers is toegekend zonder dat hierbij een veiling is toegepast. Slechts in die gevallen dat er sprake was van meer dan één aanvrager voor een bepaald nummer of een bepaalde nummerreeks is het verdeelinstrument van de veiling ingezet. In de periode van 21oktober 2004 tot op heden zijn er slechts twee veilingen geweest, waarbij in totaal 300 nummers zijn geveild en vervolgens toegekend aan 2 partijen. Uitgaande van de bepalingen in de Regeling beperking toekenning nummers heeft de OPTA als voorwaarde in de beschikking inderdaad opgenomen dat de toegekende nummers binnen 9 maanden in gebruik moeten zijn genomen. De OPTA heeft mij laten weten niet voornemens te zijn de toekenning van 088-nummers in te trekken in het geval dat de nummers 9 maanden na toekenning niet in gebruik zijn genomen en deze situatie buiten de schuld van de nummerhouder is ontstaan. De OPTA zal dit na 21juli 2005 voor de uitgegeven nummers nagaan. </antwoord>
      <antwoord nummer="2">Ja, deze berichtgeving klopt. Ten aanzien van tarieven zijn twee aspecten van invloed op het in gebruik kunnen nemen van de 088-nummers. Ten eerste zijn er de onderhandelingen tussen de aanbieders van openbare elektronische communicatiediensten en -netwerken over de wholesale-tarieven, dat is ter verrekening van het onderlinge verkeer. Deze aanbieders blijken het onderling niet eens te zijn, echter er is nog geen sprake van een bij de OPTA ingediend geschil. Ten tweede dient de OPTA zijn goedkeuring te geven aan het eindgebruikerstarief (het retailtarief) dat KPN bij zijn eigen abonnees in rekening mag brengen om naar 088-nummers te kunnen bellen. KPN heeft bij de OPTA een vernieuwd voorstel ingediend; OPTA en KPN zijn nog in overleg over dit voorstel. Hierbij merk ik op dat het eindgebruikerstarief voor de abonnees van KPN voor een deel opgebouwd zal zijn uit kosten voor de afhandeling van oproepen naar 088-nummers bij een andere aanbieder dan KPN. Met name de onderhandeling tussen KPN en overige aanbieders heeft daarbij invloed op de eindgebruikerstarieven in het voorstel van KPN. </antwoord>
      <antwoord nummer="3" voetnoot="1">Op grond van artikel 6.1van de Telecommunicatiewet hebben aanbieders van openbare elektronische communicatiediensten en -netwerken, op verzoek, een onderhandelingsplicht in het kader van interconnectie en interoperabiliteit. «Aankiesbaarheid» mag in dit kader gezien worden als synoniem voor interoperabiliteit. Op aanvraag van een aanbieder die van mening is dat een andere aanbieder zijn plichten op dit vlak niet nakomt, kan de OPTA voorschriften voor de onderhandelingen geven. Genoemde partijen hebben op grond van artikel 6.1van de Telecommunicatiewet een onderhandelingsplicht waarbij echter alleen in geval de onderhandelingen een openbare telefoondienst betreffen er sprake is van een resultaatsverplichting. Dit betekent concreet dat in het geval dat een 088-nummer gebruikt wordt voor de telefoondienst er een aankiesbaarheid van dit nummer gerealiseerd moet worden. In alle andere gevallen is er voor de onderhandelingen een inspanningsverplichting en die behoeft niet a priori tot aankiesbaarheid van de 088-nummers te leiden. Dit wettelijke kader is gebaseerd op de ONP-richtlijnen <voetnoot nummer="1"/>voor elektronische communicatie infrastructuren en bijbehorende diensten. Ik wil u daarbij informeren dat de Europese Commissie een infractieprocedure is gestart tegen Nederland. In het kort komt het er op neer dat volgens de Europese Commissie de onderhandelingsplicht in artikel 6.1van de Telecommunicatiewet beperkt zou moeten blijven tot de categorie van aanbieders van openbare elektronische communicatienetwerken en dat Nederland de onderhandelingsplicht te ruim heeft opgevat door deze op te rekken tot aanbieders van openbare elektronische communicatiediensten. Hierover vindt momenteel overleg plaats met de Europese Commissie. </antwoord>
      <antwoord nummer="4">Gelet op de grote vraag naar 088-nummers is het vrijwel zeker dat er tenminste één aanbieder zal zijn die een dienstverlening onder deze nummers zal aanbieden. Als aanbieders vervolgens onderling een geschil hebben kan de OPTA handelen op de wijze zoals ik bij vraag 3 heb geantwoord. Indien noodzakelijk kan de OPTA bij een geschil over de wholesale-tarieven een tarief vaststellen. Er is op dit moment echter nog geen sprake van een geschil. Dat houders van 088-nummers moeten wachten op het aanbod van diensten is een uitzonderlijke zaak omdat in de meeste gevallen nummers worden toegekend aan de aanbieders van netwerken en diensten en die geven de nummers vervolgens in gebruik op het moment dat de bijbehorende communicatiedienst geleverd kan worden. Dat is bijvoorbeeld het geval bij geografische en mobiele nummers. De Europese regels kennen géén rechten en plichten over interoperabiliteit en interconnectie toe aan nummerhouders. Dit betekent dat in gevallen als bij de 088-nummers het van groot belang is dat de gegadigden voor dergelijke nummers op de hoogte worden gesteld van de praktische betekenis van het systeem van rechten en plichten. Bij de opening van nieuwe nummerreeksen in de toekomst zal ik met de OPTA hier nog meer aandacht aan geven. </antwoord>
      <noten afkomstig="antwoord">
         <noot nummer="1">En in het bijzonder de Toegangsrichtlijn</noot>
      </noten>
   </antwoorden>
</kvr>
