<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Eerdmans (Groep Eerdmans/Van Schijndel) aan de minister van Justitie over een criminele patiënt die zich tijdens een proefverlof aan een 14-jarig meisje heeft vergrepen. (Ingezonden 26 oktober 2006); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26946
</item>
         <item attribuut="Inhoud">Vragen naar aanleiding van de aangifte van verkrachting door een, op last van de rechter in de kliniek Parnassia te Den Haag geplaatste crimineel, die op proefverlof was (De Telegraaf, 25 oktober 2006).</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Gezondheidszorg (Zorginstellingen) Strafrecht en strafprocesrecht (Misdrijven)</item>
         <item attribuut="Trefwoorden">Psychiatrische ziekenhuizen Recidive TBS Zedendelicten</item>
         <item attribuut="Vindplaats">Kamervragen met antwoord 2006-2007, nr. 484, Tweede Kamer</item>
         <item attribuut="Vraagnr_bij_indiening">2060702100</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="Groep Eerdmans/Van Schijndel">Eerdmans</persoon>
         </item>
         <item attribuut="Datum_reaktie">2006-12-13</item>
         <item attribuut="Datum_indiening">2006-10-26</item>
         <item attribuut="Document-id">KVR26946</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1049" allpagenumbers="1049 1050" vetnummer="2060702100" code="0607tkkvr484" lopendefooter="Tweede Kamer, vergaderjaar 2006–2007, Aanhangsel" filenaam="KVR26946" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="484" onderwerp="" indiendatum="2006-10-26">
         <vrager partij="Groep Eerdmans/Van Schijndel" oorsprong="parlement">Eerdmans</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="13 december 2006), zie ook Aanhangsel Handelingen nr. 371, vergaderjaar 2006–2007">
         <antwoorder functie="minister" ministerie="Volksgezondheid, Welzijn en Sport">Hoogervorst</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u bekend met het feit dat er op maandag 23 oktober jl. door een 14-jarig meisje aangifte is gedaan van verkrachting door een, op last van de rechter, in de kliniek Parnassia te Den Haag geplaatste crimineel, die op proefverlof was? </vraag>
      <vraag nummer="2">Heeft de betreffende kliniek zorgvuldig gehandeld, door deze man het bewuste weekend van de verkrachting (7/8 oktober jl.) zelfstandig op pad te laten gaan? </vraag>
      <vraag nummer="3">Klopt het, dat het 14-jarige slachtoffer al enige tijd telefonisch contact had met de patiënt? Zo ja, was de kliniek van dit contact op de hoogte? Had de kliniek in dit laatste geval niet moeten ingrijpen? </vraag>
      <vraag nummer="4" voetnoot="2">Deelt u de mening, dat ook voor criminelen die op last van de rechter gedwongen worden opgenomen in een psychiatrisch ziekenhuis (ex art. 37 Sr), tijdens begeleid verlof een beenband met stroomslot tot de mogelijkheden zou moeten behoren? <voetnoot nummer="2"/>
      </vraag>
      <vraag nummer="5">Welke stappen c.q. maatregelen gaat u nemen naar aanleiding van dit voorval? </vraag>
      <noten afkomstig="vraag">
         <noot nummer="1" datum="2006-10-25" bron="De Telegraaf">De Telegraaf, 25 oktober 2006</noot>
         <noot nummer="2" titel="op slot worden gezet">Dit betreft een speciale unit met een pacemaker op het been van de tbs-er die met verlof gaat. Deze unit zoekt iedere 0,2 seconde contact tussen begeleider en tbs-er. Zodra de tbs-er 100 meter buiten het bereik van de begeleider komt, wordt de pacemaker op het been van de tbs-er geactiveerd. De unit geeft kleine stroompjes op de beenspieren die nodig zijn om mee te bewegen. Hierdoor zal het been direct «op slot worden gezet» en is de tbs-er niet meer in staat om nog een stap te zetten. De mili-volts stroompjes zijn overigens nauwelijks voelbaar en veroorzaken geen pijn en geen schade. Nadat de gevluchte tbs-er tot stilstand is gebracht kan de tbs-er getraceerd en ingerekend worden</noot>
      </noten>
   </vragen>
   <antwoorden aantal="5">
      <antwoord nummer="1">Op dinsdag 24 oktober 2006 is aangifte gedaan van overtreding van artikel 245 (seksueel binnendringen bij iemand beneden 16 jaar) en artikel 247 (ontucht met bewusteloze, onmachtige, gestoorde of kind) van het Wetboek van Strafrecht (WvSr). Deze aangifte betreft dus niet overtreding van artikel 242 (verkrachting) van het WvSr. De aangifte is gedaan tegen een persoon die in oktober 2005 onder meer is veroordeeld tot plaatsing in een psychiatrisch ziekenhuis (artikel 37, eerste lid van het WvSr). In het kader van die maatregel verbleef hij sinds november 2005 in de kliniek Parnassia te Den Haag. Betrokkene is geen ter beschikking gestelde. Voor patiënten die op grond van artikel 37, eerste lid, van het WvSr in een psychiatrisch ziekenhuis zijn opgenomen, geldt een bijzondere regeling voor verlof. Met het oog op resocialisatie genoot betrokkene wel bepaalde vrijheden, waaronder het dagelijks onbegeleid rondlopen op het terrein van Parnassia. In dit geval is er dus geen sprake van proefverlof. Het delict waarvan aangifte is gedaan, heeft plaatsgevonden op het terrein van Parnassia. </antwoord>
      <antwoord nummer="2">Het gaat om een patiënt die niet is veroordeeld voor zedendelicten en er was geen aanleiding om te vrezen voor seksueel wangedrag. Met het oog op resocialisatie genoot de patiënt bepaalde vrijheden waaronder het dagelijks onbegeleid rondlopen op het terrein van Parnassia. </antwoord>
      <antwoord nummer="3">Uit gegevens van de Inspectie is het volgende gebleken. De aangeefster is eveneens een patiënte van Parnassia. Zij en betrokkene hadden een zekere relatie, in het kader waarvan zij meermalen seksueel contact hadden gehad. De kliniek was, voor zover bekend, niet op de hoogte van deze relatie op het moment dat het delict gepleegd zou zijn. </antwoord>
      <antwoord nummer="4">Zoals toegelicht in mijn antwoord op vraag 1 was van verlof in dit geval geen sprake. Ik ben – meer in het algemeen gesproken – geen voorstander van het toepassen van een beenband met stroomslot in het kader van de Wet Bopz. Het gaat hier om Bopz-patiënten en niet om tbs’ers. De Wet Bopz voorziet niet in de toepassing van een dergelijk middel en dit valt ook niet te rijmen met de doelstellingen van de Wet Bopz. </antwoord>
      <antwoord nummer="5">Er zijn reeds verschillende maatregelen genomen naar aanleiding van dit voorval. Van het delict is aangifte gedaan en de vrijheden van deze patiënt zijn ingetrokken. De kliniek is in afwachting van de uitspraak van de rechtbank voor een voorlopige machtiging (op grond van de Wet Bopz) om deze patiënt langer op te nemen in de kliniek, aansluitend op zijn huidige verblijf. Er zijn maatregelen getroffen richting het slachtoffer en de familie die in eerste instantie ten doel hadden de schade voor de betrokken patiënte te beperken en de veiligheid te vergroten. Die maatregelen zijn: een ouderavond, extra opvang en extra toezicht op het meisje. De Inspectie voor de Gezondheidszorg onderzoekt dit voorval. Vooruitlopend op de resultaten hiervan ben ik niet van plan om naar aanleiding van dit voorval extra stappen c.q. maatregelen te treffen. De instelling heeft – voor zover ik kan overzien – volgens gangbare, erkende normen en richtlijnen gehandeld. </antwoord>
      <noten afkomstig="antwoord"/>
   </antwoorden>
</kvr>
