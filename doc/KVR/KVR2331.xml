<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verhagen (CDA) over hulporganisaties die Rwanda moeten verlaten. (Ingezonden 8 december 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2331
</item>
         <item attribuut="Inhoud">Betreft 38 NGO's, waaronder afdelingen van Artsen Zonder Grenzen.</item>
         <item attribuut="Rubriek">Ontwikkelingssamenwerking (Nood- en humanitaire hulp) Ontwikkelingssamenwerking (Ontwikkelingshulp Afrika) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Nood- en humanitaire hulp Oorlogen Rwanda</item>
         <item attribuut="Vindplaats">Kamervragen met antwoord 1995-1996, nr. 394, Tweede Kamer</item>
         <item attribuut="Afkomstig_van">Ontwikkelingssamenwerking</item>
         <item attribuut="Indiener">
            <persoon partij="CDA">Verhagen</persoon>
         </item>
         <item attribuut="Datum_reaktie">1995-12-22</item>
         <item attribuut="Datum_indiening">1995-12-08</item>
         <item attribuut="Document-id">KVR2331</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="801" allpagenumbers="801 802" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="394" onderwerp="" indiendatum="1995-12-8">
         <vrager partij="CDA" oorsprong="parlement">Verhagen</vrager>
         <vraagt-aan/>
      </vraagdata>
      <antwoorddata antwoorddatum="1995-12-22">
         <antwoorder functie="minister" ministerie="Ontwikkelingssamenwerking">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Heeft de Rwandese regering 38 hulporganisaties, waaronder afdelingen van Artsen Zonder Grenzen, gelast het land te verlaten? <voetnoot nummer="1"/>
      </vraag>
      <vraag nummer="2">Is het u bekend op grond waarvan tot deze uitzettingen is besloten? </vraag>
      <vraag nummer="3">Bent u bereid in VN- of EU-verband, dan wel bilateraal, tegen deze maatregel protest aan te tekenen? </vraag>
      <vraag nummer="4">Ziet u in bovengenoemde stappen van de Rwandese regering t.a.v. de hulporganisaties en de houding ten aanzien van UNAMIR, het gevaar van een nieuwe escalatie, die een ernstige bedreiging kan vormen voor de stabiliteit in Rwanda? </vraag>
      <vraag nummer="5">Welke rol blijft er nog voor de VN, als vanaf 8 december de UNAMIR-troepen worden teruggetrokken? </vraag>
      <vraag nummer="6">Op welke wijze kan de internationale gemeenschap een bijdrage blijven leveren aan stabiliteit in Rwanda? </vraag>
      <noten afkomstig="vraag">
         <noot nummer="1" datum="1995-12-7" bron="Volkskrant">Volkskrant, 7 december 1995</noot>
      </noten>
   </vragen>
   <antwoorden aantal="6">
      <antwoord nummer="1">Op 6 december 1995 heeft de Rwandese regering 38 NGO’s gevraagd binnen zeven dagen hun activiteiten te staken en het land te verlaten. Onder de NGO’s die moeten vertrekken bevinden zich onder meer het Austrian Relief Programme, Artsen zonder Grenzen Frankrijk, Artsen zonder Grenzen Zwitserland, Me´decins du Monde en Care Australie¨. Er staan geen Nederlandse NGO’s op de lijst van NGO’s die moeten vertrekken. Op 6 december 1995 werd tevens een tweede lijst van 18 NGO’s gepubliceerd die hun activiteiten moeten opschorten terwijl de regering hun activiteiten onderzoekt. Op de lijst van 102 NGO’s die in Rwanda mogen blijven werken staan de belangrijkste partners van Nederland, zoals SNV, Artsen zonder Grenzen Nederland, Memisa, en het Save the Children Fund. </antwoord>
      <antwoord nummer="2">Zij zouden het land dienen te verlaten omdat zij zich niet hebben laten registreren of hun activiteiten niet coo¨rdineren met de plaatselijke autoriteiten. Als derde reden haalde de vice-minister voor Wederopbouw Christine Umutoni wangedrag aan. Zij doelde hiermee op de verkoop van hulpgoederen door NGO’s op de lokale markten. </antwoord>
      <antwoord nummer="3">Nederland betreurt de uitzetting van de NGO’s maar respecteert het besluit als een maatregel van een soevereine staat. De EU voerde op 20 december een gezamenlijke de´marche uit bij premier Rwigema. Doel van de de´marche was het bevorderen van de dialoog tussen de NGO’s en de betrokken Rwandese autoriteiten. Hierbij werd nadrukkelijk gevraagd de 38 betrokken NGO’s een adequate verklaring te geven van de reden van het gedwongen vertrek. Daarnaast zijn Rwandese autoriteiten tijdens de de´marche gewezen op de correcte uitvoering van de procedures die met NGO’s zijn afgesproken, namelijk dat geschillen zullen worden opgelost door onderhandelingen. Ook staat in deze registratiecontracten met NGO’s dat een opzegtermijn van twee maanden geldt. Dit geeft NGO’s tenminste voldoende tijd de werkzaamheden adequaat af te ronden en/of de verantwoordelijkheden over te dragen aan andere NGO’s. </antwoord>
      <antwoord nummer="4">Neen. De houding van de Rwandese regering ten aanzien van de hulporganisaties wordt ingegeven door de onder antwoord 2 genoemde elementen. Voor wat betreft UNAMIR geldt dat deze vredesoperatie inmiddels met 3 maanden is verlengd (zie antwoord 5). </antwoord>
      <antwoord nummer="5">De rol van de Verenigde Naties in Rwanda blijft voorlopig nog substantieel. Op 12 december jl. aanvaardde de Veiligheidsraad van de Verenigde Naties unaniem resolutie 1029, waarin het mandaat van de VN-vredesoperatie in Rwanda, UNAMIR, voor een laatste periode tot 8 maart 1996 wordt verlengd, met een enigszins beperkter mandaat en een geringere sterkte. Het nieuwe mandaat is vooral gericht op de veilige terugkeer van vluchtelingen. De Veiligheidsraad heeft de Secretaris-Generaal van de Verenigde Naties (SGVN) verzocht de omvang van de operatie terug te brengen van 1800 tot 1400. Ook de humanitaire hulpinspanningen worden voortgezet. </antwoord>
      <antwoord nummer="6">De internationale gemeenschap kan hieraan een bijdrage leveren door betrokken te blijven bij de ontwikkelingen in Rwanda en voortdurend aan te dringen op een constructieve dialoog tussen de Rwandese autoriteiten en alle partners in het ontwikkelingsproces. Daarnaast moet de internationale hulpverlening zich richten op het beheersen van de spanningen in de regio, in het bijzonder in de vluchtelingenkampen in Zaı¨re en Tanzania en in het buurland Burundi. Dit geldt zowel voor de VN-instellingen, de mensenrechtenwaarnemers, de NGO-gemeenschap alsook voor de bilaterale donoren die in Rwanda en de omliggende landen zijn vertegenwoordigd. Ook de voortgaande presentie van UNAMIR levert een bijdrage aan de stabiliteit in Rwanda. In zijn meest recente rapport inzake UNAMIR (doc. S/1995/1002) geeft de SGVN aan dat de belangrijkste factor die in Rwanda een terugkeer van stabiliteit en veiligheid verhindert, wordt gevormd door de afwezigheid van een proces van nationale verzoening. Om dit te bereiken is de berechting van de verdachten van genocide en de terugkeer van de circa 1,6 miljoen vluchtelingen noodzakelijk. De verwachting is dat de voortgezette aanwezigheid van UNAMIR bij de vluchtelingen vertrouwen zal wekken en hen zal aanmoedigen terug te keren. De SGVN acht het noodzakelijk dat de pogingen om tot een alomvattende oplossing voor de regio te komen worden voortgezet en stelt dan ook voor dat de Verenigde Naties na de terugtrekking van UNAMIR in Rwanda een politieke presentie zal handhaven. Nederland blijft steun geven aan de waarnemersoperatie van het VN-Mensenrechtencentrum alsook aan de wederopbouw van Rwanda, met name in de sectoren justitie en terugkeer en hervestiging van vluchtelingen. </antwoord>
      <noten afkomstig="antwoord"/>
   </antwoorden>
</kvr>
