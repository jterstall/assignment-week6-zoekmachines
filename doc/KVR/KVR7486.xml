<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) over de gevolgen van de privatisering van de Ziektewet. (Ingezonden 17 juni 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7486
</item>
         <item attribuut="Inhoud">Vragen naar aanleiding van een bericht in het Financieel Dagblad van 10 juni 1998 over lagere ziekengelduitkering sinds de privatisering.</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Privatisering Ziektewet</item>
         <item attribuut="Vindplaats">Kamervragen met antwoord 1997-1998, nr. 1524, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">1998-07-14</item>
         <item attribuut="Datum_indiening">1998-06-17</item>
         <item attribuut="Document-id">KVR7486</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3127" allpagenumbers="3127 3128" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7486" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1524" onderwerp="" indiendatum="1998-06-17">
         <vrager partij="SP" oorsprong="parlement">De Wit</vrager>
         <vraagt-aan/>
      </vraagdata>
      <antwoorddata antwoorddatum="1998-07-14">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u de berichtgeving over fors lagere ziekengelduitkeringen sinds de privatisering van de Ziektewet? <voetnoot nummer="1"/>
      </vraag>
      <vraag nummer="2">Kunt u de juistheid van de berekening van het CBS voor de Nationale Rekeningen bevestigen die er op neerkomt dat werkgevers over 1996 1,2 miljard en over 1997 1,4 miljard gulden minder hebben uitbetaald doordat zij het ziekengeld beperken tot 70% en niet aanvullen tot 100%? </vraag>
      <vraag nummer="3" voetnoot="2">Zo ja, werd dit effect niet al voorzien bij de behandeling in de Kamer van de privatisering van de Ziektewet? <voetnoot nummer="2"/>Wat is dan nu uw opvatting over het daadwerkelijk optreden van dit effect? </vraag>
      <vraag nummer="4">Kunt u aangeven of bij de berekening van de koopkracht van de werknemers voor 1998 rekening is gehouden met dit negatieve inkomenseffect? </vraag>
      <vraag nummer="5" voetnoot="1">Kunt u voorts bevestigen dat geen enkel overheidsorgaan bijhoudt hoe de premies en lasten zich op de private markten ontwikkelen na privatisering in de sociale zekerheid? <voetnoot nummer="1"/>
      </vraag>
      <vraag nummer="6">Onderschrijft u de mening van uw ambtsvoorganger dat er zo snel mogelijk zicht moet komen op deze kosten? Zo neen, waarom niet? Zo ja, welke stappen gaat u op dat punt ondernemen? Bent u bereid de Kamer te informeren omtrent de juiste hoogte van deze kosten? </vraag>
      <vraag nummer="7">Kunt u bevestigen dat de kosten van de geprivatiseerde arbodiensten in 1997 1,3 miljard gulden beliepen en daarmee een half miljard hoger lagen dat het Verbond van Verzekeraars voor dat jaar aannam en voorts dat de premielast voor ziektewetvervangende verzekeringen in dat jaar op 2 miljard gulden uitkomt? Welke conclusies verbindt u aan deze bedragen nu bezuiniging op de uitvoeringskosten voor u het hoofdmotief vormt voor de door u voorgestane privatisering van de uitvoering van de sociale zekerheid? </vraag>
      <noten afkomstig="vraag">
         <noot nummer="1" datum="1998-06-10" bron="Het Financieel Dagblad">Het Financieel Dagblad, 10 juni 1998</noot>
         <noot nummer="2" documenttype="Handelingen">Handelingen II, 28 november 1995, pag. 31-2367.</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Nee. Uit contact met het CBS is mij gebleken dat de in de berichtgeving weergegeven berekeningen niet van het CBS afkomstig zijn. Het CBS distantieert zich dan ook van deze berekeningen. Bovendien zijn de Nationale Rekeningen momenteel geen goede bron voor informatie over het percentage van loondoorbetaIing bij ziekte. De NationaIe Rekeningen geven immers alleen de feitelijke som aan loondoorbetaling weer. Daaruit kan niet worden afgeleid inhoeverre er 100% loondoorbetalingen plaatsvinden. De conclusie, als zou de loondoorbetaling bij ziekte van 1996 naar 1997 zijn afgenomen doordat werkgevers vaker minder volledig zouden zijn gaan doorbetalen, kan derhalve hieraan niet worden ontleend. Het ZARA(SZW)-werkgeverspanel is hiervoor echter wel een geschikte bron. In 1996 en in 1997 is hierin gemeten welke arbeidsvoorwaarden gelden bij ziekte. In 1997 kreeg 92% van de werknemers bij ziekte het loon volledig doorbetaald, en 3% slechts het wettelijk minimum. In 1996 kreeg 87% volledig betaald. Er heeft dus van 1996 naar 1997 een stijging plaats gevonden, die voornamelijk kan worden toegeschreven aan kleinere bedrijven die vaker tot volledige loondoorbetaling zijn overgegaan. De Kamer is hierover geïnformeerd bij brief van 7 november 1997 (Soza-97–1076). Een CBS-onderzoek uit 1994 heeft uitgewezen dat in 1993 minstens 95% van de bedrijven bij ziekte 100% van het loon doorbetaald heeft. Al met al geven deze gegevens geen aanleiding voor de veronderstelling dat de arbeidsvoorwaarden bij ziekte significant zijn verslechterd. </antwoord>
      <antwoord nummer="3">Zoals ik bij vraag 2 reeds heb opgemerkt, is de conclusie in de berichtgeving onjuist. </antwoord>
      <antwoord nummer="4">Gelet op het gestelde in het antwoord op vraag 2 is er geen aanleiding om te veronderstellen dat de loondoorbetaling bij ziekte in belangrijke mate is gewijzigd. Derhalve zijn er ook geen redenen om daarmee bij de koopkrachtberekeningen rekening te houden. </antwoord>
      <antwoord nummer="5 en 6">Juist is dat van overheidswege nog geen totaaloverzicht is opgesteld over alle financiële effecten. Wel is het zo dat op de belangrijkste onderdelen die voor een dergelijk overzicht nodig zijn gegevens zijn of worden verzameld: Over de kosten van arbodiensten voor de werkgevers verzamelt het CBS gegevens in de statistiek gezondheidszorg; ook het ZARA(SZW)-werkgeverspanel bevat hierover informatie. Via het Lisv en de Nationale Rekeningen van het CBS is informatie beschikbaar over de uitvoerings- en uitkeringskosten (van de vangnetgroepen) van de Ziektewet. Verzuimgegevens zijn er van het CBS. Het ZARA(SZW)-werkgeverspanel verschaft informatie over de premies en de uitkeringen van particuliere ziekengeldverzekeringen, de loondoorbetaling en tevens van het verzuim. De beschikbare informatiebronnen maken het in beginsel mogelijk voor verschillende onderdelen een beeld te geven van de ontwikkeling van de kosten van ziekteverzuim en arbozorg voor bedrijven. Daarvoor zijn nog nadere analyses van het materiaal nodig. Gezien de systeemwijzigingen die zijn ingevoerd, zal het waarschijnlijk slechts bij benadering mogelijk zijn een vergelijking te maken met de situatie vóór de inwerkingtreding van TZ/Arbo en WULBZ. Uiteraard heb ik ook zelf behoefte aan een goed overzicht van de (financiële) effecten van genoemde wetswijzigingen. Mede met het oog daarop worden de gemelde gegevens ook verzameld. Vanzelfsprekend wordt de Kamer geïnformeerd over terzake relevante gegevens. </antwoord>
      <antwoord nummer="7" voetnoot="1">De laatst bekende cijfers van het CBS <voetnoot nummer="1"/>over de arbodiensten hebben betrekking op 1995. De exploitatie-opbrengsten van bedrijfsgezondheids- en arbodiensten bedroegen toen f 897 mln. De exploitatiekosten f 951 mln. Voor 1996 heb ik f 1,04 miljard geraamd (in de Memorie van Toelichting bij het wetsvoorstel Arbowet 1998). De raming van het Financiële Dagblad van f 1,3 miljard in 1997 lijkt mij aan de hoge kant, maar bevestigt wel dat de inspanningen van bedrijven op het vlak van preventie en reïntegratie toenemen. Dit blijkt ook uit de rapportages van het ZARA-werkgeverspanel. Over de omvang van de markt voor private ziektewetvervangende verzekeringen bestaan slechts tentatieve ramingen. Aan het totaal bedrag van betaalde premies voor deze verzekeringen kunnen op zich geen conclusies worden verbonden over de uitvoeringskosten van de private verzekeringen. Op deze betaalde premies dienen immers de aan werkgevers uitgekeerde bedragen krachtens deze verzekeringen in mindering te worden gebracht. Tot slot wil ik opmerken dat bezuiniging op de uitvoeringskosten niet het hoofdmotief was voor de vereiste wijzigingen in de arbeidsongeschiktheidsregelingen en de voorgestane privatisering van de uitvoering van de sociale zekerheid. In de eerste plaats gaat het er om verbeteringen op het gebied van preventie en reïntegratie tot stand te brengen en zodoende minder uitval uit het arbeidsproces te bewerkstelligen. </antwoord>
      <noten afkomstig="antwoord">
         <noot nummer="1">In de statistiek gezondheidszorg worden jaarIijks financiële gegevens van bedrijfsgezondheids-en arbodiensten opgenomen. De cijfers voor 1995 zijn gepubliceerd in Maandbericht Gezondheidsstatistiek (CBS) 97/11</noot>
      </noten>
   </antwoorden>
</kvr>
