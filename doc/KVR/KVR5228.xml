<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Hoof (VVD) over de uitvoering van de Wet boeten, maatregelen en terug- en invordering sociale zekerheid. (Ingezonden 2 mei 1997); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5228
</item>
         <item attribuut="Rubriek">Sociale zekerheid (Misbruik sociale zekerheid) Sociale zekerheid (Werkloosheidsvoorzieningen (WW, WWV))</item>
         <item attribuut="Trefwoorden">Misbruik sociale verzekeringen WW</item>
         <item attribuut="Vindplaats">Kamervragen met antwoord 1996-1997, nr. 1469, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="VVD">Van Hoof</persoon>
         </item>
         <item attribuut="Datum_reaktie">1997-06-26</item>
         <item attribuut="Datum_indiening">1997-05-02</item>
         <item attribuut="Document-id">KVR5228</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3005" allpagenumbers="3005 3006 3007" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1469" onderwerp="" indiendatum="1997-05-2">
         <vrager partij="VVD" oorsprong="parlement">Van Hoof</vrager>
         <vraagt-aan/>
      </vraagdata>
      <antwoorddata antwoorddatum="1997-06-26">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het artikel «Alleen de dommen krijgen geen WW» <voetnoot nummer="1"/>, waarin onder meer wordt gesteld dat de Wet boeten, maatregelen en terug- en invordering sociale zekerheid in de praktijk als het gaat om de sanctionering van verwijtbare werkloosheid niet aan het beoogde doel voldoet en de WW als «nieuwe route om overtollig personeel kwijt te raken is ontdekt»? Is dit waar en, zo ja, deelt u de mening dat zulks volstrekt onwenselijk is? Zo neen, waarom niet? </vraag>
      <vraag nummer="2">Is het waar dat de uitvoeringsinstellingen de aanvragen voor WW vaak niet meer op juistheid onderzoeken maar uitgaan van het «onderzoek» van de rechter in de pro forma-zaak, waardoor er nauwelijks meer uitkeringen worden geweigerd dan voor invoering van de wet? Deelt u de mening dat zulks onwenselijk is? </vraag>
      <vraag nummer="3">Is de uitspraak van de in het artikel genoemde Rotterdamse advocaat waar, dat «er vaak een andere reden voor het ontslag gegeven wordt dan zich in werkelijkheid heeft voorgedaan» en dat de uitvoeringsorganisatie daar geen kennis van heeft omdat men niet bij de rechtszaak aanwezig was? Deelt u de mening dat zulks onwenselijk is? </vraag>
      <vraag nummer="4">Is het waar dat de vier uvi’s GAK, SFB, GUO en Cadans richtlijnen naar hun regionale uitvoeringsorganen doen uitgaan waaruit blijkt dat men hetzelfde boetebeleid voert als gold vóór de inwerkingtreding van eerder genoemde wet? Acht u zulks wenselijk? </vraag>
      <vraag nummer="5">Welke maatregelen bent u voornemens te treffen tot adequate uitvoering van de Wet boeten? Uvi’s = Uitvoeringsinstellingen </vraag>
      <noten afkomstig="vraag">
         <noot nummer="1" datum="1997-04-30" bron="NRC Handelsblad">NRC Handelsblad, 30 april 1997</noot>
      </noten>
   </vragen>
   <antwoorden aantal="5">
      <antwoord nummer="1">Ik heb kennis genomen van het artikel in NRC Handelsblad van 30 april jl. Met de Wet boeten, maatregelen en terug- en invordering sociale zekerheid (Wet boeten) is, waar het betreft de sanctionering van verwijtbare werkloosheid, in de eerste plaats beoogd te komen tot een uniform en strenger sanctiebeleid, alsmede tot een objectiever en concreter begrippenkader waarmee de rechtsgelijkheid beter is gewaarborgd. Daartoe is bepaald dat het Lisv en – praktisch gezien – de uitvoeringsinstellingen bij de constatering van een overtreding verplicht zijn een maatregel op te leggen. Voorts is het Lisv verplicht om nadere regels te stellen. Dit is geschied met het Maatregelenbesluit, 6 juni 1996. In de tweede plaats is, teneinde via het sanctiebeleid onterechte instroom verder tegen te gaan en werkhervatting daadwerkelijk te bevorderen, de zwaarte van de maatregel bij verwijtbare werkloosheid en het weigeren van passende arbeid in de WW vastgesteld op een blijvend gehele weigering van de uitkering. Alleen indien de verwijtbare werkloosheid de werknemer niet in overwegende mate kan worden aangerekend, wordt een tijdelijk gedeeltelijke weigering opgelegd (halvering van het uitkeringspercentage over een periode van 26 weken). Slechts in bijzondere gevallen kan op grond van dringende redenen worden afgezien van het opleggen van een maatregel. De zwaarte van de op te leggen maatregel bij verwijtbare werkloosheid, waaronder tevens wordt verstaan een onnodig actief of passief meewerken aan de beëindiging van de dienstbetrekking, is er op gericht dit ongewenste gedrag te voorkomen. Op dit moment tref ik voorbereidingen voor een evaluatie-onderzoek van de Wet boeten. Ik ben voornemens om het onderzoek na 1 augustus 1997 te starten, zodat één jaar van werken van de Wet boeten kan worden onderzocht. Overigens deel ik de afkeuring die in de vraag wordt uitgesproken over de WW als eventuele route om personeel kwijt te raken. Zeker nu door diverse geëffectueerde maatregelen de toegang tot de arbeidsongeschiktheidsregelingen beter kan worden beheerst en per volgend jaar met Pemba verdere prikkels worden toegevoegd om de toegang tot de WAO tegen te gaan, is het van zeer groot belang alternatieven voor onnodige uitstroom uit de actieve arbeid af te sluiten. Hierbij merk ik op, dat het WW-volume ontslagwerkloosheid in 1996 10 000 uitkeringsjaren lager is uitgekomen dan in 1995 (329 000 en 339 000 respectievelijk). Deze daling was overigens wel minder dan oorspronkelijk geraamd. </antwoord>
      <antwoord nummer="2">Ook in de zgn. pro forma-zaken houden de instructies van de uitvoeringsinstellingen een zelfstandig onderzoek in naar de aard van de werkloosheid. Ook het Ctsv heeft in een circulaire aan de uitvoering van 2 december 1996 op de noodzaak van een individuele beoordeling gewezen en besteedt bijzondere aandacht aan dit aspect van de uitvoering van de WW. Als in dergelijke gevallen geen zelfstandig onderzoek naar de aard van de werkloosheid plaatsvindt, dan ben ik van oordeel dat zich een onwenselijke situatie voordoet. Thans beschik ik nog niet over duidelijke gegevens inzake de toepassing van de Wet boeten. Uit de hierboven genoemde evaluatie zal gaan blijken of de toepassing aan de verwachtingen beantwoordt. Daarna zal ik vaststellen of nadere maatregelen noodzakelijk zijn om de poortwachtersfunctie in de WW op het vereiste niveau te houden. </antwoord>
      <antwoord nummer="3" voetnoot="1">Over de mate waarin een andere reden voor het ontslag wordt gegeven dan zich in werkelijkheid heeft voorgedaan zijn mij geen gegevens bekend. Aanwezigheid van de uitvoeringsinstellingen bij de rechtszaken zal slechts in uitzonderingssituaties iets toevoegen aan hun kennis van de reden van het ontslag, omdat in pro forma-zaken de mondelinge behandeling veelal weinig zal toevoegen aan hetgeen al in de schriftelijke voorbereiding naar voren is gekomen. Ik ben wel van mening dat pro forma-ontbindingszaken een ongewenst verschijnsel zijn, met name vanwege het onnodige beslag dat wordt gelegd op de capaciteit van de rechterlijke macht. De betrokken werkgever en werknemer zijn blijkbaar van mening dat een pro forma-ontbindingszaak rechten van de werknemer op WW zeker stelt. Zoals in het antwoord op vraag 2 aangegeven, is deze indruk onjuist. Anderzijds is in situaties van beëindiging van de arbeidsovereenkomst zonder tussenkomst van de kantonrechter niet per definitie sprake van verwijtbare werkloosheid. Voorkomen moet worden dat beschikkingen van kantonrechters in pro forma-ontbindingszaken kunnen leiden tot een verzwakking van de poortwachtersfunctie in de WW. Noodzakelijk is daarom een actieve opstelling van de uitvoeringsinstellingen. Ik ben dan ook voornemens met het Lisv in overleg te treden teneinde te overleggen in hoeverre voorlichting aan belangenbehartigers van werkgevers en werknemers, danwel andere maatregelen, kunnen bijdragen aan de terugdringing van pro forma-ontbindingszaken. Hierbij verdient de poortwachtersfunctie van de uitvoeringsinstellingen met betrekking tot de WW naar mijn oordeel bijzondere aandacht, alsmede het feit dat er een goed alternatief bestaat voor de ontbindingsprocedure namelijk de procedure via de Regionaal Directeur van de Arbeidsvoorzieningsorganisatie (RDA). Ik merk hierbij op dat in het wetsvoorstel Flexibiliteit en zekerheid <voetnoot nummer="1"/>de volgende elementen zijn opgenomen, die de procedure via de RDA ten opzichte van de ontbindingsprocedure aantrekkelijker zullen maken: – indien de RDA toestemming voor het ontslag verleent op uitsluitend bedrijfseconomische gronden is de werknemer nimmer verwijtbaar werkloos; – artikel 16, lid 3, WW: het recht op WW-uitkering wordt verschoven tot na de fictieve opzegtermijn indien de kantonrechter een vergoeding toekent; – indien de RDA toestemming heeft verleend wordt de opzegtermijn 1 maand korter; – indien de werknemer een verklaring van geen bezwaar afgeeft volgt een verkorte procedure bij de RDA; – de wettelijke opzegtermijnen worden bekort; – het opzegverbod bij ziekte wordt aangepast in die zin dat ziekte, die ontstaat nadat de aanvraag is ingediend, geen verbod tot opzegging oplevert. Ingevolge het eerste element ontstaat er, in de situatie van een opzegging wegens bedrijfseconomische omstandigheden, bij het volgen van de RDA-procedure wél de zekerheid voor de werknemer dat geen maatregel zal worden opgelegd wegens verwijtbare werkloosheid. </antwoord>
      <antwoord nummer="4">Navraag bij de diverse uitvoeringsinstellingen heeft geleerd dat er geen sprake is van richtlijnen waarin wordt gesteld dat het «oude» boetebeleid moet worden gehandhaafd. Er bestaan richtlijnen voor het beoordelen van de vraag of er sprake is van verwijtbare werkloosheid. Daarnaast zijn er regels voor het sanctioneren van verwijtbare werkloosheid (de Boete- en Maatregelenbesluiten van het Lisv). De eerstgenoemde richtlijnen (het beoordelen) zijn niet gewijzigd. De beoordeling van de verwijtbaarheid van de werkloosheid gebeurt aan de hand van de al bestaande regels, zij het dat een aantal situaties thans onder het begrip verwijtbare werkloosheid vallen die voor de inwerkingtreding van de Wet boeten onder het begrip benadelingshandeling vielen. Nog steeds beoordelen de medewerkers van de uitvoeringsinstellingen de werkloosheid derhalve aan de hand van de feitelijke omstandigheden. De Wet boeten en de bijbehorende boete- en maatregelenbesluiten hebben met name de keuzevrijheid om al dan niet een maatregel te treffen ingeperkt. </antwoord>
      <antwoord nummer="5">Tijdens de parlementaire behandeling van de Wet boeten is aangegeven dat de wet op onderdelen geëvalueerd zal worden. Zoals in het antwoord op vraag 1 al aangegeven, tref ik op dit moment voorbereidingen voor een evaluatie-onderzoek. Wanneer uit de evaluatie zou blijken dat er sprake is van een inadequate uitvoering, zal ik adequate maatregelen treffen. Zoals aangegeven in antwoord op vraag 3 zal ik tevens over de terugdringing van pro forma-ontbindingszaken met het Lisv in overleg treden. Overigens heb ik deze zaak ook onder de aandacht van het Ctsv gebracht. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="25 263, nrs. 1–2">Kamerstuk 25 263, nrs. 1–2</noot>
      </noten>
   </antwoorden>
</kvr>
