<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over het soepel omgaan met het verstrekken van een sociale indicatie aan ouderen wier partner wordt opgenomen in een verzorgingshuis. (Ingezonden 27 februari 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17416
</item>
         <item attribuut="Inhoud">Indiener verwijst hierbij onder meer naar de antwoorden van de staatssecretaris van VWS op haar mondelinge vragen van 18 februari 2003 (Handelingen II, 2002-2003, 18, blz. 3043).</item>
         <item attribuut="Rubriek">15.16 () Gezondheidszorg (Zorgverzekeringen) Gezondheidszorg (Zorginstellingen)</item>
         <item attribuut="Trefwoorden">Ouderen Verzorgingshuizen</item>
         <item attribuut="Vindplaats">Kamervragen met antwoord 2002-2003, nr. 965, Tweede Kamer</item>
         <item attribuut="Vraagnr_bij_indiening">2020308080</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-03-19</item>
         <item attribuut="Datum_indiening">2003-02-27</item>
         <item attribuut="Document-id">KVR17416</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2017" allpagenumbers="2017 2018" vetnummer="2020308080" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17416" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="965" onderwerp="" indiendatum="2003-02-27">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-03-19">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Deelt u mening dat wanneer het mee laten verhuizen van ouderen wier partner wordt opgenomen in een verzorgingshuis, uit eigen zak moet worden betaald dit kan leiden tot gedwongen scheiding van ouderen voor mensen met minder financiële middelen? Zo neen, waarom niet? </vraag>
      <vraag nummer="2" voetnoot="1 2">Klopt de berichtgeving <voetnoot nummer="1"/>dat u niets voelt voor de oproep van een aantal regionale indicatieorganen (RIO) om soepel om te gaan met het verstrekken van een sociale indicatie aan ouderen wier partner wordt opgenomen in een verzorgingshuis? Zo ja, hoe rijmt u dit met uw toezegging dat er absoluut een goede regeling getroffen wordt? Hoe rijmt u dit met uw uitspraak dat «Mensen die in hun laatste levensjaren bij elkaar willen blijven, moeten niet door regelgeving uit elkaar getrokken worden?» <voetnoot nummer="2"/>
      </vraag>
      <vraag nummer="3">Wat is uw reactie op het advies van het College bouw ziekenhuisvoorzieningen dat er met spoed ouderenvoorzieningen moeten worden gebouwd? </vraag>
      <vraag nummer="4">Geeft dit advies niet aan dat er te weinig alternatieven voor ouderen zijn? Zo neen, waarom niet? Zo ja, geeft dit niet de noodzaak aan voor een regeling waardoor meeverhuizen voor partners naar een verzorgingshuis mogelijk en betaalbaar blijft? </vraag>
      <vraag nummer="5">Wat is uw reactie op de uitspraak van het CSO dat ouderen niet altijd de zorg krijgen waar zij volgens de indicatie recht op hebben? </vraag>
      <vraag nummer="6">Deelt u de mening van het CSO dat ouderen geen eigen bijdrage moeten betalen voor niet geleverde zorg? Zo ja hoe gaat u dat voorkomen? </vraag>
      <noten afkomstig="vraag">
         <noot nummer="1" datum="2003-02-26" bron="Gelderlander" titel="Ouderen gaan meer voor hulp betalen">Gelderlander, 26 februari 2003: «Ouderen gaan meer voor hulp betalen»</noot>
         <noot nummer="2" datum="2003-02-18" bron="In antwoord op mijn mondelinge vragen">In antwoord op mijn mondelinge vragen, 18 februari 2003</noot>
         <noot nummer="3" datum="2003-02-26" bron="Financieel Dagblad" titel="Ouderen te hoop tegen eigen bijdragen zorg">Financieel Dagblad, 26 februari 2003: «Ouderen te hoop tegen eigen bijdragen zorg»</noot>
      </noten>
   </vragen>
   <antwoorden aantal="6">
      <antwoord nummer="1">Nee, die mening deel ik niet. Ik hecht eraan om in dit verband nogmaals te stellen dat er alle reden is om AWBZ-middelen aan diegenen ten goede te laten komen die daarop rechtens zijn aangewezen. Het feit dat er thans middelen worden ingezet voor zorg aan mensen die daarop niet zijn aangewezen strookt hier niet mee. Die zorg en die middelen kunnen beter worden ingezet voor mensen die voor zorg op de wachtlijst staan of wiens zorg is gerantsoeneerd. Naar mijn mening hoeft het verblijf op een tweepersoonsappartement in het verzorgingshuis voor niet zelf zorgbehoevenden niet zo duur te zijn. Immers, het gaat hier in beginsel slechts om «kaal» verblijf in een gedeelte van een kleine woonruimte. Alle in het WTG-tarief verwerkte componenten voor een breed pakket aan zorg behoren niet in rekening te worden gebracht. Elke partner heeft bovendien een individueel wensenpakket, naast het medeverblijven in de kamer van het verzorgingshuis, op het gebied van de verzorging (maaltijden, schoonhouden appartement, mee hulpverlenen aan de geïndiceerde partner etc.) dat mee de hoogte van diens «kost en inwoningrekening» bepaalt. </antwoord>
      <antwoord nummer="2">Ja, die berichtgeving klopt. Indicatieorganen toetsen objectief, op basis van een nieuwe set formulieren, geprotocolleerd, of verzekerden rechtens aanspraak kunnen maken op zorg als beschreven in het Besluit zorgaanspraken AWBZ. Dat betekent dat beide echtelieden van een echtpaar een indicatiebesluit kunnen aanvragen en dat ten aanzien van beiden zal worden beoordeeld of er sprake is van een aanspraak op zorg al dan niet met verblijf. Dat kan betekenen dat niet allebei de echtgenoten in het bezit komen van een tot verblijf strekkend indicatiebesluit. Dat betekent dan alleen dat het verblijf van de voor verblijf geïndiceerde echtgenoot uit de AWBZ zal worden bekostigd en het verblijf van de niet daarvoor geïndiceerde partner niet. Het verstrekken van een sociale indicatie is in strijd met het Zorgindicatiebesluit. De RIO’s zullen gewoon hun werk moeten doen zoals de wet dat voorschrijft. Zij zullen niet buiten hun bevoegdheden mogen treden als het gaat om het stellen van indicaties die niet gedragen worden door objectief vastgestelde behoefte aan verblijf. Ik ga er vooralsnog vanuit dat er aan de niet-geïndiceerde partner een goede overeenkomst kan worden aangeboden door het verzorgingshuis. Zoals ik tijdens het mondeling vragenuurtje op 18 februari 2003 reeds heb toegezegd laat ik op dit moment onderzoeken hoe op dit moment invulling wordt gegeven aan deze situatie. Die ontstaat nu echter pas op het moment dat de geïndiceerde partner niet langer samen met de niet-geïndiceerde in het verzorgingshuis verblijft. Voor zover een van deze partners verblijft op basis van een individueel contract, dan is dat in de toekomstige situatie vanaf 1 april 2003 ook toe te passen. De uitkomsten van het onderzoek zullen op dit punt meer helderheid moeten bieden. Eind maart zullen de onderzoeksresultaten aan mij bekend zijn en zal ik de Tweede Kamer zo snel mogelijk daarna nader informeren. </antwoord>
      <antwoord nummer="3">Het zal u niet verbazen dat ik de bevindingen zoals die door het College bouw ziekenhuisvoorzieningen zijn neergelegd in het rapport «Op tijd bouwen voor ouderen» onderschrijf. Reeds in de brief over wonen en zorg van 3 juli 2001 (Kamerstuk 26 631, nr. 12) staat aangegeven dat er gelet op de demografische groei een groeiende groep ouderen langer zelfstandig zal (willen) blijven wonen. Het beleid op het punt van de modernisering van de AWBZ ondersteunt deze wens en de mogelijkheden van vervulling ervan volledig. In nauw overleg met de minister van VROM wordt invulling gegeven aan de feitelijke opgave op dit punt. Tegelijkertijd, en ook daarop wijst het Cbz, moet ook hetgeen is voorgenomen te worden gebouwd in de intramurale sfeer en veelal onder de Wet ziekenhuisvoorzieningen met evenveel elan worden gerealiseerd. In de regionale aanpak van de wachtlijsten wordt aan deze zaken aandacht besteed in relatie tot de kortetermijnproblematiek, maar regionale partijen zullen elkaar blijvend opzoeken als het gaat om het effectueren van beleid voor de middellange termijn. </antwoord>
      <antwoord nummer="4">In het rapport van het Cbz staat niet dat er te weinig alternatieven voor ouderen zijn. Het rapport signaleert, terecht, maar gelukkig ook niet onverwacht, dat er, gelet op de dubbele vergrijzing tot 2030, veel gebouwd moet worden voor senioren, zowel in de woningbouwsfeer als ook in de AWBZ-verblijfssfeer. Daarom ook is een goede allocatie van de thans reeds beschikbare, voor ouderen geschikte en betaalbare woningvoorraad noodzakelijk. Maar dit staat los van de vraag of er een regeling noodzakelijk is voor het meeverhuizen van een partner naar het verzorgingshuis. Voorop staat dat meeverhuizen toegestaan is, ook als op 1 april 2003 de gemoderniseerde AWBZ in werking treedt. Wat verandert is dat het verblijf en de eventuele zorg die daar wordt genoten zelf betaald moeten worden. In antwoord op vraag 3 gaf ik aan dat ik wacht met een uitspraak op dit punt tot ik voldoende inzicht heb in de huidige stand van zaken. Overigens heeft recent overleg met de koepelorganisaties mij geleerd dat instellingen en verzekeraars doordrongen zijn van het feit dat zij gezamenlijk deze problematiek dienen op te pakken. Reden waarom zij evenals de ouderenbonden en de cliëntenraden hun volledige medewerking verlenen aan het zo goed mogelijk inzichtelijk maken van de situatie. </antwoord>
      <antwoord nummer="5">Het is mij uiteraard bekend dat ouderen niet altijd de zorg krijgen waar zij volgens de indicatie recht op hebben. Immers in het kader van de wachtlijstpeilingen, zoals die zeer onlangs voor de meest recente peiling van november 2002 is bekendgemaakt (Kamerstuk 28 600 XVI, nr. 110), is al langer bekend dat er wachtlijsten zijn en dat er mensen zijn die weliswaar niet de voor hen geïndiceerde zorg ontvangen, maar zorg ter overbrugging van de periode dat zij die wel kunnen geleverd krijgen. </antwoord>
      <antwoord nummer="6">Ja, die mening deel ik. Dit speelt echter pas op het moment dat het nieuwe systeem voor de eigen bijdragen wordt ingevoerd. Voorlopig is dat niet het geval. Het Bijdragebesluit zorg gaat thans uit van geïndiceerde zorg. De hoogte van de bijdrage wordt vastgesteld op basis van de waarde van de klasse van de zorgfunctie zoals die in het indicatiebesluit is vermeld. Dit moet veranderd worden in de waarde van de geleverde klasse van de zorgfunctie. Ik zal ervoor zorgdragen dat het Bijdragebesluit zorg tijdig wordt aangepast. Daaraan voorafgaande zal ik in kaart brengen wat dat betekent voor de uitvoering. </antwoord>
      <noten afkomstig="antwoord"/>
   </antwoorden>
</kvr>
