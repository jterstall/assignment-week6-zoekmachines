<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="12">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Blom en Depla (beiden PvdA) aan de ministers van Defensie en van Landbouw, Natuur en Voedselkwaliteit over de plannen voor vliegbasis Soesterberg en omgeving. (Ingezonden 14 september 2006); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26687
</item>
         <item attribuut="Inhoud">Vragen over het 'schoon' opleveren van het terrein, dat volgens het Streekplan Provincie Utrecht volledig binnen de Ecologische Hoofd Structuur (EHS) valt, waar het principe geldt 'niet bouwen, tenzij ...'. Ook wordt gevraagd naar de toekomst van de Mechanische Centrale Werkplaats en of de toekomstige bebouwing zodanig gerealiseerd kan worden dat een duur ecoduct niet nodig is.</item>
         <item attribuut="Rubriek">Natuur (Algemeen) Veiligheidsbeleid en defensie (Luchtmacht) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Militaire luchthavens Natuurbescherming</item>
         <item attribuut="Vindplaats">Kamervragen met antwoord 2006-2007, nr. 263, Tweede Kamer</item>
         <item attribuut="Vraagnr_bij_indiening">2050619200</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Blom</persoon>
            <persoon partij="PvdA">Depla</persoon>
         </item>
         <item attribuut="Datum_reaktie">2006-10-27</item>
         <item attribuut="Datum_indiening">2006-09-14</item>
         <item attribuut="Document-id">KVR26687</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="559" allpagenumbers="559 560" vetnummer="2050619200" code="0607tkkvr263" lopendefooter="Tweede Kamer, vergaderjaar 2006–2007, Aanhangsel" filenaam="KVR26687" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="263" onderwerp="" indiendatum="2006-09-14">
         <vrager partij="PvdA" oorsprong="parlement">Blom</vrager>
         <vrager partij="PvdA" oorsprong="parlement">Depla</vrager>
         <vraagt-aan>de ministers van Defensie en van Landbouw, Natuur en Voedselkwaliteit</vraagt-aan>
      </vraagdata>
      <antwoorddata antwoorddatum="27 oktober 2006), zie ook Aanhangsel-Handelingen nr. 128, vergaderjaar 2006–2007.">
         <antwoorder functie="staatssecretaris" ministerie="Defensie">Van der Knaap</antwoorder>
         <mede-antwoorder>de minister van Landbouw, Natuur en Voedselkwaliteit, (Ontvangen 27 oktober 2006), zie ook Aanhangsel-Handelingen nr</mede-antwoorder>
      </antwoorddata>
   </meta>
   <vragen aantal="12">
      <vraag nummer="1">Bent u van plan, nadat Defensie de vliegbasis Soesterberg en andere werkplekken heeft verlaten, deze gebieden schoon op te leveren, ontdaan van gebouwen of andere stenen voorzieningen en van bodemverontreinigingen? Zo ja, tot op welk niveau (ten behoeve van welke functie) gaat u saneren? </vraag>
      <vraag nummer="2">Is u bekend welke kosten Defensie moet maken om de vliegbasis schoon op te leveren? </vraag>
      <vraag nummer="3">Is u bekend wat de verwachte opbrengsten voor Defensie zullen zijn uit de verkoop en de overdracht van de militaire complexen in en rond Soesterberg? </vraag>
      <vraag nummer="4">Kunt u aangeven hoe de samenhang tussen de prijs en de wijze van oplevering is? Gaat u het voor de hand liggende principe hanteren dat de prijs lager is als na vertrek van Defensie de overblijvende kosten van de sanering van de (bodem, of de sloop) hoger zijn? </vraag>
      <vraag nummer="5">Is het u bekend dat vliegbasis Soesterberg volgens het Streekplan Provincie Utrecht volledig binnen de Ecologische Hoofdstructuur (EHS) valt? </vraag>
      <vraag nummer="6">Klopt het dat het principe «niet bouwen tenzij...» gehanteerd wordt voor de EHS? Zo ja, hoe verhoudt de ligging in de EHS zich tot het uitgangspunt dat de kosten van sluiting gefinancierd moeten worden met opbrengsten uit rode ontwikkelingen? </vraag>
      <vraag nummer="7">Kunt u aangeven op welke wijze het Rijk denkt bij te dragen aan het minimaliseren van de bouwopgave voor vliegbasis Soesterberg? </vraag>
      <vraag nummer="8">Is de minister van Landbouw, Natuur en Voedselkwaliteit bereid om een financiële bijdrage te leveren aan de realisering van dit vitale onderdeel van de EHS, zoals grondverwerving of inrichting? </vraag>
      <vraag nummer="9">Is u bekend wat de toekomst is van de Mechanische Centrale Werkplaats? </vraag>
      <vraag nummer="10">Bent u van plan de huidige en de toekomstige defensiebebouwing van Camp New Amsterdam zodanig te rangschikken dat voldoende ruimte wordt geboden aan een brede ecologische corridor (in aansluiting op de geplande ecoducten over de A28, en de N237 en de spoorbaan Utrecht-Amersfoort) met recreatief medegebruik? Bent u bereidt dit zo te doen dat een duur ecoduct niet noodzakelijk is? </vraag>
      <vraag nummer="11">Deelt u tegen deze achtergrond de mening dat het beter is om de functies van het oostelijk deel onder te brengen in het westelijk deel? </vraag>
      <vraag nummer="12">Wanneer een verplaatsing van de functies van het oostelijk naar het westelijk deel of naar elders niet mogelijk is, is het dan mogelijk de gebouwen een eigen beveiliging te geven zodat een duur ecoduct niet aangelegd hoeft te worden? </vraag>
      <noten afkomstig="vraag"/>
   </vragen>
   <antwoorden aantal="12">
      <antwoord nummer="1">Defensie betaalt de kosten voor bodemsanering, met inachtneming van de «Gedragslijnen inzake bodemverontreiniging in Staatseigendommen» van het ministerie van VROM van april 2001. In beginsel zal Defensie niet slopen, maar het terrein met de aanwezige gebouwen en verhardingen overdragen aan de nieuwe eigenaar. </antwoord>
      <antwoord nummer="2">Door middel van een grondig onderzoek zijn de vervuilde locaties in kaart gebracht en geanalyseerd. De resultaten daarvan zullen op korte termijn met de regio worden gedeeld. De mate waarin moet worden gesaneerd is mede afhankelijk van de toekomstige bestemming. Pas als die is bepaald en dus de groene en de rode bestemmingen zijn vastgesteld, kunnen de omvang en de kosten van de sanering nauwkeurig worden geraamd. </antwoord>
      <antwoord nummer="3">Zodra Domeinen de grondwaarde heeft bepaald, zullen de vraagprijs en de onderliggende berekening aan de regiopartijen bekend worden gemaakt. </antwoord>
      <antwoord nummer="4">Voor de marktconforme waardebepaling van te verkopen onroerend goed hanteert het rijk doorgaans de «residuele grondwaardebepaling». Daarbij worden, uitgaande van de vervolgbestemming, de te verwachten opbrengsten en kosten berekend. Opbrengsten kunnen worden behaald uit bijvoorbeeld uitgifte van grond voor woningbouw en bedrijventerrein en subsidies. De kostenposten betreffen bijvoorbeeld sloop van opstallen en rentekosten. Die opbrengsten en die kosten bepalen de verkoopwaarde van het terrein. </antwoord>
      <antwoord nummer="5">Ja. De vliegbasis Soesterberg staat in het streekplan vermeld als (onderdeel van de) Ecologische Hoofdstructuur (EHS). </antwoord>
      <antwoord nummer="6">Ja. Binnen de EHS is voor bouwen het principe «Nee, tenzij» van toepassing. In het streekplan van de provincie Utrecht staat hierover: «De gehele vliegbasis is onderdeel van de EHS. Met de EHS-status benadrukken wij nog eens het belang van de groene doelstellingen voor dit gebied en geldt bovendien het beschermings- en ontwikkelingsregime van de groene contouren. In de EHS mogen alleen ontwikkelingen plaatsvinden die belangrijke natuurwaarden niet schaden en per saldo een positief effect hebben op de kwaliteit van de natuur. Voor de vliegbasis leggen wij het accent op de groene ontwikkeling van het gebied, maar ook rode ontwikkelingen zijn – binnen randvoorwaarden – mogelijk.» Met andere woorden: de rode ontwikkelingen staan ten dienste van (bekostiging van) de groene ontwikkelingen. </antwoord>
      <antwoord nummer="7">Het rijk onderschrijft de door de regio geformuleerde doelstellingen met betrekking tot een zo groen mogelijke invulling van het terrein. Er wordt naar gestreefd de kosten van sloop en herinrichting te verevenen met een «rood-voor-groen» benadering. </antwoord>
      <antwoord nummer="8">Via de «rood-voor-groen» verevening kunnen de inrichtingskosten worden betaald. Ook heeft het ministerie van LNV met alle provincies afspraken gemaakt over de verwezenlijking van natuurdoelstellingen, waaronder de EHS. Als onderdeel van die afspraken heeft LNV het zgn. Investeringsbudget Landelijk Gebied (ILG) overgeheveld naar de provincies. Dit betekent dat de provincie Utrecht via het ILG kan bijdragen aan het beheer van het natuurterrein. </antwoord>
      <antwoord nummer="9">Zoals ik u heb geschreven in mijn brief over het plan van aanpak voor de reorganisatie van de Mechanisch Centrale Werkplaats (MCW) van 3 oktober 2006 lijken er ook na 2009 voldoende mogelijkheden voorhanden om de gereorganiseerde MCW bedrijfseconomisch verantwoord voort te zetten. In 2009 zal op grond van de dan voorziene werklast worden bezien in welke omvang het bedrijf vanaf 2010 wordt gehandhaafd. </antwoord>
      <antwoord nummer="10">Voor de inrichting van Camp New Amsterdam (CNA) heeft Defensie met een aantal factoren rekening gehouden, waaronder de locatie van bestaande gebouwen. Het zou uiteraard niet doelmatig zijn kwalitatief goede gebouwen te slopen en te vervangen door nieuwbouw elders op hetzelfde terrein. Dat geldt bij uitstek voor de verplaatsing van de bunker op het oostelijk deel van CNA. Voorts is fysiek een scheiding aangebracht tussen hoofdzakelijk kantooractiviteiten en meer uitvoerend werk. Daarbij was het voor Defensie geen probleem om op het terrein ruimte te reserveren voor de gevraagde ecologische corridor. Problematisch was wél de vraag van de regio om de corridor zonder hekken ook vrij toegankelijk te maken voor grotere dieren en zelfs voor fietsers. Zo’n corridor zou CNA opdelen in twee terreinen, wat voor Defensie structureel kostenverhogend zou werken, in ieder geval vanwege de noodzaak tot een tweede, permanent bemande toegangspoort. Daarvoor is in overleg met de regio een oplossing gevonden die én een vrij toegankelijke corridor creëert én voor Defensie CNA handhaaft als technisch gezien één terrein. </antwoord>
      <antwoord nummer="11">Deze optie is niet in beschouwing genomen. In de eerste plaats omdat verplaatsing van alle functies van het oostelijk naar het westelijk deel nog veel hogere extra kosten met zich zou meebrengen, omdat er veel gesloopt en herbouwd zou moeten worden. Bovendien zou deze oplossing een verregaande en ondoelmatige stapeling van Defensie-activiteiten vergen. </antwoord>
      <antwoord nummer="12">Deze optie is afgewezen, vanwege de veiligheid en de kosten. </antwoord>
      <noten afkomstig="antwoord"/>
   </antwoorden>
</kvr>
