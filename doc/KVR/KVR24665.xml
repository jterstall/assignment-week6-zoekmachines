<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Bommel (SP), Karimi (GroenLinks) en Koenders (PvdA) aan de minister van Buitenlandse Zaken over mensenrechten in Israël. (Ingezonden 16 december 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24665
</item>
         <item attribuut="Inhoud">Vragen naar aanleiding van parallelle rapportage inzake Israëls mensenrechtenbeleid juli 2004-juli 2005, opgesteld door het Euro-Mediterranean Human Rights Network (EMHRN).</item>
         <item attribuut="Rubriek">Staats- en bestuursrecht (Grondrechten) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Israël Mensenrechten Palestijnen</item>
         <item attribuut="Vindplaats">Kamervragen met antwoord 2005-2006, nr. 669, Tweede Kamer</item>
         <item attribuut="Vraagnr_bij_indiening">2050605050</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="SP">Van Bommel</persoon>
            <persoon partij="GroenLinks">Karimi</persoon>
            <persoon partij="PvdA">Koenders</persoon>
         </item>
         <item attribuut="Datum_reaktie">2006-01-11</item>
         <item attribuut="Datum_indiening">2005-12-16</item>
         <item attribuut="Document-id">KVR24665</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1425" allpagenumbers="1425 1426" vetnummer="2050605050" code="0506tkkvr669" lopendefooter="Tweede Kamer, vergaderjaar 2005–2006, Aanhangsel" filenaam="KVR24665" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="669" onderwerp="" indiendatum="2005-12-16">
         <vrager partij="SP" oorsprong="parlement">Van Bommel</vrager>
         <vrager partij="GroenLinks" oorsprong="parlement">Karimi</vrager>
         <vrager partij="PvdA" oorsprong="parlement">Koenders</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2006-01-11">
         <antwoorder functie="minister" ministerie="Buitenlandse Zaken">Bot</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de parallelle rapportage inzake Israëls mensenrechtenbeleid, opgesteld door het Euro-Mediterranean Human Rights Network? <voetnoot nummer="1"/>
      </vraag>
      <vraag nummer="2">Deelt u de voornaamste feiten uit deze rapportage met betrekking tot ernstige schendingen van de mensenrechten? Indien neen, waarom niet? </vraag>
      <vraag nummer="3" voetnoot="2">Hoe beoordeelt u de conclusies van het rapport, mede in het licht van uw besluit de situatie met betrekking tot de mensenrechten elk halfjaar te monitoren? Waarom bieden de van toepassing zijnde passages in uw eigen mensenrechtenrapportage in dat licht geen inzicht in de aard, de omvang en de impact van door de staat Israël veroorzaakte mensenrechtenschendingen? <voetnoot nummer="2"/>
      </vraag>
      <vraag nummer="4" voetnoot="3">Wat bedoelt u met uw uitspraak dat als gevolg van «de bijzondere situatie met betrekking tot het vredesproces in het Midden-Oosten [...] voor zowel Israël als de Palestijnse Autoriteit geen aparte subcomités voor de mensenrechten onder de associatieakkoorden zijn voorzien»? <voetnoot nummer="3"/>
      </vraag>
      <vraag nummer="5">Deelt u de mening dat ondersteuning van het vredesproces door de Europese Unie en Nederland op gespannen voet staat met het effectief en op korte termijn bevorderen van het respect voor de mensenrechten door de conflictpartijen, vooral door de bezettende mogendheid Israël? Kunt u uw antwoord toelichten? </vraag>
      <vraag nummer="6">Waarom voorziet het actieplan voor Israël, niet in concrete actie ter bevordering van de naleving van het internationale recht en het respect van de mensenrechten? Kunt u uw antwoord toelichten in het licht van het feit dat het actieplan voor de Palestijnse Autoriteit, die onder de omstandigheden van een bezetting moet functioneren, wel voorziet in specifieke en veelzijdige actie ten aanzien van het internationale recht en de mensenrechten? </vraag>
      <noten afkomstig="vraag">
         <noot nummer="1">Israel’s Human Rights Behaviour, July 2004-July 2005, Euro-Meditteranean Human Rights Network (EMHRN), augustus 2005</noot>
         <noot nummer="2" datum="2005-11-23" bron="Kamerstuk 30 300 V, nr. 80, brief van de minister van Buitenlandse Zaken over de mensenrechten in Mediterrane partnerlanden">Kamerstuk 30 300 V, nr. 80, brief van de minister van Buitenlandse Zaken over de mensenrechten in Mediterrane partnerlanden, 23 november 2005</noot>
         <noot nummer="3" titel="Operationalisering van mensenrechtenparagrafen in associatieakkoorden">Idem. Zie laatste bladzijde van «Operationalisering van mensenrechtenparagrafen in associatieakkoorden»</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2 en 3">De Nederlandse regering maakt zich zorgen over kwesties als de afscheidingsbarrière, nederzettingen, buitengerechtelijke dodingen, de positie van de Arabische minderheid in Israël etc. en heeft uw Kamer herhaaldelijk hierover geïnformeerd. Genoemde onderwerpen komen tevens aan de orde in de regiobrede rapportage van de regering van 23 november jl. De gedetailleerde informatie in het, specifiek op Israël gerichte, rapport van het Euro-Mediterranean Human Rights Network (EMHRN) bevestigt de Nederlandse zorgen. Onder Nederlands voorzitterschap heeft de Europese Unie in 2004 besloten om alle dialogen waarin de mensenrechten aan de orde worden gesteld halfjaarlijks te monitoren. De Europese Commissie dient nu iedere zes maanden een bijgewerkt overzicht op te stellen. De Nederlandse regering is van mening dat dit instrument, alsmede contributies van het maatschappelijk middenveld als de onderhavige, een belangrijke bijdrage kan leveren aan het EU-beleid inzake mensenrechten, ook vis-à-vis Israël. </antwoord>
      <antwoord nummer="4">De EU heeft tijdens de onderhandelingen met Israël over het Actieplan in het kader van het Europees Nabuurschapsbeleid (ENP), dat een nadere uitwerking vormt van het associatieakkoord, ingezet op een apart subcomité voor mensenrechten. Nederland heeft zich hier destijds als Voorzitter van de Unie sterk voor gemaakt. Echter, Israël wenste niet in te stemmen met een dergelijk subcomité, mede vanwege de conflictsituatie waarin het land zich bevindt. Vervolgens is ook geen subcomité ingesteld voor de Palestijnse Autoriteit. Zoals reeds eerder aangegeven aan uw Kamer, maakt het thema mensenrechten echter volwaardig en integraal onderdeel uit van de politieke dialoog met zowel Israël als de Palestijnse Autoriteit. </antwoord>
      <antwoord nummer="5">Ik deel geenszins uw opvatting dat ondersteuning van het vredesproces op gespannen voet staat met het bevorderen van het respect voor mensenrechten door de conflictpartijen. De Europese Unie speelt een actieve rol bij de internationale pogingen het Israëlisch-Palestijns conflict tot een oplossing te brengen. In dat kader spreekt de EU partijen met grote regelmaat aan op hun verplichtingen. Nadrukkelijk komen hierbij ook mensenrechtenkwesties aan de orde; zoals hierboven reeds gesteld maken mensenrechten een integraal en volwaardig onderdeel uit van de politieke dialoog met zowel Israël als de Palestijnse Autoriteit. </antwoord>
      <antwoord nummer="6">Zoals reeds eerder aan uw Kamer gemeld, zijn de Actieplannen in het kader van het Europees Nabuurschapsbeleid tot stand gekomen in onderhandelingen tussen de EU en de verschillende ENP-partners, dienden partners met de tekst te kunnen instemmen en reflecteren de plannen de specifieke situatie van elk individueel land. Ik ben van oordeel dat het Actieplan met Israël voldoende aanknopingspunten bezit voor een substantieel mensenrechtenbeleid t.o.v. dit land. Het Actieplan met de Palestijnse Autoriteit is deels een reflectie van het – ook door de Palestijnse Autoriteit onderschreven – feit dat structurele hervormingen van het Palestijnse bestuur van het grootste belang zijn; goed bestuur- en mensenrechtenkwesties maken daarvan een integraal onderdeel uit. </antwoord>
      <noten afkomstig="antwoord"/>
   </antwoorden>
</kvr>
