<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de behandeling van kinderen voor transseksualiteit. (Ingezonden 8 januari 1999); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8731
</item>
         <item attribuut="Inhoud">Vragen over de ethische aanvaardbaarheid van behandeling van kinderen voor transseksualiteit in het VU-ziekenhuis in Amsterdam. Verwezen wordt naar de antwoorden op de Kamervragen in Aanhangsel Handelingen nr. 719, vergaderjaar 1998-1999.</item>
         <item attribuut="Rubriek">Gezondheidszorg (Medische ethiek) Welzijn (Jeugdigen)</item>
         <item attribuut="Trefwoorden">Jeugdigen Medische ethiek Transseksuelen</item>
         <item attribuut="Vindplaats">Kamervragen met antwoord 1998-1999, nr. 801, Tweede Kamer</item>
         <item attribuut="Vraagnr_bij_indiening">2989905480</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-02-18</item>
         <item attribuut="Datum_indiening">1999-01-08</item>
         <item attribuut="Document-id">KVR8731</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1639" allpagenumbers="1639 1640" vetnummer="2989905480" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8731" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="801" onderwerp="" indiendatum="1999-01-8">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="18 februari 1999), zie ook Aanhangsel Handelingen nr. 719, vergaderjaar 1998–1999">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Is het u bekend dat in het VU-ziekenhuis in Amsterdam enkele kinderen worden behandeld voor transseksualiteit? <voetnoot nummer="1"/>
      </vraag>
      <vraag nummer="2">Wanneer zijn deze behandelingen gestart en bent u hiervan op de hoogte gesteld? Zo ja, wat is hierover uw mening? </vraag>
      <vraag nummer="3">Bent u van mening, gezien de huidige kennis over de oorzaken van transseksualiteit, dat de behandeling van jongeren ethisch aanvaardbaar is? Zo neen, wat wilt en kunt u hieraan doen? </vraag>
      <noten afkomstig="vraag">
         <noot nummer="1" datum="1999-01-7" bron="Gelders Dagblad">Gelders Dagblad, 7 januari 1999</noot>
      </noten>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2" voetnoot="1">De Inspectie voor de Gezondheidszorg heeft mij in juni 1998 gerapporteerd over haar onderzoek naar de behandeling van transseksuelen in Nederland. Uit deze rapportage blijkt dat in de periode van 1993 tot en met 1996 negen minderjarigen met hormonen zijn behandeld. U treft het onderzoeksrapport «Behandeling van transseksuelen in Nederlandse ziekenhuizen» bijgaand aan <voetnoot nummer="1"/>. Door een misverstand is het rapport helaas niet eerder aan de Kamer toegestuurd. Een nader verzoek om informatie ten behoeve van de beantwoording van deze vragen leerde mij dat met hormoonbehandeling van minderjarigen in 1992 is gestart. Uit genoemde rapportage van de inspectie blijkt de specifieke vorm van zorg waar het bij de behandeling van transseksualiteit om gaat, langs zorgvuldig opgezette, vaste, multidisciplinair bepaalde en in protocollen vastgelegde procedures te verlopen. Dit oordeel van de inspectie betreft zowel de behandeling van meerderjarigen als de behandeling van minderjarigen. Ik ben dan ook van mening dat het hier om verantwoord medisch handelen gaat. </antwoord>
      <antwoord nummer="3">Voor het antwoord op de vraag of behandeling van minderjarigen ethisch aanvaardbaar is, is het feit dat de oorzaak van transseksualiteit nog niet bekend is, niet doorslaggevend. Van belang is de effectiviteit. In dit geval kan het ernstige lijden van mensen die de overtuiging hebben dat hun lichaam niet in overeenstemming is met hun genderidenteit, worden verlicht door geslachtsaanpassende behandelingen. Geslachtsaanpassende behandelingen hebben voor het merendeel van de in aanmerking komende transseksuelen een positief therapeutisch effect. Als kinderen zich van jongs af aan anders gevoeld hebben en weinig aansluiting hebben ervaren met het eigen geslacht, kan transseksualiteit manifest worden als de puberteit zich aandient. De kinderen zijn zeer ongelukkig en lijden ernstig onder de situatie. Als na zorgvuldige diagnostiek, die vaak vele maanden, maar ook tot een jaar of meer in beslag kan nemen, behandeling geïndiceerd is, wordt met een eerste fase van hormoonbehandeling (LH/RH-antagonisten) gestart. Daarbij wordt de puberteit uitgesteld. In die fase is de behandeling nog omkeerbaar. Als in de, veelal, twee jaar van deze fase de identiteitsverandering een gunstig effect heeft en de minderjarige, die in die periode in zoveel mogelijk opzichten de rol van de andere sexe heeft aangenomen, zich beter voelt, wordt overgegaan tot hormoonbehandelingen die een minder omkeerbaar effect hebben (borstontwikkeling, baardgroei, stembreuk). Zonder uitstel van de puberteit zouden later ingrijpender behandelingen nodig zijn. Het betreft hier zonder uitzondering een terdege overwogen keuze van het kind en de ouders voor een behandeling waarvan met de huidige stand van de wetenschap de effectiviteit niet betwijfeld wordt. Ik vind behandeling van minderjarigen op deze zorgvuldige wijze dan ook aanvaardbaar. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
