<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over bijbetalen van het geneesmiddel ritalin. (Ingezonden 12 november 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16819
</item>
         <item attribuut="Inhoud">Vragen naar aanleiding van een bericht in het Algemeen Dagblad van 8 november 2002 dat ouders van kinderen met ADHD gemiddeld meer dan 200 euro moeten bijbetalen voor ritalin-pillen omdat er een goedkoper alternatief bestaat.</item>
         <item attribuut="Rubriek">Gezondheidszorg (Geneesmiddelen)</item>
         <item attribuut="Trefwoorden">Geneesmiddelen</item>
         <item attribuut="Vindplaats">Kamervragen met antwoord 2002-2003, nr. 470, Tweede Kamer</item>
         <item attribuut="Vraagnr_bij_indiening">2020303060</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2002-12-09</item>
         <item attribuut="Datum_indiening">2002-11-12</item>
         <item attribuut="Document-id">KVR16819</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="991" allpagenumbers="991 992" vetnummer="2020303060" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16819" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="470" onderwerp="" indiendatum="2002-11-12">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Is het waar dat ouders van kinderen met ADHD gemiddeld meer dan 200 euro moeten bijbetalen voor ritalin-pillen omdat er een goedkoper alternatief, namelijk Equasym bestaat? <voetnoot nummer="1"/>
      </vraag>
      <vraag nummer="2">Erkent u dat de toegankelijkheid van deze zorg, met name voor kinderen uit gezinnen met lagere inkomens, hiermee in gevaar komt? </vraag>
      <vraag nummer="3" voetnoot="2">Is het uitgangspunt binnen het Geneesmiddelen Vergoedingssyteem (GVS) niet dat er altijd een even werkzaam en bruikbaar alternatief is dat volledig vergoedt en heeft u daar niet nog tijdens het debat over effecten van het GVS op gewezen? <voetnoot nummer="2"/>
      </vraag>
      <vraag nummer="4">Erkent u, dat zolang Equasym niet vergoed wordt er dus in de praktijk geen werkzaam en bruikbaar alternatief voor ritalin-gebruikers is? Zo ja, bent u bereid de bijbetaling ongedaan te maken? </vraag>
      <vraag nummer="5">Kunt u inzicht geven in het gebruik van ritalin onder de Nederlandse jeugd? </vraag>
      <vraag nummer="6">Is inmiddels het door de Gezondheidsraad aanbevolen onderzoek naar de praktijk van de diagnostiek en behandeling van kinderen met ADHD in Nederland, gestart? Zo neen, waarom niet? </vraag>
      <noten afkomstig="vraag">
         <noot nummer="3"/>
         <noot nummer="1" datum="2002-11-8" bron="AD">AD, 8 november 2002</noot>
         <noot nummer="2" datum="1999-02-3" bron="Algemeen overleg over de geneesmiddelenmaatregelen">Algemeen overleg over de geneesmiddelenmaatregelen, 3 februari 1999</noot>
         <noot nummer="3">Verslag van een schriftelijk overleg over ADHD-advies Gezondheidsraad (27 400 XVI, nr. 82)</noot>
      </noten>
   </vragen>
   <antwoorden aantal="4">
      <antwoord nummer="1, 2 en 4">Oorspronkelijk was besloten Ritalin vanaf 1 november jongstleden te clusteren in het geneesmiddelenvergoedingssysteem (gvS) vanwege de introductie van een onderling vervangbaar alternatief, Equasym. Dat betekent dat een vergoedingslimiet zou gaan gelden. Hierdoor ontstond een bijbetaling voor Ritalin variërend van 6 tot 30 per maand, aangezien de fabrikant de prijs niet had aangepast aan de vergoedingslimiet. Dit besluit is inmiddels teruggedraaid omdat Equasym nog niet in voldoende mate beschikbaar is op de Nederlandse markt. Ritalin wordt nu volledig vergoed totdat Equasym of een ander alternatief beschikbaar is. De kosten die mensen hebben gemaakt vanaf 1 november worden met terugwerkende kracht vergoed door de ziektekostenverzekeraar. </antwoord>
      <antwoord nummer="3">De systematiek van het geneesmiddelenvergoedingssysteem (gvs) is inderdaad zo ingericht dat er binnen een groep van onderling vervangbare geneesmiddelen in beginsel tenminste één geneesmiddel zonder bijbetaling beschikbaar is. Echter, fabrikanten zijn binnen de grenzen van de Wet Geneesmiddelenprijzen vrij om zelf de prijs van hun producten vast te stellen. Hierdoor kan het voorkomen dat voor alle middelen in een cluster een bijbetaling ontstaat. Voor het berekenen van de vergoedingslimiet van Ritalin is uitgegaan van de prijs van dat middel op de zogenaamde peildatum, 1 oktober 1998. Bij de totstandkoming van het gvs is gekozen voor een systeem met een peildatum om manipulatie door de fabrikanten zoveel mogelijk tegen te gaan. De fabrikant van Ritalin heeft de prijs na 1 oktober 1998 verhoogd en niet aangepast aan de recente vergoedingslimiet. Doorgaans verlagen fabrikanten, wanneer er een concurrent op de markt komt, de prijs van hun producten tot het niveau van de vergoedingslimiet om geen omzetdaling te riskeren. Patiënten zijn in Nederland niet gewend te moeten bijbetalen voor hun geneesmiddelen en zullen hun arts doorgaans vragen om een alternatief zonder bijbetaling voor te schrijven. Hierdoor komt het slechts zelden voor dat sprake is van een onvermijdbare bijbetaling. De motivering van de fabrikant van Ritalin om de huidige prijs te handhaven, en derhalve te kiezen voor een bijbetaling, is dat het naar het oordeel van de fabrikant om een betrekkelijk geringe bijbetaling gaat en om een prijsniveau dat op een Europees gemiddelde ligt. </antwoord>
      <antwoord nummer="5">Uit gegevens van de Stichting Farmaceutische Kengetallen blijkt dat ongeveer 9 000 kinderen in de leeftijdscategorie tot en met tien jaar en 13 000 kinderen in de leeftijdscategorie elf tot en met twintig jaar Ritalin gebruiken. Als naar het aantal voorschriften wordt gekeken dan blijkt dat in de eerste drie kwartalen van 2002 het aantal voorschriften voor de categorie jongste kinderen met één procent is gedaald ten opzichte van dezelfde periode in 2001. Het aantal voorschriften voor de oudere groep kinderen is met zestien procent gestegen. </antwoord>
      <antwoord nummer="6">Het door de Gezondheidsraad geadviseerde onderzoek naar de diagnostiek en behandeling van kinderen met ADHD is gestart per juni 2002. Het wordt uitgevoerd door het Universitair Centrum Kinder- en Jeugdpsychiatrie Groningen in samenwerking met de vakgroep Sociale Farmacie en Farmaco-epidemiologie van de Rijksuniversiteit van Groningen, de vakgroep Farmaco-epidemiologie en Farmacotherapie van de Rijksuniversiteit Utrecht en de vakgroep Meta Medica van de Vrije Universiteit van Amsterdam. Resultaten van het onderzoek worden verwacht per begin 2004. </antwoord>
      <noten afkomstig="antwoord"/>
   </antwoorden>
</kvr>
