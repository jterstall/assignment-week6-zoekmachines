<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Schippers en Dezentjé Hamming-Bluemink (beiden VVD) aan de minister van Volksgezondheid, Welzijn en Sport en de staatssecretaris van Financiën over teruggave van teveel betaalde inkomensafhankelijke bijdrage. (Ingezonden 21 mei 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28453
</item>
         <item attribuut="Inhoud">Nadere vragen over de trage terugbetaling door de Belastingdienst van de te veel ingehouden inkomensafhankelijke zorgpremie. Zie ook eerder vragen Aanhangsel van de Handelingen II, 2005-2006, nr. 781.</item>
         <item attribuut="Rubriek">Belastingen (Belastingdiensten) Gezondheidszorg (Zorgverzekeringen) Inkomen en rechtspositie (Inkomens) Inkomen en rechtspositie (VUT en pensionering) Sociale zekerheid (Sociale verzekeringspremies)</item>
         <item attribuut="Trefwoorden">AOW Belastingdienst Inkomens Pensioenen Zorgpremies</item>
         <item attribuut="Vindplaats">Kamervragen met antwoord 2006-2007, nr. 1844, Tweede Kamer</item>
         <item attribuut="Vraagnr_bij_indiening">2060715380</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="VVD">Schippers</persoon>
            <persoon partij="VVD">Dezentjé Hamming-Bluemink</persoon>
         </item>
         <item attribuut="Datum_reaktie">2007-06-14</item>
         <item attribuut="Datum_indiening">2007-05-21</item>
         <item attribuut="Document-id">KVR28453</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3899" allpagenumbers="3899 3900" vetnummer="2060715380" code="0607tkkvr1844" lopendefooter="Tweede Kamer, vergaderjaar 2006–2007, Aanhangsel" filenaam="KVR28453" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1844" onderwerp="" indiendatum="2007-05-21">
         <vrager partij="VVD" oorsprong="parlement">Schippers</vrager>
         <vrager partij="VVD" oorsprong="parlement">Dezentjé Hamming-Bluemink</vrager>
         <vraagt-aan>de minister van Volksgezondheid, Welzijn en Sport en de staatssecretaris van Financiën</vraagt-aan>
      </vraagdata>
      <antwoorddata antwoorddatum="2007-06-14">
         <antwoorder functie="staatssecretaris" ministerie="Financiën">De Jager</antwoorder>
         <mede-antwoorder>de minister van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="6">
      <vraag nummer="1">Is het waar dat de groep gepensioneerden die niet in aanmerking komen voor de voorlopige teruggavenregeling de teveel betaalde inkomensafhankelijke premie nog steeds niet teruggestort hebben gekregen door de Belastingdienst? Zo ja, om hoeveel gedupeerden gaat het? Welk bedrag is hiermee in totaal gemoeid? </vraag>
      <vraag nummer="2" voetnoot="1">Is de staatssecretaris bekend met antwoorden op eerdere schriftelijke vragen over dit onderwerp, 28 december 2005? <voetnoot nummer="1"/>Waarom duurt het nog steeds zo lang voordat deze groep de teveel betaalde inkomensafhankelijke premie teruggestort krijgt? </vraag>
      <vraag nummer="3">Deelt de u de mening dat voorkomen moet worden dat er teveel inkomensafhankelijke zorgpremie wordt ingehouden? Zo ja, wat doet u hieraan en op welke termijn? Zo neen, waarom niet? </vraag>
      <vraag nummer="4">Vergoedt de Belastingdienst over de wachttijd van de gedupeerden, alvorens zij geld terugkrijgen, heffingsrente? Zo ja, hoe hoog is de heffingsrente? Zo neen, waarom niet? </vraag>
      <vraag nummer="5">Hoe verhouden de verschillende posities en de daarbij behorende taken, namelijk die van «betalen» en die van «terugvorderen», van de Belastingdienst zich tot elkaar? Is de Belastingdienst sneller in het geval van terugvorderen van geld van burgers dan in het geval van het uitbetalen van geld? Zo ja, op welke manier worden deze taken met elkaar in evenwicht gebracht? Zo neen, waar blijkt dat uit? </vraag>
      <vraag nummer="6">Deelt de staatssecretaris de mening dat er op korte termijn een oplossing moet worden gevonden voor dit probleem? Zo ja, op welke termijn en op welke wijze komt u met een oplossing voor deze gedupeerden? Zo neen, waarom niet? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="781" documentjaargang="2005-2006">Aanhangsel Handelingen, nr. 781, vergaderjaar 2005–2006.</noot>
      </noten>
   </vragen>
   <antwoorden aantal="6">
      <antwoord nummer="1">Het is inderdaad waar dat de door de leden van de VVD-fractie genoemde groep nog geen terugbetaling van de over 2006 te veel betaalde inkomensafhankelijke bijdrage ZVW heeft ontvangen. Het gaat hier om 65-plussers die naast hun AOW en eventuele pensioenuitkering ook nog inkomen uit arbeid hebben. Alleen personen ouder dan 65 jaar konden in 2006 een voorschot krijgen, mits zij alleen AOW- en pensioenuitkeringen ontvingen. Zo’n 15% van de ouderen waarbij teveel is ingehouden heeft geen voorschot gekregen. Het gaat hier om zo’n 30.000 ouderen. Het totale belang voor deze groep bedraagt voor 2006 ca. 12 miljoen euro. </antwoord>
      <antwoord nummer="2">De bedoeling was dat iedereen die te maken heeft met over 2006 te veel betaalde inkomensafhankelijke bijdrage ZVW in het voorjaar 2007 een afrekening zou ontvangen. De stagnatie van de keten loonaangifte – polisadministratie heeft evenwel ook gevolgen voor de Belastingdienst als afnemer van de fiscale gegevens uit de polisadministratie. Deze gegevens heeft de Belastingdienst namelijk nodig voor de afrekening van door de verzekerde teveel betaalde dan wel door de werkgever te veel ingehouden en afgedragen inkomensafhankeljke bijdrage ZVW. Zoals ik heb aangegeven in het VAO op 12 juni 2007 in uw Kamer, ben ik druk doende de mogelijke alternatieven in kaart te brengen. </antwoord>
      <antwoord nummer="3">Met de VVD-fractieleden ben ik van mening dat het wenselijk is te voorkomen dat er teveel inkomensafhankelijke bijdrage ZVW wordt ingehouden. Op dit moment wordt gewerkt met een teruggave na afloop van het jaar van de teveel betaalde c.q. door de werkgever te veel ingehouden en afgedragen inkomensafhankelijk bijdrage ZVW. Alleen ouderen met AOW en een pensioenuitkering die te veel inkomensafhankelijke bijdrage ZVW betalen, ontvangen een voorschot. Deze groep heeft medio april het voorschot voor 2007 ontvangen. De wijze waarop het afrekenings- c.q. teruggaafproces is ingericht betreft een tijdelijke situatie. Momenteel wordt onderzocht hoe het structurele proces kan worden vormgegeven. Voorop staat dat het in te richten proces zowel voor ouderen, werknemers en hun werkgevers als de Belastingdienst in de praktijk robuust, efficiënt en eenvoudig moet zijn. De Kamer zal vóór Prinsjesdag worden geïnformeerd over de inrichting en de datum van inwerkingtreding van het structurele proces. </antwoord>
      <antwoord nummer="4">Aan betrokken 65-plussers van wie teveel inkomensafhankelijke bijdrage ZVW is ingehouden en die geen voorschot in 2006 hebben ontvangen, wordt de heffingsrente vergoed overeenkomstig de regels voor de loonbelasting. Dit houdt in dat over de periode vanaf 1 januari 2007 heffingsrente wordt vergoed over het teruggaafbedrag. </antwoord>
      <antwoord nummer="5">De Belastingdienst maakt geen onderscheid tussen de processen van naheffen en teruggave. Taken worden uitgevoerd zodra de benodigde actuele gegevens beschikbaar zijn. </antwoord>
      <antwoord nummer="6">Met de leden van de VVD-fractie ben ik het eens dat er op korte termijn een oplossing moet komen, maar ik zie op dit moment geen andere mogelijkheden dan het voortzetten van het voorziene proces voor de teruggaaf c.q. afrekening. Het is naar mijn mening niet verantwoord dit proces te overhaasten en over te gaan tot terugbetaling zolang de gegevens waarop de terugbetaling wordt gebaseerd, kwantitatief en kwalitatief onvoldoende zijn. Er moet zoveel mogelijk worden voorkomen dat er onjuiste teruggaven worden gedaan waardoor er een stroom bezwaarschriften ontstaat. Betrokkenen zouden dan verder van huis zijn. Overigens betreft het hier een tijdelijke situatie. Momenteel wordt onderzocht hoe het terugaafproces structureel (beter) kan worden ingericht. Zie verder bij vraag 3. Daarbij wordt ook aandacht besteed aan deze groep. Voorop staat dat het in te richten proces zowel voor belastingplichtigen, hun werkgevers als de Belastingdienst in de praktijk robuust, efficiënt en eenvoudig moet zijn. </antwoord>
      <noten afkomstig="antwoord"/>
   </antwoorden>
</kvr>
