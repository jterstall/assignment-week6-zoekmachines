<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Fritsma (PVV) aan de staatssecretaris van Justitie over het bericht dat het plan om criminele vreemdelingen sneller Nederland uit te zetten in de ijskast wordt gezet. (Ingezonden 21 augustus 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29378
</item>
         <item attribuut="Inhoud">Vragen naar aanleiding van een bericht in de Telegraaf van 18 augustus 2007 dat de staatssecretaris van Justitie de plannen om criminele vreemdelingen sneller Nederland uit te zetten niet wil uitvoeren, omdat ze eerst nader onderzoek wil doen naar de effecten daarvan. Gevraagd wordt onder meer waarom de staatssecretaris criminele vreemdelingen in bescherming neemt.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Staats- en bestuursrecht (Vreemdelingenrecht) Welzijn (Vreemdelingen en asielzoekers)</item>
         <item attribuut="Trefwoorden">Criminaliteit Vreemdelingen</item>
         <item attribuut="Vindplaats">Kamervragen met antwoord 2006-2007, nr. 2694, Tweede Kamer</item>
         <item attribuut="Vraagnr_bij_indiening">2060723420</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">Fritsma</persoon>
         </item>
         <item attribuut="Datum_reaktie">2007-09-13</item>
         <item attribuut="Datum_indiening">2007-08-21</item>
         <item attribuut="Document-id">KVR29378</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5705" allpagenumbers="5705 5706" vetnummer="2060723420" code="0607tkkvr2694" lopendefooter="Tweede Kamer, vergaderjaar 2006–2007, Aanhangsel" filenaam="KVR29378" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2694" onderwerp="" indiendatum="2007-08-21">
         <vrager partij="PVV" oorsprong="parlement">Fritsma</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Klopt het bericht dat u de plannen om criminele vreemdelingen sneller Nederland uit te zetten niet wilt uitvoeren, omdat u eerst nader onderzoek wilt doen naar de effecten ervan? <voetnoot nummer="1"/>Zo ja, is het niet zo dat het voor een veilige Nederlandse samenleving beter is dat criminele vreemdelingen (sneller) het land uit worden gezet, al was het alleen maar om te voorkomen dat ze onze samenleving nog een keer kunnen verzieken met crimineel gedrag? </vraag>
      <vraag nummer="2">Waarom kiest u ervoor om criminele vreemdelingen in bescherming te nemen, nu u ook al in het kader van het generaal pardon criminele vreemdelingen trakteert op een verblijfsvergunning? Vindt u soms dat Nederland nog niet genoeg maatschappelijke problemen heeft met criminaliteit onder allochtonen? </vraag>
      <vraag nummer="3">Is dit de wijze waarop een streng vreemdelingenbeleid moet worden ingekleed? </vraag>
      <vraag nummer="4">Bent u bereid om naar het belang van de Nederlandse samenleving te kijken en de criminele allochtonen, desnoods na denaturalisatie, uit ons land te verwijderen? </vraag>
      <noten afkomstig="vraag">
         <noot nummer="1" datum="2007-08-18" bron="De Telegraaf">De Telegraaf, 18 augustus 2007</noot>
      </noten>
   </vragen>
   <antwoorden aantal="2">
      <antwoord nummer="1, 2, 3 en 4">Criminaliteit dient effectief te worden bestreden. Uiteraard dienen vreemdelingen die niet in Nederland mogen blijven Nederland te verlaten. Dat geldt in het bijzonder voor criminele vreemdelingen. Ten aanzien van deze vreemdelingen wordt alles in het werk gesteld om ervoor te zorgen dat zij Nederland daadwerkelijk verlaten. Hiertoe is het protocol «Vreemdelingen in de Strafrechtketen» (VRIS) ontwikkeld. Uitgangspunt is dat criminele vreemdelingen na ommekomst van hun straf uit Nederland worden verwijderd, bij voorkeur rechtstreeks vanuit strafrechtelijke detentie en, indien mogelijk, met een ongewenstverklaring. Zoals ik in mijn brief van 13 augustus jongstleden (TK 2006–2007, 19 637, nr. 1168) heb aangegeven zal er extra worden ingezet op maatregelen ter verhoging van de effectiviteit van het huidige openbare ordebeleid. Het betreft de verbetering van het VRIS-protocol op onder meer de volgende punten: – Stroomlijnen en versnellen van de informatie-uitwisseling tussen alle betrokken partijen. – Het parallel laten lopen van het strafrechtelijk en vreemdelingenrechtelijk proces. – Het inrichten van één uniform proces van identiteitsvaststelling voor zowel de strafrecht- als de vreemdelingenketen. – Het inrichten van VRIS-locaties te Alphen a/d Rijn en Veenhuizen waardoor ketensamenwerking op locatie kan worden gerealiseerd. Met het oog op het voorkomen van het opnieuw veroorzaken van overlast en/of criminaliteit door vreemdelingen die nog niet of moeilijk uitzetbaar zijn gebleken, heb ik daarnaast gemeld in kaart te brengen welke aanvullende maatregelen op de reeds bestaande strafrechtelijke maatregelen realiseerbaar zijn. Een langere detentie in plaats van korte vrijheidsstraffen biedt meer mogelijkheden om de periode van tenuitvoerlegging te benutten om een uitzetting te bewerkstelligen. Om de voordelen van een langere vrijheidsbeneming voor vreemdelingen te bewerkstelligen valt te denken aan: – het stapelen van strafbare feiten die vervolgens op één zitting bij de rechter worden aangebracht; – het stapelen van vonnissen bij de tenuitvoerlegging van de vrijheidsstraf; – daar waar sprake is van een zeer actieve veelpleger de mogelijkheid benutten om een hogere onvoorwaardelijke vrijheidsstraf te vorderen conform de huidige richtlijn van strafvordering bij meerderjarige zeer actieve veelplegers van het College van procureurs-generaal (2004). In de praktijk blijkt dat ook onderdanen van EU-lidstaten, bijvoorbeeld uit recent tot de Unie toegetreden landen, zich schuldig maken aan misdrijven. De drempel om EU-onderdanen uit te zetten, is aanzienlijk hoger dan die voor onderdanen van derde-landen. Zo moet het persoonlijk gedrag van betrokkene een actuele, werkelijke en voldoende ernstige bedreiging voor een fundamenteel belang van de samenleving vormen. De IND en de politiekorpsen Haaglanden en Rotterdam-Rijnmond zijn begonnen met een pilot om aan de hand van concrete zaken de grenzen van het begrip actuele dreiging scherper in beeld te krijgen. Doel van deze pilot is om ook de EU-burger, die frequent en veelvuldig overlast veroorzaakt en bij herhaling geweldsmisdrijven pleegt, ongewenst te kunnen verklaren en uit te zetten. In de brief heb ik tevens aangegeven dat ik voornemens ben om het voorstel tot aanscherping van de glijdende schaal vooralsnog aan te houden en eerst een onderzoek te laten verrichten naar de toepassing en effectiviteit van het huidige beleid en de mogelijke verhoging van de effectiviteit door middel van de voorgestelde aanscherping. Op basis van de resultaten van dat onderzoek zal ik bezien of een beleidsaanpassing wenselijk is. Tot slot heb ik in genoemde brief gemeld een pilot te starten inzake het intensiveren van de ongewenstverklaring ten aanzien van vreemdelingen die niet rechtmatig in Nederland verblijven en bij herhaling de Vreemdelingenwet overtreden. Het doel van de pilot is om inzicht te krijgen of door het intensiever inzetten van deze grond voor ongewenstverklaring, illegaal verblijf beter kan worden bestreden. De pilot zal worden uitgevoerd binnen het bestaande wettelijke en beleidsmatige kader. </antwoord>
      <antwoord nummer="4">Ik zal uiteraard alles ondernemen wat mogelijk is om criminele vreemdelingen, na ommekomst van een eventuele gevangenisstraf, en indien mogelijk na ongewenst te zijn verklaard, uit Nederland te kunnen verwijderen. Dat betekent dat indien de vreemdeling rechtmatig in Nederland verblijft en is veroordeeld voor een misdrijf, de glijdende schaal wordt toegepast en, indien mogelijk, tot verblijfsbeëindiging en ongewenstverklaring wordt overgegaan. Bij niet rechtmatig in Nederland verblijvende criminele vreemdelingen is de glijdende schaal niet van toepassing. Deze groep wordt na een veroordeling en na het uitzitten van de straf voor zover mogelijk uit Nederland verwijderd, indien van toepassing na ongewenst te zijn verklaard. Met betrekking tot intrekking van het Nederlanderschap wil ik u verwijzen naar de antwoorden (antwoord 6) van de ministers voor Wonen, Wijken en Integratie, van Justitie en van Binnenlandse Zaken en Koninkrijksrelaties op schriftelijke vragen van de leden Fritsma en De Roon over het in Amsterdam door Marokkanen wegtreiteren van snackbareigenaar (TK 2006–2007, 2210). </antwoord>
      <noten afkomstig="antwoord"/>
   </antwoorden>
</kvr>
