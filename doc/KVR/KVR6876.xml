<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leerkes (Unie 55+) over wantoestanden in verpleeghuizen. (Ingezonden 27 februari 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6876
</item>
         <item attribuut="Rubriek">Gezondheidszorg (Zorginstellingen)</item>
         <item attribuut="Trefwoorden">Verpleeghuizen</item>
         <item attribuut="Vindplaats">Kamervragen met antwoord 1997-1998, nr. 1036, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="Unie 55+">Leerkes</persoon>
         </item>
         <item attribuut="Datum_reaktie">1998-04-03</item>
         <item attribuut="Datum_indiening">1998-02-27</item>
         <item attribuut="Document-id">KVR6876</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2125" allpagenumbers="2125 2126" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6876" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1036" onderwerp="" indiendatum="1998-02-27">
         <vrager partij="Unie 55+" oorsprong="parlement">Leerkes</vrager>
         <vraagt-aan/>
      </vraagdata>
      <antwoorddata antwoorddatum="1998-04-3">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Hebt u kennis genomen van de berichten over wantoestanden in verpleeghuizen? <voetnoot nummer="1"/>
      </vraag>
      <vraag nummer="2">Kunt u aangeven op welke schaal deze wantoestanden voorkomen? Zo neen, bent u bereid daar onderzoek naar in te stellen, zodat duidelijk wordt op welke schaal dit gebeurt? </vraag>
      <vraag nummer="3">Welke maatregelen treft u om deze wantoestanden tegen te gaan? </vraag>
      <vraag nummer="4">Hoe denkt u de angst die onder ouderen leeft om in een verpleeghuis te worden opgenomen, die ontstaat door dergelijke misstanden, tegen te gaan? </vraag>
      <noten afkomstig="vraag">
         <noot nummer="1" datum="1998-02-25" bron="Ongelooflijke verhalen, TV1, 11 en">Ongelooflijke verhalen, TV1, 11 en, 25 februari 1998</noot>
      </noten>
   </vragen>
   <antwoorden aantal="3">
      <antwoord nummer="1">Ja, de uitzendingen van de KRO-tv (Ongelooflijke verhalen) op 11 en 25 februari jl. zijn mij bekend. </antwoord>
      <antwoord nummer="2 en 3">Om deze vragen te kunnen beantwoorden zou allereerst gedefinieerd moeten worden wat met «deze wantoestanden» wordt bedoeld. In de bewuste tv-uitzendingen werd namelijk een veelheid aan onderwerpen aangesneden. Zo werden voorbeelden genoemd variërend van beschuldigingen over het bewust laten uitdrogen van bewoners zonder overleg met de familie tot het schoppen en slaan van bewoners of het niet verzorgen van open wonden. Voor zover het dergelijke gevallen betreft ga ik er vanuit dat het om volstrekt ontoelaatbare incidenten gaat. De signalen die ik van de Inspectie voor de Gezondheidszorg ontvang wijzen daar ook op. Het feit dat het om incidenten gaat, in combinatie met het feit dat in de bewuste uitzendingen de zaken nogal subjectief werden belicht en daardoor niet altijd correct werden weergegeven, laat onverlet dat ik ze zeer ernstig vind. De verpleeghuizen zijn verantwoordelijk voor het leveren van verantwoorde zorg. De Inspectie heeft daarin, op grond van de Kwaliteitswet zorginstellingen, een taak door op verschillende wijzen toezicht te houden op de verpleeghuizen. Zo heeft zij de mogelijkheid om, op basis van signalen of meldingen over tekortschietende zorg, nader onderzoek in te stellen. Dat gebeurt aan de hand van de zogenaamde leidraad Meldingen. De afgelopen jaren is dat ongeveer 15 keer gebeurd. In alle gevallen heeft de Inspectie aan de betreffende verpleeghuizen aanbevelingen gegeven om de organisatie van de zorg te verbeteren. Dat wordt ook gecontroleerd. Daarnaast werd in de uitzending van 25 februari ook gesproken over een wezenlijk ander onderwerp, namelijk de personele krapte en het gebrek aan middelen waar de verpleeghuissector aandacht voor vraagt. Ik wijs het ten sterkste van de hand om deze onderwerpen onder dezelfde noemer «wantoestanden» te brengen. Zoals bekend staat de verpleeghuissector onder druk. Er is voor de periode van 1997 tot en met het jaar 2000 circa 350 miljoen gulden aan exploitatiemiddelen beschikbaar gesteld voor de uitbreidingsbouw van verpleeghuizen. Dit komt bovenop de middelen voor instandhouding. Daarnaast is nog eens circa 150 miljoen extra gereserveerd om verpleegunits te kunnen realiseren. Bij de bouw is gestreefd naar een forse verbetering van de privacy. Dit beleid, dat door de betrokken partijen gezamenlijk wordt uitgedragen, is onderdeel van een meerjarentraject tot de gewenste kwaliteitsverbetering van verpleeghuizen. Voor 1998 is daarnaast ten behoeve van de personele bezetting een extra bedrag van 145 miljoen gulden beschikbaar. Daarvan gaat 65 miljoen rechtstreeks naar de budgetten van de verpleeghuizen en nog eens 15 miljoen naar substitutie van verpleeghuiszorg. Bij elkaar zijn dat meer dan 1000 fte’s, uitsluitend als handen aan het bed. Bovendien wordt momenteel onderzoek gedaan naar de toegenomen zorgzwaarte, zodat binnenkort beschikt kan worden over harde cijfers ten behoeve van een gericht inzetten van extra budget. Naast de in de uitzendingen getoonde voorbeelden zijn er ook zeer veel verpleeghuizen waar de zorg veel beter geregeld is. Ik verwacht dat de huidige ontwikkelingen rondom benchmarking meer inzicht zullen geven in «best practices» die leiden tot verbeteringen. Ik ben mij ervan bewust dat ook de komende jaren veel geld en inzet nodig zal zijn om de problemen verder op te lossen. De problematiek wordt niet onderschat. </antwoord>
      <antwoord nummer="4">Angst heeft vooral te maken met een gebrek aan informatie en communicatie. Ik ben van mening dat een goed contact tussen verpleeghuis en naasten, waarbij de zorgverleners uiteen kunnen zetten wat de situatie van een patiënt is en overleg voeren over het al dan niet inzetten van een behandeling, cruciaal is om onrust en wantrouwen bij inwoners en familie weg te nemen. Daarom ben ik blij dat er de laatste tijd goede initiatieven, zoals de onderstaande, tot stand zijn gekomen die daaraan kunnen bijdragen. Al eerder berichtte ik u, in mijn brief van 9 september 1997, dat de Nederlandse Vereniging voor Verpleeghuiszorg en de Nederlandse Vereniging van Verpleeghuisartsen samen stappen hebben ondernomen om het beleid inzake de besluitvorming nog eens uitvoerig te expliciteren. Dit heeft ertoe geleid dat beide organisaties een handreiking hebben vastgesteld voor management en professionals van –met name – verpleeghuizen. Centraal in deze handreiking staat de aanscherping van de zorgvuldigheidseisen bij besluitvorming en communicatie in de complexe zorgsituaties die zich kunnen voordoen rond het levenseinde. Drie punten zijn daarin met name van belang: de communicatie met de familie; de transparantie van het zorgproces en de rol van de familie. Ook van groot belang is de brochure die de NVVz speciaal voor familie en bewoners aan het maken is over dit onderwerp. Deze brochure heeft eveneens de bedoeling om door middel van het geven van doelgerichte en vooral duidelijke informatie de geconstateerde onrust bij het publiek weg te nemen. </antwoord>
      <noten afkomstig="antwoord"/>
   </antwoorden>
</kvr>
