<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Schippers (VVD) aan de minister van Volksgezondheid, Welzijn en Sport over vergoeding van bedevaarten door zorgverzekeraars. (Ingezonden 6 juni 2007); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28679
</item>
         <item attribuut="Inhoud">In een artikel in het Algemeen Dagblad van 4 juni 2007 wordt vermeld dat zorgverzekeraar CZ bedevaarten naar Lourdes voor aanvullend verzekerden vergoedt. De vragen spitsen zich toe op de informatieverstrekking over de aanvullende verzekering, het zinnig en zuinig gebruikmaken van de gezondheidszorg en het niet vergoeden van bedevaarten naar andere bestemmingen.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Zorgverzekeringen</item>
         <item attribuut="Vindplaats">Kamervragen met antwoord 2006-2007, nr. 2051, Tweede Kamer</item>
         <item attribuut="Vraagnr_bij_indiening">2060717380</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="VVD">Schippers</persoon>
         </item>
         <item attribuut="Datum_reaktie">2007-07-03</item>
         <item attribuut="Datum_indiening">2007-06-06</item>
         <item attribuut="Document-id">KVR28679</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4343" allpagenumbers="4343 4344" vetnummer="2060717380" code="0607tkkvr2051" lopendefooter="Tweede Kamer, vergaderjaar 2006–2007, Aanhangsel" filenaam="KVR28679" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2051" onderwerp="" indiendatum="2007-06-6">
         <vrager partij="VVD" oorsprong="parlement">Schippers</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-07-3">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Bent u op de hoogte van het feit dat Zorgverzekeraar CZ bedevaarten naar Lourdes vergoedt voor haar aanvullend verzekerden? <voetnoot nummer="1"/>
      </vraag>
      <vraag nummer="2">Acht u het redelijk dat verzekerden bij CZ niet kunnen kiezen voor een aanvullend pakket zonder voornoemde bedevaarten? </vraag>
      <vraag nummer="3">Kunt u aangeven of u de opvatting deelt dat in het ziektekosten-verzekeringsstelsel, zoals dat in Nederland van toepassing is, het cruciaal is dat mensen goed geïnformeerd worden over de mogelijke keuze die ze maken, zodat zij tot een weloverwogen beslissing kunnen komen? </vraag>
      <vraag nummer="4">Deelt u de mening dat een verzekeraar derhalve de plicht heeft zijn verzekerden duidelijke, heldere en volledige informatie te verstrekken over de aanvullende verzekering, ook al is de invulling van het aanvullend pakket een zaak van de verzekeraar zelf? </vraag>
      <vraag nummer="5">Deelt u de mening dat CZ in het geval van de bedevaarten naar Lourdes in zijn polis moet vermelden dat deze bedevaarten onderdeel uitmaken van het aanvullend pakket, en meent u dat CZ in voldoende mate deze informatie verschaft? Zo neen, wat bent u van plan hieraan te doen? Als u hier zelf niets aan kan doen, wie is dan de aangewezen persoon of instantie om hierop toe te zien, en welke mogelijkheden ziet u om de consument te beschermen tegen dit gebrek aan cruciale informatie? </vraag>
      <vraag nummer="6">Deelt u de mening dat een vergoeding van bedevaarten slecht past in de boodschap van de overheid dat mensen zinnig en zuinig gebruik moeten maken van de gezondheidszorg, opdat wij die met zijn allen solidair kunnen blijven opbrengen? </vraag>
      <vraag nummer="7">Hoe verhouden naar uw mening de bedevaarten naar Lourdes zich tot bedevaarten naar Mekka, Santiago de Compostella, of andere, bijvoorbeeld Hindoeistische, bedevaarten, die niet worden vergoed? </vraag>
      <vraag nummer="8">Deelt u de mening dat de totale, enorme, uitgaven in de zorg een optelsom zijn van kleinere uitgaven, en dat al die «druppels op een gloeiende plaat» met zorg moeten worden besteed? </vraag>
      <noten afkomstig="vraag">
         <noot nummer="1" datum="2007-06-4" bron="Algemeen Dagblad">Algemeen Dagblad, 4 juni 2007</noot>
      </noten>
   </vragen>
   <antwoorden aantal="4">
      <antwoord nummer="1 en 2">Ik heb kennisgenomen van het krantenbericht waarnaar in de vraag wordt verwezen. Uit navraag bij CZ is gebleken dat CZ jaarlijks een sponsorbijdrage levert aan een zelfstandige rechtspersoon die bedevaarten naar Lourdes organiseert, om zodoende jaarlijks een beperkt aantal aanvullend verzekerden de gelegenheid te bieden om tegen beperkte kosten aan de reis deel te nemen. Er is derhalve geen sprake van een door de aanvullende verzekering gedekte verzekeringsprestatie, waarop de aanvullend verzekerde aanspraak kan maken. Voor de bekostiging van deze reizen is dan ook geen component gecalculeerd in de premie voor de aanvullende verzekering. </antwoord>
      <antwoord nummer="3">Ik deel die opvatting. </antwoord>
      <antwoord nummer="4 en 5">Ik onderschrijf dat een verzekeraar juiste, duidelijke en volledige informatie aan verzekerden dient te verschaffen over de voorwaarden van de verzekering. Onder verwijzing naar het antwoord op vraag 1 en 2 teken ik daarbij aan dat de betreffende bedevaarten geen onderdeel uitmaken van het aanvullend verzekerde pakket. Naar mijn oordeel is er geen sprake van een handelwijze waartegen de consument bescherming zou behoeven. Ik heb vanuit mijn verantwoordelijkheid niet het voornemen hier tegen op te treden, en zie evenmin aanleiding voor optreden door een andere persoon of instantie. </antwoord>
      <antwoord nummer="6, 7 en 8">De vergoeding van bedevaarten is niet opgenomen in het wettelijk verzekerde basispakket. De invulling van de aanvullende verzekering is een zaak van de verzekeraar zelf. Ten overvloede zij herhaald dat de bedoelde bedevaartreizen thans niet aanvullend zijn verzekerd. </antwoord>
      <noten afkomstig="antwoord"/>
   </antwoorden>
</kvr>
