<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Cherribi en Rijpstra (beiden VVD) aan de minister van Onderwijs, Cultuur en Wetenschappen en de staatssecretaris van Volksgezondheid, Welzijn en Sport over erkenning van middelbare beroepsopleidingen in Duitsland. (Ingezonden 23 januari 2001); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13213
</item>
         <item attribuut="Inhoud">Vragen over het niet erkennen van diploma's van Nederlandse middelbare beroepssportopleidingen in Duitsland, en over de mogelijkheid dat Duitse studenten in Nederland MBO-sportopleidingen kunnen volgen.</item>
         <item attribuut="Rubriek">Beroepsonderwijs en volwasseneneducatie (Algemeen) Vrijetijdsbesteding (Sport) Beroepsonderwijs en volwasseneneducatie (Internationalisering)</item>
         <item attribuut="Trefwoorden">Internationale samenwerking op onderwijsgebied Mbo Sport Studeren in het buitenland</item>
         <item attribuut="Vindplaats">Kamervragen met antwoord 2000-2001, nr. 775, Tweede Kamer</item>
         <item attribuut="Vraagnr_bij_indiening">2000105170</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Cherribi</persoon>
            <persoon partij="VVD">Rijpstra</persoon>
         </item>
         <item attribuut="Datum_reaktie">2001-03-02</item>
         <item attribuut="Datum_indiening">2001-01-23</item>
         <item attribuut="Document-id">KVR13213</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1605" allpagenumbers="1605 1606" vetnummer="2000105170" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13213" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="775" onderwerp="" indiendatum="2001-01-23">
         <vrager partij="VVD" oorsprong="parlement">Cherribi</vrager>
         <vrager partij="VVD" oorsprong="parlement">Rijpstra</vrager>
         <vraagt-aan>de minister van Onderwijs, Cultuur en Wetenschappen en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2 maart 2001), zie ook Aanhangsel Handelingen nr. 676, vergaderjaar 2000–2001">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Is het u bekend, dat er in Duitsland geen beroepsopleiding met betrekking tot sport op de CIOS-niveaus 3 en 4 bestaat? </vraag>
      <vraag nummer="2">Worden Nederlandse diploma’s van middelbare beroepssportopleidingen in Duitsland niet erkend? Zo ja, wat zijn daarvan de redenen? </vraag>
      <vraag nummer="3">Hoe is het met de erkenning van deze diploma’s gesteld als het gaat om de andere lidstaten van de Europese Unie? </vraag>
      <vraag nummer="4">Hoe is het in het algemeen gesteld met de erkenning van Nederlandse diploma’s op het niveau van het middelbaar beroepsonderwijs door de lidstaten van de Europese Unie? </vraag>
      <vraag nummer="5">In hoeverre zijn de Nederlandse sportopleidingen in het middelbaar beroepsonderwijs toegankelijk voor studenten uit Duitsland? </vraag>
      <vraag nummer="6">Hoe beoordeelt u de in de vragen 2, 3 en 4 bedoelde situatie in het kader van de internationalisering van het onderwijs? </vraag>
      <vraag nummer="7">Bent u bereid om met uw collega’s van Noord-Rijn-Westfalen in overleg te treden teneinde Duitse studenten in staat te stellen in Nederland een mbo-sportopleiding te volgen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">In Duitsland kent men, naast opleidingen die op specifieke takken van sport zijn gericht, op het terrein van de sport in het algemeen twee beroepsopleidingen: a. «Sportlehrer im freien Beruf», dit is een beroep waarvoor een driejarige opleiding vereist is. Colo waardeert in het kader van de internationale diplomawaardering deze opleiding op ten minste niveau 3. De opleiding is vooral gericht op uitvoering. b. «Staatlich geprüfter Sportlehrer», dit is een beroep waarvoor een tweejarige opleiding is vereist, waaraan ten minste een tweejarige beroepsopleiding is voorafgegaan alsmede ervaring in het werkveld. Deze opleiding is door Colo gewaardeerd op ruim boven niveau 4. De opleiding is behalve op sportuitvoering gericht op management en organisatie. De Nederlandse opleiding «Sport en Bewegen», de voormalige CIOS opleiding, is een driejarige opleiding op kwalificatieniveau 4 in het middelbaar beroepsonderwijs. </antwoord>
      <antwoord nummer="2">De «Zentralstelle für ausländische Bildungswesen» adviseert aan de «Länder» dat de Nederlandse opleiding Sport en Bewegen vergelijkbaar is met opleidingen voor het beroep «Sportlehrer im freien Beruf». Het advies van de Zentralstelle wordt in het algemeen opgevolgd. </antwoord>
      <antwoord nummer="3">Er is geen informatie bekend over mobiliteit in deze beroepen met andere lidstaten van de EU. Er zijn ook geen klachten bekend over weigeringen om diploma’s Sport en Bewegen gelijk te stellen aan de nationale diploma’s. Overigens gaat het hierbij steeds over internationale diplomawaardering. Van erkenning kan in EU-verband slechts sprake zijn als het gaat om gereglementeerde beroepen. Dat zijn beroepen waarvan de uitoefening krachtens wettelijke bepalingen is voorbehouden aan bezitters van een bepaald diploma. De beroepen in de sport zijn, binnen de EU, in het algemeen niet gereglementeerd. </antwoord>
      <antwoord nummer="4">Erkenning van diploma’s middelbaar beroepsonderwijs vindt plaats in het kader van de Tweede Richtlijn Algemeen Stelsel. Het gaat dan steeds om gereglementeerde beroepen. In het kader van deze richtlijn zijn nauwelijks problemen geconstateerd. </antwoord>
      <antwoord nummer="5">Om in Nederland een (sport)opleiding in het middelbaar beroepsonderwijs te volgen dient de buitenlandse onderwijsdeelnemer te voldoen aan de eisen ten aanzien van het verblijf die de Nederlandse staat stelt. Onderwijsdeelnemers uit Duitsland of uit andere EU-lidstaten voldoen in het algemeen aan dit vereiste. Verder dient de deelnemer voor het volgen van middelbaar beroepsonderwijs te voldoen aan de eisen die bij of krachtens de Wet Educatie en Beroepsonderwijs daaraan worden gesteld. Binnen dit kader is de opleiding Sport en Bewegen in het middelbaar beroepsonderwijs toegankelijk voor onderwijsdeelnemers uit Duitsland. </antwoord>
      <antwoord nummer="6">De kaders voor erkenning en internationale diplomawaardering blijken adequaat te functioneren. Dit vormt een waardevolle bijdrage aan de internationalisering van het middelbaar beroepsonderwijs. </antwoord>
      <antwoord nummer="7">Duitse onderwijsdeelnemers zijn in beginsel in staat om aan de opleidingen Sport en Bewegen in het mbo deel te nemen binnen de in het antwoord op vraag 5 gestelde kaders. Overleg hierover met mijn Duitse collega acht ik derhalve niet opportuun. </antwoord>
      <noten afkomstig="antwoord"/>
   </antwoorden>
</kvr>
