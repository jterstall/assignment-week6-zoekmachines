<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Smits (CDA) over het toezicht op de effectenhandel. (Ingezonden 7 januari 1997); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4291
</item>
         <item attribuut="Inhoud">Over het toezicht in de Angelsaksische landen op personen die het prive-vermogen van personen beheren.</item>
         <item attribuut="Rubriek">Geld (Beleggingen)</item>
         <item attribuut="Trefwoorden">Effectenhandel</item>
         <item attribuut="Vindplaats">Kamervragen met antwoord 1996-1997, nr. 611, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Smits</persoon>
         </item>
         <item attribuut="Datum_reaktie">1997-01-31</item>
         <item attribuut="Datum_indiening">1997-01-07</item>
         <item attribuut="Document-id">KVR4291</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1253" allpagenumbers="1253 1254" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="611" onderwerp="" indiendatum="1997-01-7">
         <vrager partij="CDA" oorsprong="parlement">Smits</vrager>
         <vraagt-aan/>
      </vraagdata>
      <antwoorddata antwoorddatum="1997-01-31">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het recente artikel <voetnoot nummer="1"/>, dat ondermeer handelt over het toezicht op de effectenhandel? </vraag>
      <vraag nummer="2">Kunt u aangeven op welke onderdelen in de Angelsaksische landen het toezicht op personen die het privé-vermogen van personen beheren anders is geregeld dan in Nederland? </vraag>
      <vraag nummer="3">Hebt u een schatting van de omvang van het bedrag aan privé-vermogens dat jaarlijks – zonder wettelijk toezicht – wordt belegd? </vraag>
      <vraag nummer="4">Kunt u informatie geven over de omvang van de schade die niet onder wettelijke toezicht gestelde personen en rechtspersonen de afgelopen 5 jaar hebben veroorzaakt tengevolge van fraude en/of ondeskundig handelen? </vraag>
      <vraag nummer="5">Bent u voornemens wettelijke maatregelen voor te bereiden, die leiden tot toezicht op personen die privé-vermogens beheren nu ook DNB (De Ned. Bank), STE (Stichting Toezicht Effectwezen), VEB (Ver. van Effectenbezitters) en NIBE (Ned. Instituut voor het Bank en Effecten Bedrijf) van opvatting zijn dat de huidige praktijk zorgwekkend is? </vraag>
      <noten afkomstig="vraag">
         <noot nummer="1" datum="1997-01-4" bron="Algemeen Dagblad">Algemeen Dagblad, 4 januari 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">In het Verenigd Koninkrijk en in de Verenigde Staten geldt voor alle bemiddelaars en vermogensbeheerders in beginsel een verbod om te handelen zonder registratie (Financial Services Act 1986, Chapter 60, section 3 en Securities Exchange Act of 1934, section 15 (a,1)). In het Verenigd Koninkrijk worden directeuren, managers en bemiddelaars onderworpen aan een examen van de toezichthouder (SFA). Traders leggen een examen af bij de beurs. De examens testen de personen op financiële integriteit, vakbekwaamheid en betrouwbaarheid. Het gaat om zeer grote aantallen personen. Een van de toezichthouders in het Verenigd Koninkrijk, heeft alleen hiervoor al negen formatieplaatsen. In de Verenigde Staten worden de managers, bemiddelaars en traders van bij de NASD geregistreerde effectenbemiddelaars getest. De inhoud van de test is afhankelijk van het type effecten waarin wordt gehandeld. Daarnaast wordt nagegaan of de betrokken personen een veroordeling op hun naam hebben staan. Portfolio-managers in de Verenigde Staten worden geregistreerd bij de SEC. Zij moeten beschikken over een bepaalde hoeveelheid klanten en een minimum eigen vermogen. Voor portfolio-managers gelden in de VS geen vakbekwaamheidseisen. In Nederland richt het toezicht zich tot de instellingen. Instellingen die zich bezig houden met effectenbemiddeling of vermogensbeheer in effecten zijn op grond van de Wet toezicht effectenverkeer 1995 vergunningplichtig en dienen uit hoofde daarvan aan bepaalde eisen te voldoen, o.m. ten aanzien van deskundigheid en betrouwbaarheid. Voor beleggingsinstellingen (waarbij het gaat om collectieve belegging van gelden) gelden zulke eisen eveneens, op grond van de Wet toezicht beleggingsinstellingen. Deskundigheids- en betrouwbaarheidseisen worden in de Nederlandse regelgeving gesteld aan de verantwoordelijke bestuursleden van de instellingen en niet aan hun personeelsleden. Voor effecteninstellingen geldt dat een ieder die een effecteninstelling krachtens wet, statuten of reglementen vertegenwoordigt dan wel het dagelijks beleid van een effecteninstelling bepaalt, naar het oordeel van de toezichthouder voldoende deskundig dient te zijn in verband met de bedrijfsvoering van de effecteninstelling. Bovendien dienen naar het oordeel van de toezichthouder genoemde personen, personen die het dagelijks beleid van een effecteninstelling mede bepalen en de personen die rechtstreeks of middellijk bevoegd zijn de eerder genoemde personen te benoemen of te ontslaan, betrouwbaar te zijn (artikel 10 Besluit toezicht effecteninstellingen). Een bestuurder van een beleggingsinstelling of van de bewaarder, waaronder wordt verstaan een ieder die de beleggingsinstelling of de bewaarder krachtens wet, statuten of reglementen vertegenwoordigt dan wel het dagelijks beleid daarvan bepaalt, dient naar het oordeel van de toezichthouder voldoende deskundig te zijn. Op grond van de voornemens of antecedenten van de genoemde personen en de overige personen die middellijk of onmiddellijk bevoegd zijn bestuurders van de beleggingsinstelling respectievelijk de bewaarder te benoemen of te ontslaan, moet bovendien naar het oordeel van de toezichthouder niet waarschijnlijk zijn dat ernstig gevaar bestaat dat de belangen van de deelnemers zullen worden geschaad of dat in strijd met het bij of krachtens de wet bepaalde zal worden gehandeld (artikel 2 Besluit toezicht beleggingsinstellingen). </antwoord>
      <antwoord nummer="3">Degene die beroeps- of bedrijfsmatig op grond van een overeenkomst individueel vermogensbeheer in effecten verricht staat onder toezicht van de STE. Beleggingsinstellingen aan wie middelen ter collectieve belegging worden toevertrouwd staan onder toezicht van DNB. In hoeverre overigens buiten effecten- en beleggingsinstellingen om wordt belegd is niet bekend. </antwoord>
      <antwoord nummer="4 en 5">In het Nederlandse systeem zijn de instellingen verantwoordelijk voor het naleven van de toezichtsvereisten. In dat kader zijn zij ook verantwoordelijk voor de integriteit en vakbekwaamheid van hun werknemers. De instellingen dienen erop toe te zien dat hun werknemers juist handelen. Dit systeem leidt tot een juiste verdeling van verantwoordelijkheden en heeft daarnaast praktische voordelen, gezien het grote aantal mensen waar het om gaat. Van de toezichthouders, STE en DNB, zijn tot nu toe geen signalen ontvangen dat het huidige systeem niet voldoet. In het krantenbericht waarnaar de vragensteller verwijst, wordt vermeld dat de genoemde instellingen, anders dan de vragensteller veronderstelt, de huidige praktijk niet als zorgwekkend ervaren. Ik ben dan ook niet voornemens het toezicht en de controle uit te breiden tot het lagere personeel van de instellingen. </antwoord>
      <noten afkomstig="antwoord"/>
   </antwoorden>
</kvr>
