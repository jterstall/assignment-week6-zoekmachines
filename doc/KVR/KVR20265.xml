<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers voor Vreemdelingenzaken en Integratie en van Justitie over het gebruik van vingerafdrukken van asielzoekers voor strafrechtelijke doeleinden. (Ingezonden 22 maart 2004); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20265
</item>
         <item attribuut="Inhoud">Vragen naar aanleiding van een artikel in de Volkskrant van 18 maart 2004, dat korpsen vingerafdrukken van asielzoekers die verzameld zijn voor identificatie, willen gebruiken voor opsporingsdoeleinden, in tegenstelling tot de uitspraak van de ambtsvoorganger van minister Verdonk (VI) dat dit niet is toegestaan.</item>
         <item attribuut="Rubriek">Criminaliteit en openbare orde (Persoonsregistratie en identificatie) Criminaliteit en openbare orde (Politie) Staats- en bestuursrecht (Privacy) Staats- en bestuursrecht (Vreemdelingenrecht) Strafrecht en strafprocesrecht (Opsporingsonderzoek) Welzijn (Vreemdelingen en asielzoekers)</item>
         <item attribuut="Trefwoorden">Legitimatie Opsporingen Persoonsregistratie Politie Privacy Strafvervolging Vluchtelingen</item>
         <item attribuut="Vindplaats">Kamervragen met antwoord 2003-2004, nr. 1527, Tweede Kamer</item>
         <item attribuut="Vraagnr_bij_indiening">2030411020</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2004-05-13</item>
         <item attribuut="Datum_indiening">2004-03-22</item>
         <item attribuut="Document-id">KVR20265</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3231" allpagenumbers="3231 3232" vetnummer="2030411020" code="0304tkkvr1527" lopendefooter="Tweede Kamer, vergaderjaar 2003–2004, Aanhangsel" filenaam="KVR20265" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1527" onderwerp="" indiendatum="2004-03-22">
         <vrager partij="SP" oorsprong="parlement">De Wit</vrager>
         <vraagt-aan>de ministers voor Vreemdelingenzaken en Integratie en van Justitie</vraagt-aan>
      </vraagdata>
      <antwoorddata antwoorddatum="2004-05-13">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister voor Vreemdelingenzaken en Integratie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van de wens van de Raad van Hoofdcommissarissen om gebruik te maken van de vingerafdrukken van asielzoekers voor strafrechtelijke doeleinden? <voetnoot nummer="1"/>
      </vraag>
      <vraag nummer="2">Kunt u nagaan of korpsen momenteel gebruik maken van vingerafdrukken van asielzoekers vergaard voor identificatie, voor opsporingsdoeleinden? </vraag>
      <vraag nummer="3" voetnoot="2">Herinnert u zich dat door uw ambtsvoorganger uitgesproken is dat vingerafdrukken die verzameld zijn voor identificatiedoeleinden nimmer voor strafrechtelijke doeleinden gebruikt mogen worden? <voetnoot nummer="2"/>
      </vraag>
      <vraag nummer="4">Hoe oordeelt u thans over dit principe? </vraag>
      <vraag nummer="5">Bent u bereid om de Raad van Hoofdcommissarissen op de hoogte te stellen van voornoemd onderscheid? </vraag>
      <noten afkomstig="vraag">
         <noot nummer="1" datum="2004-03-18" bron="de Volkskrant">de Volkskrant, 18 maart 2004</noot>
         <noot nummer="2" documenttype="Kamerstuk" kamerstuk-id="19 637" documentnummer="663">Kamerstuk 19 637, nr. 663</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">In de brieven van 20 april 2001, 10 december 2001 en 22 januari 2002 (Kamerstuk 19 637, nrs. 583, 635 en 645) van mijn ambtsvoorganger is u het beleid inzake het gebruik van vingerafdrukken van vreemdelingen ten behoeve van de opsporing uiteengezet evenals de maatregelen die daartoe zijn genomen. Dat betekent dat de vingerafdrukken van vreemdelingen, niet crimineel zijnde, in het HAVANK-systeem niet meer standaard worden betrokken in opsporingsonderzoeken. Dat gebeurt alleen dan nog wanneer er voldaan is aan de voorwaarden zoals beschreven in mijn brief van 22 januari 2002 (Kamerstuk 19 637, nr. 645). Voor de exacte formulering verwijs ik u naar die brieven. In het kort komt het erop neer dat er een redelijk vermoeden moet zijn dat de verdachte moet worden gezocht in de kring van vreemdelingen, dan wel dat er sprake is van een ernstig misdrijf dat de maatschappelijke rechtsorde daadwerkelijk heeft geschokt en onderzoek in het verdachtenbestand niets heeft opgeleverd, dan wel dat het onderzoek op een «dood» spoor zit, en/of snel resultaat geboden is. Een verzoek om het vingerafdrukkenbestand van vreemdelingen te raadplegen kan wanneer aan al deze criteria wordt voldaan alleen geschieden door de officier van justitie. Vanaf september 2002 heeft registratie van de verzoeken van de Officier van Justitie plaatsgevonden. Vanaf die datum tot eind maart 2004zijn dat 101 verzoeken geweest. In de tijd voorafgaande aan september 2002 is dat niet bijgehouden. Die verzoeken hebben in 49 gevallen tot een identificatie geleid. </antwoord>
      <antwoord nummer="3">Voor zover ik heb kunnen nagaan heeft mijn ambtsvoorganger nooit gezegd of geschreven dat de vingerafdrukken nimmer voor strafrechtelijke doeleinden mogen worden gebruikt. </antwoord>
      <antwoord nummer="4">Ik beraad mij hier thans op, mede gezien de recente verklaring van de Europese Raad betreffende de bestrijding van terrorisme. Daarin wordt de commissie opgeroepen voorstellen te doen voor een betere interoperabiliteit tussen de Europese databanken en na te gaan hoe er synergieën tussen bestaande en toekomstige informatiesystemen (SIS II, VIS en EURODAC) tot stand kunnen worden gebracht. Ik streef ernaar in juni tot een standpunt te komen. </antwoord>
      <antwoord nummer="5">Gegeven het antwoord op vraag 2 is dit naar mijn oordeel thans niet nodig. </antwoord>
      <noten afkomstig="antwoord"/>
   </antwoorden>
</kvr>
