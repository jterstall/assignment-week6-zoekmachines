<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Buijs en Dankers (beiden CDA) over ruzie tussen arts en verzekeraar over de diagnose. (Ingezonden 26 augustus 1998); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7864
</item>
         <item attribuut="Inhoud">Vragen naar aanleiding van een bericht in het Utrechts Nieuwsblad van 15 augustus 1998 dat diagnoses van artsen opzij worden geschoven door verzekeringsmaatschappijen en deze vervolgens niet tot vergoeding van de behandeling overgaan.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Ziektekostenverzekeringen</item>
         <item attribuut="Vindplaats">Kamervragen met antwoord 1998-1999, nr. 58, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="CDA">Buijs</persoon>
            <persoon partij="CDA">Dankers</persoon>
         </item>
         <item attribuut="Datum_reaktie">1998-09-25</item>
         <item attribuut="Datum_indiening">1998-08-26</item>
         <item attribuut="Document-id">KVR7864</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="117" allpagenumbers="117 118" vetnummer="2979815720" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7864" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="58" onderwerp="" indiendatum="1998-08-26">
         <vrager partij="CDA" oorsprong="parlement">Buijs</vrager>
         <vrager partij="CDA" oorsprong="parlement">Dankers</vrager>
         <vraagt-aan/>
      </vraagdata>
      <antwoorddata antwoorddatum="1998-09-25">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Hebt u kennisgenomen van het bericht dat «tot ergernis van medici hun diagnose opzij wordt geschoven en de verzekeraar niet tot betaling overgaat»? <voetnoot nummer="1"/>
      </vraag>
      <vraag nummer="2">Kunt u bevestigen dat deze verschillen van mening zich vooral voordoen bij de aanvullende verzekeringen en dat «Anova jaarlijks ongeveer een kwart van de behandelverzoeken afwijst»? </vraag>
      <vraag nummer="3">Is het u bekend, c.q. bent u bereid te onderzoeken, of een en ander ook plaatsvindt in het tweede compartiment? </vraag>
      <vraag nummer="4">Hoe beoordeelt u het feit dat medisch adviseurs van zorgverzekeraars «op grond van eigen professionele normen» ingaan tegen het oordeel van behandelende medici? </vraag>
      <vraag nummer="5">Acht u de vrees van de voorzitter van de Orde van Medisch Specialisten gerechtvaardigd dat «de ene verzekeringsarts op grond van zijn normen tot een conclusie komt die een andere verzekeraar juist weer niet trekt»? Zo neen, waarom niet? </vraag>
      <vraag nummer="6">Is dit de juiste wijze waarop in uw ogen invulling moet worden gegeven aan doelmatige zorg? Zo ja, wilt u uw antwoord motiveren? </vraag>
      <vraag nummer="7">In hoeverre acht u een medisch adviseur in dienst van een zorgverzekeraar in staat om te komen tot een onafhankelijk oordeel, los van de belangen van de desbetreffende verzekeraars, bij het stellen van de diagnose? </vraag>
      <vraag nummer="8">Deelt u de opvatting dat «het oordeel van de medicus bepalend moet zijn voor de behandeling en niet dat van de medisch adviseur van de zorgverzekeraar»? Zo neen, waarom niet? </vraag>
      <vraag nummer="9">Zo ja, op welke wijze zult u alsdan bewerkstelligen dat het oordeel van de behandelend medicus daadwerkelijk bepalend is, en niet dat van de medisch adviseur van de zorgverzekeraar? </vraag>
      <noten afkomstig="vraag">
         <noot nummer="1" datum="1998-08-15" bron="Utrechts Nieuwsblad">Utrechts Nieuwsblad, 15 augustus 1998</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Verschil van mening over de noodzaak van bepaalde zorg uitgaande van de zorgvraag en het doen leveren dan wel bekostigen van deze zorg doet zich geregeld voor zowel tussen een patiënt en behandelaar als tussen een zorgverzekeraar aan de ene kant en patiënt of behandelaar aan de andere kant. Dit laatste vindt plaats in zowel het derde compartiment, waarbinnen de aanvullende verzekering valt, als in het tweede compartiment. Ook in de ziekenfondsverzekering geldt voor aan aantal verstrekkingen een toestemmingsvereiste van het ziekenfonds. Voorbeelden hiervan zijn de ziekenhuisopname en de verstrekking van hulpmiddelen. Deze spanningen in de verschillende relaties, verzekerde/patiënt – zorgaanbieder – zorgverzekeraar, komen voort uit het vanzelfsprekende gegeven dat aan een zorgvraag van een patiënt/verzekerde zeer verschillende aspecten verbonden zijn waaraan niet altijd of niet geheel in lijn met de wensen van een patiënt tegemoet kan worden gekomen. Van elk van de actoren die betrokken is bij de levering van zorg mag worden verwacht dat deze een terughoudende opstelling kiest met het oog op de kosten die aan een verstrekking verbonden is. In de Ziekenfondswet is met het oog hierop voor de ziekenfondsen de plicht opgenomen om onnodige verstrekkingen of onnodig hoge kosten te voorkomen. Dit wordt algemeen verstaan als een verplichting voor het ziekenfonds doelmatigheid na te streven. Een ziekenfonds behoort hieraan gevolg te geven bij het sluiten van overeenkomsten met zorgaanbieders. Daarmee kan het ziekenfonds zijn doelmatigheidsbeleid realiseren op een bovenindividueel niveau. Daarnaast dient een ziekenfonds voor een aantal verstrekkingen toestemming te verlenen, wat een besluit in een individueel geval vergt. Bij particuliere verzekeringen waaronder de aanvullende verzekeringen, ontbreekt meestal de mogelijkheid op contractuele basis doelmatigheidsafspraken met zorgaanbieders te maken. Om toch als zorgverzekeraar invloed op de kosten van de verzekering te kunnen uitoefenen, hanteert de verzekeraar het systeem van aan de behandeling voorafgaande toestemming. Bepalingen van deze aard worden vastgelegd in de polisvoorwaarden. Beide systemen dienen eenzelfde doel en vinden plaats binnen een geheel van eigen verantwoordelijkheden van zorgverzekeraar, behandelaar, verzekerde patiënt. Ik heb overigens geen inzicht in de mate waarin Anova behandelverzoeken afwijst, net zo min als ik dit inzicht heb ten aanzien van andere zorgverzekeraars. </antwoord>
      <antwoord nummer="3">Zoals in het antwoord op vraag 2 is aangegeven, vinden ook in het tweede compartiment vanuit de eigen verantwoordelijkheid van de zorgverzekeraar afwegingen plaats, of de gevraagde zorg geleverd dan wel bekostigd moet worden ten laste van de verzekering. </antwoord>
      <antwoord nummer="4">De kop van het krantenbericht naar aanleiding waarvan de vragen worden gesteld, suggereert dat er een strijd tussen de behandelend arts en de adviserend geneeskundige van een zorgverzekeraar plaatsvindt over de diagnose. Naar mijn indruk gaat de adviserend geneeskundige niet in tegen de diagnose die door een behandelend arts wordt gesteld. Er kan discussie plaatsvinden over de vraag of de behandeling die een behandelend arts voorstelt op grond van diens diagnose, ten laste moet komen van de verzekering van de betrokken patiënt. Een adviserend geneeskundige zal daarvoor een eigen beoordelingskader hebben, waarin uitgangspunten als noodzakelijkheid, werkzaamheid, doeltreffendheid en doelmatigheid van zorgvormen voorop staan. Deze uitgangspunten dienen, mede gelet op de kwaliteitswetgeving, ook door te werken in de professionele normen van onder meer curatieve artsen. Mijn stelling zou derhalve zijn, dat daar waar het handelen van curatieve artsen verloopt volgens zorgvuldig opgestelde protocollen, standaarden of andere vormen van normering, er minder kans zal zijn dat meningen over aangewezen behandeling uiteen zullen lopen. </antwoord>
      <antwoord nummer="5">Natuurlijk zal het voorkomen dat oordelen van dergelijke artsen in gelijke gevallen verschillen. Ook van curatief werkzame artsen is dit fenomeen bekend. Juist daarom hecht ik aan protocollering van de zorg. Het lijkt mij dat ook adviserend geneeskundigen van zorgverzekeraars baat hebben van een dergelijk goed onderbouwde normering van de zorg bij hun adviserende taak voor de zorgverzekeraar. Of zorg al dan niet geleverd of bekostigd wordt ten laste van de verzekering is weliswaar een beslissing van de zorgverzekeraar, maar binnen de grenzen van wat als aanspraak voor de verzekerde is vastgelegd. Dat vormt in alle gevallen en voor elk van de betrokken actoren het uitgangspunt. Voor die situaties waarin geschillen ontstaan over het leveren of bekostigen van zorg ten laste van een verzekering, gelden verschillende vormen van rechtsbescherming. Ook rechterlijke oordelen dragen bij aan de eenduidigheid van de interpretatie van de aanspraak. </antwoord>
      <antwoord nummer="6">Zie mijn antwoord op vraag 2. </antwoord>
      <antwoord nummer="7">Zoals een ziekenfonds op grond van de Ziekenfondswet een taak heeft om in het belang van de ziekenfondsverzekering onnodige verstrekkingen of onnodig hoge uitgaven van zorg te voorkomen, is het vanzelfsprekend dat ook bij de uitvoering van een particuliere ziektekostenverzekering bij de bedoelde beoordeling rekening wordt gehouden met het zelfde belang van die verzekering. De stelling in de gestelde vraag, dat de beoordeling plaats moet vinden los van dit belang, onderschrijf ik dus niet. Waar het om gaat is dat de rechten van een verzekerde, uitgaande van de wettelijke verzekering of diens afgesloten polis, niet in het gedrang mogen komen. Voor de wettelijke verzekeringen zijn daarvoor waarborgen gecreëerd. Ook bij de particuliere verzekeringen geniet de verzekerde rechtsbescherming. In geval van een geschil kan uiteindelijk het oordeel van de burgerlijk rechter worden ingeroepen. </antwoord>
      <antwoord nummer="8 en 9">Bij het leveren en bekostigen van zorg zijn, op hoofdlijnen, drie partijen betrokken met elk een eigen rol: verzekerde/patiënt–zorgaanbieder– zorgverzekeraar. Elk van deze partijen staat in een relatie tegenover de ander met ieder een eigen verantwoordelijkheid. Het «oordeel» van de behandelend arts is in het geheel van de processen die plaatsvinden tussen de gestelde zorgvraag en de bekostiging van zorg niet het enige sturende element, net zo min als het «oordeel» van de patiënt/verzekerde of het «oordeel» van de zorgverzekeraar. De behandelend arts heeft tot taak vast te stellen welke behandeling of welke zorg een patiënt of cliënt gelet op diens vraag nodig heeft. De verzekeraar heeft tot taak vast te stellen of deze behandeling of zorg moet worden betaald ten laste van de verzekering, gelet op de voor de verzekerde geldende aanspraken respectievelijk dekkingsvoorwaarden. De medisch adviseur heeft alleen een adviserende rol bij deze taak van de zorgverzekeraar. </antwoord>
      <noten afkomstig="antwoord"/>
   </antwoorden>
</kvr>
