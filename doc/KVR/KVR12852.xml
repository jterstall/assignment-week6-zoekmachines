<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verhagen (CDA) aan de minister van Buitenlandse Zaken over terroristische aanvallen vanuit Libanon. (Ingezonden 8 december 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12852
</item>
         <item attribuut="Inhoud">Vragen over aanvallen vanuit Libanon op Israël. Deze aanvallen zouden een schending zijn van de Veiligheidsraadresolutie op grond waarvan Israël zijn troepen uit Libanon heeft teruggetrokken en het leger van Libanon in het Zuiden zou moeten zorgen voor een veilige omgeving.</item>
         <item attribuut="Rubriek">Veiligheidsbeleid en defensie (Oorlogen en conflicten)</item>
         <item attribuut="Trefwoorden">Israël Libanon Oorlogen Terrorisme</item>
         <item attribuut="Vindplaats">Kamervragen met antwoord 2000-2001, nr. 458, Tweede Kamer</item>
         <item attribuut="Vraagnr_bij_indiening">2000103510</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Verhagen</persoon>
         </item>
         <item attribuut="Datum_reaktie">2000-12-29</item>
         <item attribuut="Datum_indiening">2000-12-08</item>
         <item attribuut="Document-id">KVR12852</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="949" allpagenumbers="949 950" vetnummer="2000103510" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12852" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="458" onderwerp="" indiendatum="2000-12-8">
         <vrager partij="CDA" oorsprong="parlement">Verhagen</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2000-12-29">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Bent u op de hoogte van voortdurende aanvallen vanuit Libanon op Israëlisch grondgebied? </vraag>
      <vraag nummer="2">Deelt u de mening dat dit een ernstige schending is van de Veiligheidsraadresolutie 425 op grond waarvan Israël haar troepen van het Libanese territoir teruggetrokken heeft en Veiligheidsraadresolutie 1310, die de Libanese regering oproept een veilige en rustige omgeving te verzekeren in het zuidelijke gebied en de ontplooiing van het Libanese leger in het gebied zo snel mogelijk te realiseren? </vraag>
      <vraag nummer="3">Deelt u de mening dat het voorkomen van voortdurende aanvallen en terroristische aanslagen vanuit Libanon op Israëlisch grondgebied noodzakelijk is om daarmee een mogelijke escalatie en een dramatische verslechtering van de veiligheidssituatie in de regio tegen te gaan? </vraag>
      <vraag nummer="4">Welke stappen zal de Veiligheidsraad zetten teneinde de Libanese regering aan te spreken op de noodzaak haar verantwoordelijkheden op basis van de relevante Veiligheidsraadresoluties na te komen? </vraag>
      <vraag nummer="5">Op welke wijze zal er overigens druk worden uitgeoefend op de Libanese overheid om een einde te maken aan de activiteiten van terroristische groeperingen vanuit Libanees grondgebied? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1 t/m 3">Ja, ik ben op de hoogte van de recente gewelddadigheden in het Israëlisch-Libanese grensgebied. Voor de bredere achtergrond wil ik u gaarne allereerst verwijzen naar mijn brief, 21 december 2000, kenmerk DAM-866, inzake de positie van Hezbollah ten aanzien van Libanon en Israël en de rol van Syrië en Iran. Zoals reeds aangegeven in hoger genoemde brief betreft het incidenten in het gebied rond de «Sheba’a Farms». In zijn rapport aan de Veiligheidsraad van 16 juni jl. heeft SGVN Kofi Annan echter aangegeven dit omstreden gebied valt onder het UNDOF-mandaat en derhalve los moet worden gezien van de implementatie van VR-resolutie 425. Ten aanzien van de schendingen gepleegd door Hezbollah aan de Israëlische zijde van de VN-demarcatielijn (de zogenaamde «Blue Line») ben ik van mening dat Libanon, conform VR-resolutie 1310, verplicht is haar effectieve autoriteit uit te oefenen in geheel Zuid-Libanon en daarmee verantwoordelijk is voor het respecteren van de demarcatielijn en het waarborgen van orde en rust in het zuiden. Met u ben ik van mening dat nieuw geweld in het grensgebied moet worden voorkomen om escalatie tegen te gaan. </antwoord>
      <antwoord nummer="4 en 5">De Veiligheidsraad is op 14 november jl., onder Nederlands voorzitterschap, akkoord gegaan met de conclusies van het rapport van de SGVN, waarin deze melding maakte van vooruitgang in de implementatie van resolutie 425, maar ook wees op de dringende noodzaak dat de Libanese regering gevolg geeft aan haar verplichting om effectieve controle uit te oefenen in geheel Zuid-Libanon, teneinde veiligheid en rust in het grensgebied met Israël te garanderen. Ook dient er volgens de VR een einde te komen aan de gevaarlijke schendingen die tot op heden plaatsvinden langs de «Blue Line». Nederland sluit zich volledig bij deze conclusies aan en steunt alle initiatieven van de internationale gemeenschap die tot een oplossing van het conflict kunnen bijdragen. De Nederlandse regering zet zich ook bilateraal in voor een vreedzame regeling in het gebied. Tijdens contacten met de Libanese autoriteiten wijzen Nederlandse vertegenwoordigers in dit kader steevast op de VN-standpunten en het EU-beleid in deze. Laatstelijk gebeurde dit nog in een gesprek dat de Nederlandse ambassadeur in Libanon had met premier Hariri. </antwoord>
      <noten afkomstig="antwoord"/>
   </antwoorden>
</kvr>
