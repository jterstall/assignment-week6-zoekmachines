<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van den Berg en Van der Staaij (beiden SGP) aan de staatssecretaris van Binnenlandse Zaken en Koninkrijksrelaties en de staatssecretaris van Volkshuisvesting, Ruimtelijke Ordening en Milieubeheer over de regelgeving inzake de brandveiligheid van kerkgebouwen. (Ingezonden 26 februari 2002).; Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15420
</item>
         <item attribuut="Inhoud">Vragen over de effectiviteit van de regelgeving inzake de brandveiligheid van kerkgebouwen. Deze vragen zijn ter aanvulling van de vragen van het lid Visser-van Doorn aan staatssecretaris van der Ploeg op 11 februari 2002, 2010205950.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Cultuur en taal (Monumenten)</item>
         <item attribuut="Trefwoorden">Brandpreventie Kerkgenootschappen Monumenten</item>
         <item attribuut="Vindplaats">Kamervragen met antwoord 2001-2002, nr. 936, Tweede Kamer</item>
         <item attribuut="Vraagnr_bij_indiening">2010206970</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SGP">Van den Berg</persoon>
            <persoon partij="SGP">Van der Staaij</persoon>
         </item>
         <item attribuut="Datum_reaktie">2002-03-29</item>
         <item attribuut="Datum_indiening">2002-02-26</item>
         <item attribuut="Document-id">KVR15420</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1969" allpagenumbers="1969 1970 1971" vetnummer="2010206970" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15420" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="936" onderwerp="" indiendatum="26 februari 2002).">
         <vrager partij="SGP" oorsprong="parlement">Van den Berg</vrager>
         <vrager partij="SGP" oorsprong="parlement">Van der Staaij</vrager>
         <vraagt-aan>de staatssecretaris van Binnenlandse Zaken en Koninkrijksrelaties en de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2002-03-29">
         <antwoorder functie="staatssecretaris" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de staatssecretaris van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat er grote ongelijkheid tussen gemeenten bestaat in de uitvoering van regelgeving inzake brandveiligheid? In hoeverre wordt hierop toegezien? <voetnoot nummer="1"/>
      </vraag>
      <vraag nummer="2">Is het waar dat veel gemeenten aan bestaande kerkgebouwen regels stellen die niet bedoeld zijn voor bestaande bouw, maar gericht zijn op nieuwbouw? Hoe verdraagt deze praktijk zich tot de desbetreffende voorschriften in het Bouwbesluit? </vraag>
      <vraag nummer="3">Is het waar dat de problemen waarmee beheerders van kerkgebouwen worden geconfronteerd, met name voortvloeien uit het feit, dat kerkgebouwen in dezelfde bouwcategorie worden ingedeeld als bijeenkomstgebouwen, zoals dancings, bioscopen en house-partyhallen? </vraag>
      <vraag nummer="4">Bent u van mening dat kerkgebouwen en de andere genoemde bijeenkomstgebouwen feitelijk niet vergelijkbaar zijn als het gaat om de aard van de materialen, de indeling van gebouwen, de staat waarin bezoekers zich bevinden en het tijdstip van het in gebruik zijn van de gebouwen (overdag versus randen van de nacht)? Is het derhalve terecht, vanuit oogpunt van brandveiligheid, dat kerkgebouwen en andere genoemde gebouwen op één lijn worden gesteld? </vraag>
      <vraag nummer="5">In hoeverre is het waar dat in veel gemeenten eisen worden gesteld aan monumentale kerkgebouwen die in strijd zijn met de Monumentenwet? Op welke wijze wordt er op toegezien dat de aan (monumentale) kerkgebouwen gestelde veiligheidseisen niet strijdig zijn met de Monumentenwet? </vraag>
      <vraag nummer="6">Welke consequenties heeft de recent aan alle gemeenten verzonden «Handreiking» inzake brandveiligheid van het ministerie van Binnenlandse Zaken en Koninkrijksrelaties voor kerkgebouwen en in het bijzonder voor monumentale kerkgebouwen? </vraag>
      <vraag nummer="7">Bent u bereid een oplossing te creëren voor de geschetste problematiek rondom kerkgebouwen? Wat zijn de mogelijkheden om kerkgebouwen onder te brengen in een aparte categorie van het Bouwbesluit dan wel in een aparte subfunctie van de «Handreiking», die is toegesneden op de aard van de bouw en het gebruik van kerkgebouwen? </vraag>
      <noten afkomstig="vraag">
         <noot nummer="1" datum="2002-02-4" bron="Zie ondermeer " titel="Cobouw">Zie ondermeer «Cobouw», 4 februari 2002</noot>
      </noten>
   </vragen>
   <toelichting>Deze vragen zijn ter aanvulling van de vragen van het lid Visser-van Doorn (CDA) aan de staatssecretaris van Onderwijs, Cultuur en Wetenschappen, de heer Van der Ploeg, d.d. 11 februari jl. </toelichting>
   <antwoorden aantal="7">
      <antwoord nummer="1">De regelgeving inzake brandveiligheid kan op hoofdlijnen worden onderscheiden in enerzijds landelijk uniforme bouwvoorschriften in het Bouwbesluit en anderzijds voorschriften voor brandveiligheidsinstallaties en het brandveilig gebruik van gebouwen in de gemeentelijke bouwverordening. Daarnaast is nog sprake van voorschriften die voortvloeien uit andere regelgeving, zoals bijvoorbeeld de Wet milieubeheer. Gemeenten zien op grond van deze regelgeving toe op (onder andere) de brandveiligheid bij de bouw, de instandhouding en het gebruik van gebouwen. De bouwtechnische eisen van het Bouwbesluit moeten worden gezien als de technische bodem waaraan bouwplannen en gebouwen te allen tijde moeten voldoen. Het vaststellen van de inhoud van de bouwverordening is een gemeentelijke bevoegdheid, waarbij overigens in de meeste gevallen gebruik wordt gemaakt van een modelverordening van de Vereniging van Nederlandse Gemeenten. Dit impliceert dat er verschillen tussen gemeenten mogelijk zijn, die nog eens kunnen worden versterkt door verschillen in de uitvoering van de regelgeving inzake brandveiligheid door onvoldoende controle op de naleving van de voorschriften of door achterstanden op het gebied van de afgifte van gebruiksvergunningen. Veel gemeenten zijn bezig met een inhaaloperatie op deze punten. Daardoor zullen de onderlinge verschillen worden beperkt. Op de naleving van de bouwregelgeving ziet in de eerste plaats de gemeente toe. De VROM-Inspectie heeft het zogenoemde tweedelijns toezicht, gericht op zowel woningen als op andere bouwwerken. </antwoord>
      <antwoord nummer="2">Op grond van de Woningwet hebben gemeenten beperkte beleidsvrijheid ten aanzien van het brandveiligheidsniveau van bestaande gebouwen. Indien nodig kunnen gemeenten voor bestaande gebouwen het brandveiligheidsniveau via aanschrijving ophogen tot maximaal het niveau voor nieuwbouw. Voorwaarde is dat burgemeester en wethouders de noodzakelijkheid van de te treffen voorzieningen deugdelijk motiveren. Deze motivering kan mede worden gebaseerd op een vastgesteld aanschrijvingsbeleid, waarin het noodzakelijk geachte brandveiligheidsniveau voor bestaande gebouwen is vastgelegd. Daarbij dient bij beschermde monumenten rekening te worden gehouden met het gestelde in artikel 412 van het Bouwbesluit, op grond waarvan bescherming van monumentwaarden voorrang krijgt boven de voorschriften van het Bouwbesluit. Er zal voor die gebouwen moeten worden gezocht naar alternatieve oplossingen die het gewenste brandveiligheidsniveau garanderen met behoud van deze monumentwaarden. Hoeveel gemeenten voor bestaande kerkgebouwen op deze wijze gebruik maken van het instrument aanschrijving is ons niet bekend. </antwoord>
      <antwoord nummer="3">De bijeenkomstfunctie in het Bouwbesluit omvat een verzameling van gebouwen, die een aantal kenmerken gemeenschappelijk heeft, zoals de grote hoeveelheden mensen die aanwezig kunnen zijn. Hieruit vloeit een aantal eisen voort, dat het veilig ontvluchten van deze mensen in geval van brand moet waarborgen. Belangrijke eisen in dit verband zijn de maximale vluchtafstand, aantallen brand- en rookvrije vluchtroutes, de breedte van nooddeuren en de maximale grootte van een rookcompartiment. Deze eisen worden in het Bouwbesluit gerelateerd aan bezettingsgraadklassen (hoeveelheid personen die per vierkante meter gebruiksoppervlakte aanwezig zijn). In het kader van de gebruiksvergunning wordt naar het specifieke gebruik en de feitelijke bezetting van het gebouw gekeken. De brandveiligheidssituatie wordt bepaald door een combinatie van bouwtechnische en gebruiksmaatregelen. De gebruiksmaatregelen kunnen door de gemeente op het specifieke gebruik worden afgestemd. De bouwkundige staat van het gebouw kan voor het uiteindelijke gebruik een beperkende factor zijn. Een veilig gebruik is dan slechts gewaarborgd als met die beperking rekening wordt gehouden. Om die reden worden soms bij de verlening van een gebruiksvergunning gebruiksbeperkingen opgelegd. De genoemde ervaringen van de kerkbeheerders kunnen niet worden herleid tot de indeling van kerkgebouwen in de categorie bijeenkomstgebouwen van het nieuwe Bouwbesluit (in werking per 1 juli a.s.). Eerder moet worden gedacht aan een relatie met de wijze waarop gemeenten omgaan met de verlening van de gebruiksvergunningen. Wij wijzen er hierbij op, dat gemeenten een zekere mate van beleidsvrijheid hebben bij het stellen van voorwaarden aan de gebruiksvergunningen om maatwerk te kunnen leveren. </antwoord>
      <antwoord nummer="4">De gebouwfuncties die in het Bouwbesluit zijn onderscheiden, omvatten elk een grote verscheidenheid aan gebouwentypen. Deze verscheidenheid uit zich onder meer in de door u aangegeven aspecten; overigens zijn er op die punten ook grote verschillen binnen de categorie kerkgebouwen. Daarmee is in de systematiek van het Bouwbesluit rekening gehouden. Verder bestaat de mogelijkheid om op basis van artikel 193 van dit besluit met andere voorzieningen een gelijkwaardig niveau van (brand)veiligheid aan te tonen, bijvoorbeeld bij hoge kerkgebouwen die tevens weinig brandbare materialen bevatten (in een hoge ruimte is langer voldoende zicht om te kunnen vluchten, omdat zo’n ruimte minder snel gevuld is met rook). Bij de op het specifieke gebruik toegesneden gemeentelijke gebruiksvoorschriften kan rekening worden gehouden met aard en gebruik van het gebouw. Zo zou bijvoorbeeld overgegaan kunnen worden tot verlaging van bepaalde veiligheidsvoorschriften als avond- en nachtgebruik van kerkgebouwen wordt uitgesloten. Daarbij moet als consequentie worden aanvaard dat het toekomstige gebruik van het gebouw wordt beperkt. Uitgangspunt blijft dat het Bouwbesluit één eenduidige ondergrens vastlegt voor alle bijeenkomstgebouwen. In het kader van het brandveilig gebruik kunnen de gemeenten met maatwerk inspelen op de eigenheid van de gebouwen in de specifieke lokale situatie. </antwoord>
      <antwoord nummer="5">Bij voorgenomen of noodzakelijk geachte aanpassingen aan beschermde monumenten dient naast de bouwvergunning een monumentenvergunning te worden verleend. In het geval van rijksmonumenten moet hierover advies worden ingewonnen bij de Rijksdienst voor de Monumentenzorg. De uiteindelijke beslissingsbevoegdheid in de afweging tussen monumentenbelang en veiligheidsbelang ligt bij de gemeenten (zie ook het antwoord op vraag 4 van lid Visser-van Doorn van het CDA aan de staatssecretaris van Cultuur). Als een gemeente een monumentenvergunning verleent ondanks een negatief advies van de RDMZ kan het cultuurbelang nadrukkelijk in het geding zijn en bestaat er de mogelijkheid beroep op bezwaar aan te tekenen. Wanneer de monumentenregelgeving de toepassing van bepaalde brandveiligheidsmaatregelen uitsluit, kan dit er overigens toe leiden dat bij de verlening van een gebruiksvergunning gebruiksbeperkingen worden opgelegd. </antwoord>
      <antwoord nummer="6">Deze «Handreiking brandpreventiebeleid bestaande bouw» is geen regelgeving. Het ministerie van BZK heeft de handreiking bij wijze van «inspirerend voorbeeld» aan alle gemeenten beschikbaar gesteld. In de handreiking is omschreven op welke wijze de gemeente Amsterdam invulling geeft aan het lokale brandveiligheidsbeleid voor bestaande gebouwen, onder andere voor bijeenkomstgebouwen, dus ook voor (monumentale) kerkgebouwen. Er worden suggesties gedaan voor het opstellen van gemeentelijk brandveiligheidsbeleid dat mede kan dienen ter motivering van aanschrijvingen, bijvoorbeeld ten aanzien van kerkgebouwen. Belangrijkste consequentie van deze handreiking is dat gemeenten aan het denken worden gezet over hun brandveiligheidsbeleid voor bestaande gebouwen en de uitvoering daarvan. Met de verspreiding van de handreiking is slechts beoogd de kennis en ervaring op dit punt van de gemeente Amsterdam breder toegankelijk te maken. In de verdere communicatie over de handreiking zal dit worden benadrukt. </antwoord>
      <antwoord nummer="7">Uit het voorgaande heeft u kunnen opmaken dat wij geen redenen zien om een aparte categorie in het Bouwbesluit op te nemen. Wij zijn van mening dat met de bouwkundige brandveiligheidsvoorschriften voor bijeenkomstgebouwen een adequaat minimum brandveiligheidsniveau voor alle gebouwen van deze functie is vastgelegd. Aan de opstellers van de handreiking zal worden verzocht een tekst toe te voegen, waarin in algemene zin aandacht wordt besteed aan de wijze waarop met beschermde monumenten kan worden omgegaan (zie het antwoord op vraag 2). Wij willen hier nogmaals benadrukken dat de «Handreiking» geen regelgeving is. Gemeenten dienen zelf de keuze te maken of en zo ja welk brandpreventiebeleid zij voor bestaande bouw vaststellen en hanteren. </antwoord>
      <noten afkomstig="antwoord"/>
   </antwoorden>
</kvr>
