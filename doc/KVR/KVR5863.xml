<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over bonussen voor bedrijfsdirecteuren van Licom N.V. (Ingezonden 12 september 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5863
</item>
         <item attribuut="Rubriek">Inkomen en rechtspositie (Loontoeslagen)</item>
         <item attribuut="Trefwoorden">Loontoeslagen Sociale werkvoorziening</item>
         <item attribuut="Vindplaats">Kamervragen met antwoord 1997-1998, nr. 169, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-10-22</item>
         <item attribuut="Datum_indiening">1997-09-12</item>
         <item attribuut="Document-id">KVR5863</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="343" allpagenumbers="343 344" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5863" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="169" onderwerp="" indiendatum="1997-09-12">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kunt u bevestigen dat zes van de elf bedrijfsdirecteuren van Licom N.V. (het bedrijf voor sociale werkplaatsen in oostelijk Zuid-Limburg) in 1996 een bonus op hun salaris hebben ontvangen? <voetnoot nummer="1"/>
      </vraag>
      <vraag nummer="2">Zo ja, welke bedragen zijn aan deze directeuren uitbetaald? </vraag>
      <vraag nummer="3">Is het bericht waar dat Licom zowel in 1996 als in de eerste helft van 1997 grote verliezen heeft geleden? Zo ja, hoe groot zijn deze verliezen? </vraag>
      <vraag nummer="4">Acht u het aanvaardbaar dat overheidssubsidies besteed worden aan bonussen voor directeuren, te meer nu het bedrijf verliezen lijdt, de mensen op de werkvloer tegen een minimumbeloning werken en er wachtlijsten zijn voor de sociale werkplaatsen? </vraag>
      <vraag nummer="5">Kunt u aangeven ten koste waarvan deze bonussen zijn uitbetaald? </vraag>
      <vraag nummer="6">Bent u bereid een onderzoek in te laten stellen naar de berichten dat bij Licom N.V. sprake is van mismanagement, zoals onder meer ten aanzien van de in 1996 doorgevoerde fusie, de renovatie van het hoofdkantoor en de onvoldoende investering in automatisering en machines op de werkvloer? Zo neen, waarom niet? </vraag>
      <noten afkomstig="vraag">
         <noot nummer="1" datum="1997-09-11" bron="Telegraaf">Telegraaf, 11 september 1997</noot>
      </noten>
   </vragen>
   <antwoorden aantal="3">
      <antwoord nummer="1, 2, 4 en 5">Volgens informatie van het werkvoorzieningschap Oostelijk Zuid-Limburg (OZL) is het salaris van de bedrijfsdirecteuren van Licom N.V. op grond van de voor hen geldende individuele arbeidsovereenkomst opgebouwd uit een vast en een variabel deel. Dit variabele deel is afhankelijk van de geleverde prestaties en de behaalde resultaten. In de loop van 1997 heeft een aantal bedrijfsdirecteuren naast het vaste deel van het salaris ook een variabel deel ontvangen. Dit salaris wordt betaald uit de exploitatie van Licom N.V. Het werkvoorzieningschap acht het uit privacy- en concurrentie-overwegingen minder wenselijk het aantal malen dat tot uitbetaling van het variabele deel is overgegaan en de hoogte van de bedragen openbaar te maken. Het gaat hier om een regulier onderdeel van de beloning dat bij individuele arbeidsovereenkomst geregeld is. </antwoord>
      <antwoord nummer="3">In 1996 is een nadelig saldo van 11,5 miljoen gerealiseerd, dat wil zeggen circa f 2 000,– per SW-werknemer. Ter vergelijking: het landelijk gemiddelde exploitatietekort per SW-medewerker bedroeg in 1996 ruim f 1 700,–. Het verlies over de eerste helft van 1997 bedraagt 5 miljoen. Op basis van seizoensinvloeden en overige ontwikkelingen in het kader van de herstructurering schat de directie van Licom NV het verlies over geheel 1997 op f 6 miljoen, of circa f 1 200,– per SW-werknemer. </antwoord>
      <antwoord nummer="6">Het toezicht op de uitvoering van de Wet sociale werkvoorziening geschiedt van jaar tot jaar en richt zich zowel op de rechtmatigheid als de doeltreffendheid van de uitvoering van de wet. Onderdeel van het toezicht op de rechtmatige uitvoering van de wet is dat wordt nagegaan of sprake is geweest van uitgaven die in strijd zijn met hetgeen bij of krachtens de WSW is bepaald en of sprake is van niet verantwoorde inkomsten dan wel van door verwijtbaar handelen of nalaten gederfde inkomsten. Daartoe dient de jaarverantwoording van het werkvoorzieningschap te zijn voorzien van een (goedkeurende) verklaring van de accountant, gebaseerd op een voorgeschreven protocol voor de accountantscontrole. Voor het toezicht is de wet het uitgangspunt. Indien sprake is van onrechtmatige of ondoeltreffende uitvoering van de wet kan de rijkssubsidie over het desbetreffende jaar geheel of gedeeltelijk worden teruggevorderd. Het decharge-onderzoek over 1996 is op dit moment nog niet afgerond. In dat onderzoek worden alle binnen het wettelijk kader relevante aspecten onderzocht. Te uwer informatie voeg ik hieraan nog toe dat bij de behandeling van een recente aanvraag van het werkvoorzieningschap Oostelijk Zuid-Limburg voor extra subsidie op grond van artikel 41, 5de lid, WSW niet is gebleken dat in het kader van de recente reorganisatie van dat werkvoorzieningschap sprake zou zijn geweest van mismanagement. </antwoord>
      <noten afkomstig="antwoord"/>
   </antwoorden>
</kvr>
