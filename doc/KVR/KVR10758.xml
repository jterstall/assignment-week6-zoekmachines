<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het Kant (SP) aan de minister van Volksgezondheid, Welzijn en Sport over cosmetische chirurgie. (Ingezonden 23 november 1999); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10758
</item>
         <item attribuut="Inhoud">Vragen over onzorgvuldige medische zorg op het gebied van cosmetische chirurgie in privé-klinieken, naar aanleiding van het overlijden van een 27-jarige vrouw die een maand eerder een ingreep had ondergaan in de Rotterdamse privé-kliniek Linia (Algemeen Dagblad, 20 november 1999).</item>
         <item attribuut="Rubriek">Gezondheidszorg (Medische beroepen) Gezondheidszorg (Medische ethiek) Gezondheidszorg (Overig) Gezondheidszorg (Patiënten) Gezondheidszorg (Zorginstellingen)</item>
         <item attribuut="Trefwoorden">Ambtsmisdrijven Chirurgie Medische ethiek Medische specialisten Patiënten</item>
         <item attribuut="Vindplaats">Kamervragen met antwoord 1999-2000, nr. 445, Tweede Kamer</item>
         <item attribuut="Vraagnr_bij_indiening">2990003240</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">1999-12-13</item>
         <item attribuut="Datum_indiening">1999-11-23</item>
         <item attribuut="Document-id">KVR10758</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1013" allpagenumbers="1013 1014 1015" vetnummer="2990003240" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10758" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="445" onderwerp="" indiendatum="1999-11-23">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="1999-12-13">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Stelt de inspectie een onderzoek in naar de relatie tussen het overlijden van een 27-jarige vrouw ingreep die deze vrouw een maand hiervoor had ondergaan in de Rotterdamse privé-kliniek Linia? Zo ja, wanneer is dit onderzoek, en kan de Kamer op de hoogte worden gesteld van de uitkomsten? <voetnoot nummer="1"/>
      </vraag>
      <vraag nummer="2">Is er in privé-klinieken vaker sprake van onzorgvuldige medische zorg, als gevolg waarvan mensen terecht komen in de reguliere zorg? Heeft u inzicht in welke omvang dit gebeurt? Wat is uw reactie op de stelling van de Stichting Informatie Plastische Chirurgie dat elk jaar 20 mensen op de intensieve care belanden door infecties of verminkingen door mislukte behandelingen in privé-klinieken? </vraag>
      <vraag nummer="3">Is het waar dat de privé-klinieken ook gebruik maken van niet-gekwalificeerde artsen, bijvoorbeeld basisartsen, KNO-artsen en fysiotherapeuten, veelal afkomstig uit het buitenland? </vraag>
      <vraag nummer="4">Erkent u dat er in de cosmetische chirurgie sprake is van een ongebreidelde en agressieve vorm van marketing? Zo ja, wat kunt u hier tegen doen? </vraag>
      <vraag nummer="5">Kunt u beamen dat de operaties die in de reguliere zorg niet verantwoord worden gevonden, in het particuliere cosmetische circuit soms wel worden uitgevoerd? Zo ja, vindt u het ethisch en medisch verantwoord indien commerciële belangen zwaarder wegen dan medische en ethische overwegingen? </vraag>
      <vraag nummer="6">Erkent u dat er in een aantal klinieken sprake is van beunhazerij, waarbij de rekening van de opgelopen medische schade gepresenteerd wordt aan de collectieve zorg? Zo ja, vindt u dat terecht? Welke mogelijkheden zijn er om de kosten te verhalen op de betrokken privé-klinieken? </vraag>
      <vraag nummer="7">Beaamt u dat de inspectie achter de feiten aanloopt, omdat ze pas in actie komt als er sprake is van onverantwoorde zorg? Zijn patiënten in feite vogelvrij omdat privé-klinieken in eerste instantie kunnen doen en laten wat ze willen? Zo ja, bent u bereid meer preventief op te treden door toelatingseisen in te voeren en hogere kwaliteitseisen te stellen voor particuliere instellingen die cosmetische operaties verrichten? </vraag>
      <vraag nummer="8" voetnoot="2">Is er een groeiend tekort aan plastische chirurgen voor noodzakelijke plastische chirurgie, met als gevolg dat verkeersslachtoffers en bepaalde kankerpatiënten met hoge urgentie toch maandenlang op een wachtlijst staan? <voetnoot nummer="2"/>
      </vraag>
      <vraag nummer="9">Is er sprake van een aanzuigende werking vanuit het commerciële circuit, omdat men hier minder gebonden is aan strakke overheidsregulering en men met eenvoudiger ingrepen snel meer kan verdienen dan in de collectieve sector? Zo ja, vindt u dit maatschappelijk acceptabel zeker gezien de lange wachtlijsten voor noodzakelijke plastische chirurgie en indien nee, hoe kunt u deze uittocht voorkomen? </vraag>
      <noten afkomstig="vraag">
         <noot nummer="1" datum="1999-11-20" bron="Algemeen Dagblad">Algemeen Dagblad, 20 november 1999</noot>
         <noot nummer="2" datum="1999-11-19" bron="Algemeen Dagblad">Algemeen Dagblad, 19 november 1999</noot>
      </noten>
   </vragen>
   <antwoorden aantal="9">
      <antwoord nummer="1">Ja, de inspectie heeft direct na de melding van het overlijden een onderzoek ingesteld. Naar verwachting zal dit onderzoek begin komend jaar zijn afgerond. Een verslag van het onderzoek zal ik u doen toekomen. </antwoord>
      <antwoord nummer="2">De inspectie heeft geen signalen ontvangen, die erop zouden wijzen dat er vaker sprake is van onzorgvuldig handelen in dergelijke klinieken waardoor patiënten terecht zouden komen in de reguliere zorg. Een goed functionerend zelfstandig behandelcentrum dan wel privé-kliniek heeft in het algemeen juist afspraken gemaakt met een naburig ziekenhuis om patiënten te kunnen overbrengen in geval van complicaties of onvoorziene omstandigheden, wanneer ingrepen nodig zijn die de mogelijkheden van de kliniek te boven gaan. Een dergelijke opname van een patiënt hoeft zeker niet te wijzen op onzorgvuldig handelen van de behandelaar aldaar. De inspectie is niet bekend met een geautoriseerde landelijke registratie van ic-opnamen na mislukte behandelingen in privé-klinieken; zij kan de stelling van de Stichting Informatie Plastische Chirurgie dan ook niet bevestigen of ontkennen. </antwoord>
      <antwoord nummer="3">De Wet op de beroepen in de individuele gezondheidszorg (Wet BIG) bepaalt dat uitsluitend de gekwalificeerde, in een register ingeschreven staande arts zichzelf arts mag noemen en de aan de arts voorbehouden handelingen mag verrichten. Om in het BIG-register voor artsen ingeschreven te worden dient men in het bezit te zijn van een getuigschrift waaruit blijkt dat de betrokkene voldoet aan de Nederlandse artsopleidingseisen (kwalificatie). Niet gekwalificeerden worden niet in het BIG-register voor artsen ingeschreven, mogen de beroepstitel niet voeren en geen voorbehouden handelingen verrichten. De registertitelbescherming geldt eveneens voor de fysiotherapeut. Voor specialisten, zoals de KNO-arts, bestaat, naast de verplichte BIG-inschrijving, de mogelijkheid om ingeschreven te staan in het specialistenregister. Cosmetische chirurgie valt volgens artikel 36 van de Wet BIG onder de voorbehouden handelingen. Uitgangspunt is de zelfstandige bevoegdheid van de arts. De bevoegdheid wordt echter beperkt door het vereiste van bekwaamheid. De arts is uitsluitend bevoegd tot het verrichten van een voorbehouden handeling voor zover hij redelijkerwijs beschikt over de bekwaamheid die vereist is voor het behoorlijk uitvoeren van de voorbehouden handeling. In het buitenland opgeleide artsen, fysiotherapeuten en specialisten komen uitsluitend in het BIG-register en in een van de specialistenregisters indien zij aan de Nederlandse opleidingseisen voldoen, dan wel daaraan gelijkwaardig worden geacht. </antwoord>
      <antwoord nummer="4">De soms indringende reclame-uitingen van de cosmetische chirurgie zijn niet gebruikelijk in de zorgsector; het gaat hierbij dan ook veelal om commerciële instellingen. Artsen worden geacht geen reclame voor hun beroepmatig handelen te maken. Zij dienen zich te houden aan de code hieromtrent van de KNMG en van hun specifieke beroepsvereniging. In 1997 heeft de inspectie hierover reeds contact gehad met de Nederlandse Vereniging voor Plastische Chirurgie. Echter de cosmetische chirurgen zijn niet altijd lid van deze beroepsorganisatie en voelen zich daardoor niet gebonden aan deze ethische gedragsregels. </antwoord>
      <antwoord nummer="5">Neen, het is mij niet bekend dat in het particuliere cosmetische circuit onverantwoorde ingrepen voorkomen. Het onderzoek van de inspectie kan aan de beantwoording van de vraag in onderhavig geval mogelijk een bijdrage leveren. Het kan natuurlijk niet zo zijn dat commerciële belangen in dezen zwaarder wegen dan medische en ethische overwegingen. </antwoord>
      <antwoord nummer="6">Neen, zoals de inspectie heeft aangegeven zijn er geen signalen die erop wijzen dat er vaker sprake is van onzorgvuldig handelen in dergelijke klinieken. </antwoord>
      <antwoord nummer="7">Privé-klinieken zijn instellingen waarop de Kwaliteitswet zorginstellingen van toepassing is. De klinieken dienen verantwoorde zorg te leveren. De zorgverleners die in deze instellingen werkzaam zijn (artsen, verpleegkundigen en eventueel fysiotherapeuten) zijn beroepsbeoefenaren op wie de Wet BIG van toepassing is. Zij dienen zich te houden aan de grenzen van hun bekwaamheid. Alleen de arts-chirurg wordt bekwaam geacht om chirurgische ingrepen te verrichten. Daarnaast dienen de privé-klinieken zich aan vele andere wetten te houden die er alle op zijn gericht de positie van de patiënt te optimaliseren. De patiënten zijn dus zeker niet «vogelvrij» wanneer zij zich in een privé-kliniek laten behandelen. De inspectie houdt toezicht op de naleving van de genoemde wetten. Uit dien hoofde inspecteert zij ook privé-klinieken hetzij preventief hetzij naar aanleiding van een melding of een signaal. Omdat in bijvoorbeeld privé-klinieken voor cosmetische chirurgie in principe gezonde mensen worden behandeld en de ingrepen bovendien beperkt van omvang zijn en niet zeer risicovol, heeft de inspectie geen eerste prioriteit gelegd bij het preventieve toezicht op die klinieken. Op grond van de kwaliteitswet en de Wet BIG zijn de klinieken en de daarin werkzame beroepsbeoefenaren gehouden te werken overeenkomstig de geldende standaarden. Deze zijn voor de centra voor cosmetische chirurgie niet anders dan voor de reguliere centra. Preventief optreden door het stellen van zwaardere eisen is dan ook niet aan de orde. </antwoord>
      <antwoord nummer="8">Neen, het Nederlands instituut voor onderzoek van de gezondheidszorg (NIVEL) heeft in opdracht van de Nederlandse vereniging voor Plastische Chirurgie (NVPC) begin 1999 een onderzoek uitgevoerd naar de beroepskrachtenvoorzieningen van plastische chirurgen. Begin 1999 waren er ongeveer zes volledige (fte’s) uitbreidingsvacatures voor plastische chirurgen, waarvan drie in academische ziekenhuizen en drie in algemene ziekenhuizen. Het totaal aantal werkzame plastische chirurgen bedroeg begin 1999 in totaal 144, waaronder vier uitsluitend werkzaam in een privé-kliniek en 42 in combinatie van privé-kliniek en ziekenhuis. De arbeidsreserve was beperkt tot één plastisch chirurg. Het aantal assistent-geneeskundigen in opleiding tot plastisch chirurg bedroeg 33. De instroomcapaciteit van de opleiding bedraagt thans negen plaatsen. Bij deze instroom zullen er in 2010 176 plastisch chirurgen werkzaam zijn. Dit aantal is volgens het NIVEL-onderzoek voldoende om te kunnen voorzien in de vervangingsvraag en in de toename van de vraag als gevolg van demografische ontwikkelingen. Uit de resultaten van het bovenstaande onderzoek kan dan ook worden geconcludeerd dat er in de komende jaren geen sprake zal zijn van een groeiend tekort aan plastisch chirurgen. </antwoord>
      <antwoord nummer="9">Er bestaat sinds jaar en dag een circuit van klinieken voor cosmetische chirurgie. Ik heb geen indicaties dat dit aantal sterk zou toenemen. Overigens is het een vrije keus van de medisch specialist of hij het beroep waarvoor hij heeft geleerd, al dan niet wenst uit te oefenen. </antwoord>
      <noten afkomstig="antwoord"/>
   </antwoorden>
</kvr>
