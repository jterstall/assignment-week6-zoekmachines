<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden De Wit en Poppe (beiden SP) aan de staatssecretaris van Sociale Zaken en Werkgelegenheid en de minister van Volkshuisvesting, Ruimtelijke Ordening en Milieubeheer over Asbestcement-rioolbuizen. (Ingezonden 17 september 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8154
</item>
         <item attribuut="Inhoud">Vragen betreffen de risico's van de methode van hogedrukreiniging van asbestcement-rioolbuizen voor rioolwerkers.</item>
         <item attribuut="Rubriek">Arbeid (Arbeidsbescherming) Milieu (Gevaarlijke stoffen)</item>
         <item attribuut="Trefwoorden">Arbeidsbescherming Gevaarlijke stoffen</item>
         <item attribuut="Vindplaats">Kamervragen met antwoord 1998-1999, nr. 305, Tweede Kamer</item>
         <item attribuut="Vraagnr_bij_indiening">2989900340</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="SP">De Wit</persoon>
            <persoon partij="SP">Poppe</persoon>
         </item>
         <item attribuut="Datum_reaktie">1998-11-11</item>
         <item attribuut="Datum_indiening">1998-09-17</item>
         <item attribuut="Document-id">KVR8154</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="621" allpagenumbers="621 622" vetnummer="2989900340" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8154" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="305" onderwerp="" indiendatum="1998-09-17">
         <vrager partij="SP" oorsprong="parlement">De Wit</vrager>
         <vrager partij="SP" oorsprong="parlement">Poppe</vrager>
         <vraagt-aan>de staatssecretaris van Sociale Zaken en Werkgelegenheid en de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="11 november 1998). Zie ook Aanhangsel Handelingen nr. 156, vergaderjaar 1998–1999.">
         <antwoorder functie="staatssecretaris" ministerie="Sociale Zaken en Werkgelegenheid">Hoogervorst</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het artikel «Asbest bedreigt rioolwerkers»? <voetnoot nummer="1"/>
      </vraag>
      <vraag nummer="2">Is hogedrukreiniging van asbestcement-rioolbuizen een gangbare methode? </vraag>
      <vraag nummer="3">Is deze methode in overeenstemming met de richtlijnen van het Asbestbesluit Arbeidsomstandighedenwet? Zo neen, welke consequenties verbindt u hieraan? Hoe denkt u over een eventueel verbod op of nadere voorwaarden vóór deze reinigingsmethode en over intensivering van de handhaving? </vraag>
      <vraag nummer="4">Bestaat er voor reinigingswerkzaamheden aan asbestcement-rioolbuizen een meldingsplicht? Zo neen, bent u, gezien de hoge tot zeer hoge concentraties asbestvezels die bij deze methode vrijkomen, bereid om een meldingsplicht in te voeren? </vraag>
      <vraag nummer="5">Welke risico’s kunnen ten gevolge van de hogedrukreiniging van asbestcement-rioolbuizen ontstaan voor medewerkers van rioolzuiverings- en slibverwerkingsinstallaties? </vraag>
      <vraag nummer="6">Welke gezondheidsrisico’s lopen betrokken werknemers vanwege de tijdsduur van de blootstelling en de concentratie van asbestvezels? </vraag>
      <vraag nummer="7">Indien er sprake is van aantoonbaar risico voor werknemers van rioolreinigingsbedrijven, waterzuiverings- en slibverwerkingsinstallaties, bent u dan van mening dat deze werknemers voor vergoeding van angstschade in aanmerking komen? </vraag>
      <vraag nummer="8">Bent u bereid te bevorderen dat alle betrokken werknemers worden geïnformeerd over de risico’s, en dat de blootstelling desgewenst in hun medische dossiers wordt opgenomen? </vraag>
      <noten afkomstig="vraag">
         <noot nummer="1" datum="1998-09-9" bron="Algemeen Dagblad">Algemeen Dagblad, 9 september 1998</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Het Arbobesluit schrijft voor dat de concentratie van asbeststof in de lucht zo laag mogelijk gehouden moet worden. Dit impliceert de inzet van technieken die tot een zo laag mogelijke blootstelling van werknemers leiden. Hogedrukreinigen van rioolbuizen, een gangbare reinigingsmethode. In de Amsterdamse situatie is laag boven het wegdek (boven de rioolschacht) een concentratie gemeten rond het vigerende actieniveau (Arbobesluit). In de ademhalingszone van de rioolwerkers, die zich ter plekke maar niet in of boven de rioolschacht bevinden tijdens het reinigen, zal de concentratie lager zijn. Een verbod van deze reinigingsmethode acht ik dus niet noodzakelijk. Vooralsnog zal ik evenmin aanvullende voorwaarden stellen. De gemeente Amsterdam en de betrokken brancheorganisatie onderzoeken momenteel of de luchtconcentratie op straatniveau, tijdens het hogedrukreinigen, via aanvullende maatregelen nog verder verlaagd kan worden. De Arbeidsinspectie zal op de hoogte worden gesteld van de resultaten van het onderzoek die op korte termijn worden verwacht. De thans gangbare reinigingsmethodiek, en tezijnertijd ook de eventueel aangepaste methode, wordt opgenomen in een door de brancheorganisatie van rioolbeheerders uit te brengen handleiding voor het onderhoud van rioolbuissystemen. De handleiding zal landelijk worden verspreid. Intensivering van de handhaving door de Arbeidsinspectie acht ik, gezien de geringe omvang van de gezondheidsrisico’s voor rioolwerkers, niet noodzakelijk. </antwoord>
      <antwoord nummer="4">Het Arbobesluit stelt dat, bij overschrijding van de grenswaarde voor crocidoliet of de actieniveaus voor chrysotiel en andere asbestsoorten, een eenmalige schriftelijke melding gedaan dient te worden aan de Arbeidsinspectie. Herhaling van deze melding is noodzakelijk indien het voornemen bestaat om wijzigingen aan te brengen in de gehanteerde werkmethoden. Een dergelijke melding in verband met het hogedrukreinigen van asbestcement rioolbuizen is nooit gedaan. Dit is ook niet te verwachten aangezien, zoals bij de beantwoording van vraag 3 aangegeven, er geen sprake is van overschrijding van betreffende grenswaarde c.q. actieniveaus. </antwoord>
      <antwoord nummer="5 en 6">Mij (en ook de rioolzuiveringsbranche) is bekend dat rioolslib asbest kan bevatten, ten gevolge van het (onder meer bij hogedrukreinigen) vrijkomen van asbest uit de asbestcementrioolbuizen. Slib wordt voornamelijk als nat of droog materiaal verbrand of gestort. Bij de productie van droog slib kunnen onbeschermde werknemers van slibverwerkingsinstallaties aan asbest worden blootgesteld. In een nieuwsbrief van de brancheorganisatie van rioolbeheerder aan alle gemeenten en aan aannemers is de mogelijke aanwezigheid van asbest in slib onder de aandacht gebracht. Het in antwoord 3 genoemde onderzoek wordt in het kader van een risico-inventarisatie en evaluatie (RIE) van bloostellingsrisico’s van asbest uitgevoerd. Ook de mogelijke blootstelling aan asbest bij de productie van droog slib wordt onderzocht. De eerste gegevens tonen aan dat geen blootstelling wordt gemeten, wellicht als gevolg van het gesloten productie-systeem en omdat niet alle slib asbest bevat. Werknemers van rioolzuiveringsinstallaties behandelen voornamelijk nat slib. De mogelijke blootstelling wordt in de genoemde RIE in kaart gebracht, waarbij vooral de blootstelling van werknemers bij de gemalen die afvalwater voortstuwen, wordt onderzocht. </antwoord>
      <antwoord nummer="7">Zoals uit mijn antwoord op de vragen 3, 5 en 6 blijkt, acht ik het risico op blootstelling aan asbest gering bij het naleven van de desbetreffende wettelijke voorschriften. Dientengevolge zullen de risico’s op gezondheidsschade verwaarloosbaar zijn. Of en onder welke condities werknemers voor vergoeding van angstschade in aanmerking komen, acht ik primair een zaak tussen de betrokken werkgever en zijn werknemers. Het toetsingskader ter beoordeling of een dergelijke vergoeding in een bepaalde situatie al dan niet rechtmatig is, wordt geboden door het civiele aansprakelijkheidsrecht. </antwoord>
      <antwoord nummer="8">De voorschriften uit het Arbobesluit met betrekking tot asbestblootstelling verplichten tot optimale voorlichting en instructie van de betrokken werknemers door de werkgever. Deze voorschriften voorzien ook in de verplichting van de werkgever voor opname van blootstellingsgegevens in de medische dossiers van de betrokken werknemers. </antwoord>
      <noten afkomstig="antwoord"/>
   </antwoorden>
</kvr>
