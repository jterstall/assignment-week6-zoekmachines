<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Crone (PvdA) aan de minister van Economische Zaken over de stroomprijs voor de Nederlandse grootverbruikers. (Ingezonden 3 maart 2004); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19859
</item>
         <item attribuut="Rubriek">Consument (Consumentenprijzen) Energie, water en grondstoffen (Elektriciteit) Energie, water en grondstoffen (Energiebedrijven) Handel en economie (Mededinging)</item>
         <item attribuut="Trefwoorden">Elektriciteit Elektriciteitsbedrijven Mededinging Prijzen</item>
         <item attribuut="Vindplaats">Kamervragen met antwoord 2003-2004, nr. 1163, Tweede Kamer</item>
         <item attribuut="Vraagnr_bij_indiening">2030409710</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Crone</persoon>
         </item>
         <item attribuut="Datum_reaktie">2004-03-24</item>
         <item attribuut="Datum_indiening">2004-03-03</item>
         <item attribuut="Document-id">KVR19859</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2467" allpagenumbers="2467 2468" vetnummer="2030409710" code="0304tkkvr1163" lopendefooter="Tweede Kamer, vergaderjaar 2003–2004, Aanhangsel" filenaam="KVR19859" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1163" onderwerp="" indiendatum="3maart 2004">
         <vrager partij="PvdA" oorsprong="parlement">Crone</vrager>
         <vraagt-aan>de minister van Economische Zaken</vraagt-aan>
      </vraagdata>
      <antwoorddata antwoorddatum="2004-03-24">
         <antwoorder functie="minister" ministerie="Economische Zaken">Brinkhorst</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is de stroomprijs voor de Nederlandse grootverbruikers gemiddeld 25% hoger dan de stroomprijs die hun buitenlandse concurrenten betalen? <voetnoot nummer="1"/>
      </vraag>
      <vraag nummer="2">In welke mate heeft het prijsverschil te maken met beperkingen in de importcapaciteit of het gehanteerde veilingsysteem? </vraag>
      <vraag nummer="3">Heeft het prijsverschil ook te maken met een gebrek aan concurrentie? </vraag>
      <vraag nummer="4" voetnoot="2">Is sprake van een tendens tot oligopolievorming? Zo neen, hoe verhoudt zich dit tot de constatering van het CBS dat sinds het op gang komen van het liberaliseringsproces een sterke stijging zichtbaar is van het bruto bedrijfsresultaat van de top zeven (inmiddels top vijf) van de energiebedrijven, die hun marktaandeel wisten te vergroten tot 85%? <voetnoot nummer="2"/>
      </vraag>
      <vraag nummer="5">Vindt u in dit verband dat de Nederlandse Mededingingsautoriteit niet te benauwd moet doen als Nederlandse energiebedrijven samen, bijvoorbeeld een NUON/Essent-combinatie, de vleugels willen uitslaan? </vraag>
      <vraag nummer="6">Is het waar dat zo’n combinatie weliswaar in de Nederlandse markt een dominante speler is, maar Europees gezien nog steeds relatief klein, zeker als ze de netwerken moeten afstaan vanwege de noodzaak van ontkoppeling van commerciële en monopolietaken? </vraag>
      <vraag nummer="7">Is het mogelijk de dominante positie in de nationale markt te beperken door bijvoorbeeld de verplichting een deel van de levering te laten veilen, en de omvang van het te veilen gedeelte te verminderen in verhouding tot de toename van de feitelijke importcapaciteit door bijvoorbeeld nieuwe verbindingen met Engeland, Noorwegen en Duitsland? Zou dit het probleem van de nationale dominantie verhelpen, en wel de mogelijkheid bieden van een internationaal krachtige speler, die allianties kan aan gaan met andere internationale spelers? </vraag>
      <vraag nummer="8">Wat gaat u doen om de barrières op te heffen voor verlaging van de stroomprijs in Nederland? </vraag>
      <noten afkomstig="vraag">
         <noot nummer="1" datum="2004-03-1" bron="www.vno-ncw.nl">www.vno-ncw.nl, 1 maart 2004</noot>
         <noot nummer="2" datum="2004-02-16" bron="www.cbs.nl, webmagazine">www.cbs.nl, webmagazine, 16 februari 2004</noot>
      </noten>
   </vragen>
   <antwoorden aantal="8">
      <antwoord nummer="1">Nee, de stroomprijs in Nederland is niet 25% hoger dan in Duitsland, de belangrijkste referentie voor Nederlandse grootverbruikers. Het prijsverschil met Duitsland bedraagt inclusief verrekening van de verschillen als bijvoorbeeld transportkosten 4 à 5 euro. Dit resulteert in een prijsverschil van circa 12 procent bij een Nederlandse prijs van 38-39 euro per MWh en een Duitse prijs van 34-35 euro per MWh op de OTC (Over the counter)-markt. </antwoord>
      <antwoord nummer="2">Het prijsverschil tussen Nederland en Duitsland wordt vooral veroorzaakt door het verschil in gebruik van de brandstofmix bij de productie. Nederland is voornamelijk gasgestookt terwijl Duitsland met name kolen- en kerngestookt is. De gasprijs is gekoppeld aan de olieprijs en deze is, zoals bekend, sinds eindjaren ’90 sterk gestegen (de prijs was in ’99 12$ per vat en is nu rond de 32$ per vat). De gasprijs is navenant gestegen. Doordat er schaarste is op de interconnectiecapaciteit weerspiegelt de prijs op de veiling het prijsverschil tussen Duitsland en Nederland. We kunnen zeker spreken van marktwerking op de interconnectiecapaciteit; voor schaarste moet nu eenmaal betaald worden. </antwoord>
      <antwoord nummer="3">Het prijsverschil met omringende landen heeft naar mijn oordeel niet te maken met een gebrek aan concurrentie op de Nederlandse markt. De elektriciteitsmarkten in de landen waarmee het prijsverschil bestaat kennen immers stuk voor stuk een veel hogere concentratiegraad dan de Nederlandse markt. Daar is van concurrentie nog nauwelijks sprake. In België en Frankrijk is zelfs sprake van een dominante aanbieder met een marktaandeel van rond de 90%. </antwoord>
      <antwoord nummer="4">Bijna de gehele elektriciteitssector is naar zijn aard een bedrijfstak waarin schaalvoordelen een rol spelen. Dat vormt een verklaring voor de relatief hoge concentratiegraad in de sector. De vergroting van het marktaandeel die het CBS waarneemt is het gevolg van een fusie- en overnameproces dat na de liberalisering is gestart. De Nederlandse elektriciteitssector is echter nog steeds aanzienlijk minder geconcentreerd dan die in omringende landen. Die relatief goede uitgangspositie koester ik en wil ik uitbouwen door werk te maken van liquiditeit en transparantie. Daarmee kan ik oligopolievorming tegengaan en stevige onderlinge concurrentie bevorderen. De sterke stijging van het bedrijfsresultaat die het CBS signaleert laat zich verklaren door de efficiëntieslag die de sector na de liberalisering heeft ingezet. Voor de elektriciteitslevering spelen schaalvoordelen een kleinere rol dan voor elektriciteitsproductiebedrijven of distributiebedrijven. Daar heeft de liberalisering dan ook geleid tot een sterke toename van het aantal leveringsbedrijven. Vertrekkend vanuit een situatie van regionale monopolies zijn inmiddels circa 30 leveranciers van elektriciteit aan eindverbruikers actief, waarvan een aantal onafhankelijke. De nieuwkomers hebben geleidelijk aan zo’n 10% marktaandeel verworven, ten koste van de regionale monopolisten. </antwoord>
      <antwoord nummer="5">De NMa ziet er op toe dat er geen onderneming ontstaat die de relevante markt kan domineren. De beoordeling van een zoals in uw vraag genoemde combinatie is aan de NMa. De NMa zal bij een dergelijk samengaan, net als bij fusies en overnames in andere sectoren, moeten nagaan of er als gevolg van de combinatie een economische machtspositie zal ontstaan of worden versterkt. </antwoord>
      <antwoord nummer="6">De thuismarkt van Nederlandse energiebedrijven is relatief klein. Bovendien hebben de elektriciteitsbedrijven in de ons omringende landen (die soms ook actief zijn in Nederland) zoals EO.N, EdF en RWE een aanzienlijk grotere omzet dan de Nederlandse energiebedrijven tezamen. Het is dus waar dat een Nederlandse dominante speler, zoals geschetst in de vraag, in Europees verband relatief klein is, overigens ongeacht de ontkoppeling van commerciële en monopolietaken. </antwoord>
      <antwoord nummer="7">Indien concentraties leiden tot het ontstaan of versterken van een economische machtspositie kunnen zij niet zonder meer worden toegestaan. Wel is het mogelijk om in dergelijke gevallen beperkingen of voorschriften op te leggen die er toe leiden dat de versterking of het ontstaan van de machtspositie zich niet langer voordoet. Het is op voorhand, zonder diepgaand onderzoek van de NMa bij een concrete melding, niet te zeggen welke maatregelen voor toekomstige concentraties een afdoende oplossing bieden voor geconstateerde mededingingsproblemen. </antwoord>
      <antwoord nummer="8">Zoals eerder gezegd is er een verschil in brandstofkosten tussen Nederland en de haar omringende landen. Ik betreur het dat er nog geen sprake is van level playing field op de Europese elektriciteitsmarkt. Dit is met name moeilijk voor die bedrijven waar de elektriciteitsprijs zo duidelijk doorwerkt in de kostprijs en soms zelfs 40% bedraagt. Daarom ook ben ik in overleg met VNO-NCW en vertegenwoordigers van grootverbruikers om te kijken wat wij hier gezamenlijk aan kunnen doen. Ik heb reeds geconstateerd dat het van groot belang is dat de bestaande interconnectiecapaciteit beter wordt benut. Daarvoor ben ik in overleg met mijn buitenlandse collega’s. Ook VNO-NCW heb ik gevraagd om actief met hun buitenlandse zusterorganisaties te overleggen. Ik vind dat het onderwerp interconnectiecapaciteit hoog op de Europese agenda moet staan aangezien wij via deze verbindingen met het buitenland steeds meer één Europese markt creëren. Ook verwijs ik graag naar de liquiditeitsstudie die de DTe onlangs heeft uitgevoerd en die eind maart naar u zal worden gezonden. </antwoord>
      <noten afkomstig="antwoord"/>
   </antwoorden>
</kvr>
