<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Noorman-den Uyl, Waalkens en Van Dijken (allen PvdA) aan de minister van Sociale Zaken en Werkgelegenheid over de CWI's in Oost-Groningen. (Ingezonden 19 februari 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17363
</item>
         <item attribuut="Inhoud">Vragen over het functioneren van de CWI's in Oost-Groningen, gezien de berichten over overbelasting en onderbezetting door veel uitkeringsaanvragen, waardoor de CWI's weinig tijd hebben voor behandeling van de vele uitstaande vacatures.</item>
         <item attribuut="Rubriek">Arbeid (Arbeidsmarkt) Arbeid (Werkloosheidsbestrijding)</item>
         <item attribuut="Trefwoorden">Arbeidsmarkt Groningen Werkloosheidsbestrijding</item>
         <item attribuut="Vindplaats">Kamervragen met antwoord 2002-2003, nr. 919, Tweede Kamer</item>
         <item attribuut="Vraagnr_bij_indiening">2020307520</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="PvdA">Noorman-den Uyl</persoon>
            <persoon partij="PvdA">Waalkens</persoon>
            <persoon partij="PvdA">Van Dijken</persoon>
         </item>
         <item attribuut="Datum_reaktie">2003-03-13</item>
         <item attribuut="Datum_indiening">2003-02-19</item>
         <item attribuut="Document-id">KVR17363</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1921" allpagenumbers="1921 1922" vetnummer="2020307520" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17363" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="919" onderwerp="" indiendatum="2003-02-19">
         <vrager partij="PvdA" oorsprong="parlement">Noorman-den Uyl</vrager>
         <vrager partij="PvdA" oorsprong="parlement">Waalkens</vrager>
         <vrager partij="PvdA" oorsprong="parlement">Van Dijken</vrager>
         <vraagt-aan>de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2003-03-13">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Kent u het bericht <voetnoot nummer="1"/>over de Centra voor Werk en Inkomen (CWI’s) in Oost-Groningen over de werkbelasting door uitkeringsaanvraag en het gebrek aan vacatures? </vraag>
      <vraag nummer="2">Is het waar dat bij de drie CWI’s in Oost-Groningen 7704 werkzoekende werklozen zijn geregistreerd en 125 geregistreerde vacatures openstaan waarvan 80 voor meer dan 32 uur per week? </vraag>
      <vraag nummer="3">Kunt u aangeven welke percentages van de werkelijk beschikbare vacatures bekend zijn bij de betreffende CWI’s? </vraag>
      <vraag nummer="4">Hoeveel formatieplaatsen binnen deze drie CWI’s zijn in deze regio feitelijk beschikbaar voor het werven van vacatures en acht u dat gezien de werkloosheid aldaar voldoende? </vraag>
      <vraag nummer="5">Hoeveel tijd moet het beschikbare personeel besteden aan het verwerken van UWV- en bijstandsuitkeringsaanvragen en hoeveel tijd is beschikbaar voor werktoeleiding en bemiddeling? </vraag>
      <vraag nummer="6" voetnoot="2 3">Herinnert u zich het «Pact van Nijmegen» <voetnoot nummer="2"/>waarin de toenmalige minister van Sociale Zaken en Werkgelegenheid toezegde dat de intake van de Algemene bijstandswet (Abw) op het CWI volgens een basismodule <voetnoot nummer="3"/>zou worden uitgevoerd en dat pas in een latere fase een meer uitgebreide uitvraag op het CWI zou plaatsvinden? Heeft u zich aan deze toezegging gehouden? Zo neen, waarom niet? </vraag>
      <vraag nummer="7">Acht u gezien de urgentie van de sterk stijgende werkloosheid en de daarvoor nodige vacatureverwerving en arbeidsbemiddeling, mede vanwege de mislukte automatisering van de intake en informatie-uitwisseling tussen CWI en gemeente/UWV, het thans niet wenselijk dat er meer kennis en kunde op deze CWI’s (en andere) beschikbaar komt voor de toeleiding van werklozen naar de arbeidsmarkt? </vraag>
      <vraag nummer="8">Zo ja, wanneer en op welke wijze? </vraag>
      <vraag nummer="9">Bent u bereid de uitgebreide bijstandsuitvraag van de CWI’s te beperken en deels aan de gemeenten over te dragen, opdat er meer tijd beschikbaar komt voor arbeidstoeleiding zoals tijdens de wetsbehandeling in de kamer de bedoeling was? </vraag>
      <vraag nummer="10">Zo neen, waarom niet? Hoe denkt u dan op korte termijn tot een adequate aanpak van de werkloosheidsbestrijding als CWI-kerntaak te komen? </vraag>
      <noten afkomstig="vraag">
         <noot nummer="1" datum="2003-02-14" bron="Nieuwsblad van het Noorden">Nieuwsblad van het Noorden, 14 februari 2003</noot>
         <noot nummer="2">Gesloten tijdens het symposium ter gelegenheid van de opening van het CWI in Nijmegen door de minister van SZW in 2000; indien gewenst is de toezegging op tape beschikbaar</noot>
         <noot nummer="3">Basismodule is een beperkte uitvraag van een uitkering waarna de gemeente de volledige uitvraag in het kader van de poortwachtersfunctie voor zijn rekening neemt</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2">CWI heeft mij gemeld dat deze gegevens kloppen. Het vacaturecijfer is een momentopname. Zoals uit het antwoord op vraag 3 blijkt is er over het geheel van 2002 sprake van indiening van bijna 1400 vacatures. Dit zijn dan alleen nog maar de vacatures die rechtstreeks bij het CWI zijn aangemeld. </antwoord>
      <antwoord nummer="3">De vacaturemarkt in Oost-Groningen bedroeg in 2002 ruim 4000 vacatures (bron: TNO/INRO; «Regionale Arbeidsmarktprognoses»). Dit betreft alle vacatures die door bedrijven en instellingen in Oost-Groningen via diverse wervingskanalen in 2002 bekend zijn gemaakt. Het vacaturebestand van CWI bestaat uit vacatures die bij het CWI in behandeling genomen zijn, de vacatures op werk.nl en de vacatures van uitzend- en detacheringsbureaus die op de CWI-vestigingen fysiek worden gepresenteerd. Dit betekent dat CWI gebruik maakt van meerdere vacaturebronnen en dus niet uitsluitend van vacatures die bij het CWI zelf in behandeling zijn. Het CWI geeft derhalve inzicht in een substantieel deel van de vacatures zoals deze op de regionale arbeidsmarkt ontstaan. Wat de vacatures betreft die het CWI zelf in behandeling heeft genomen, kan worden geconstateerd dat er in 2002 bijna 1400 vacatures (34% van de totale vacaturemarkt) zijn aangemeld. </antwoord>
      <antwoord nummer="4">CWI heeft mij gemeld dat voor het werven van vacatures binnen de drie CWI’s in Oost-Groningen 3,3 FTE ter beschikking staat. Speciale acties die door de CWI’s worden ondernomen op het terrein van de benadering van werkgevers zijn: • preventief bemiddelen van werknemers die met werkloosheid bedreigd worden, houden van workshops solliciteren, werk.nl; • scholieren- en jongerenmarkten; • werkgeversworkshops en -avonden; • gerichte acquisitie naar bedrijven vanuit het bestand fase 1 werkzoekenden; • banenmarkten; • netwerkbijeenkomsten met grote bedrijven; • presentaties van werkgevers op de beursvloer; • jongeren zonder startkwalificatie toeleiden naar leren of werken én leren; • voorbereidingen voor bedrijfsverzamelgebouw (Stadskanaal per 1 juli 2003 operationeel met 11 partners). </antwoord>
      <antwoord nummer="5">CWI heeft mij gemeld dat in 2002 met de uitkeringsintake resp 3,9 FTE was gemoeid voor de WW en 2,2 FTE voor de Abw (het aantal uitkeringsaanvragen over 2002 bedroeg uitgesplitst naar WW en Abw respectievelijk 5106 en 1708). Voor werktoeleiding en bemiddeling is in 2002 door de betrokken CWI’s 14,2 FTE ingezet. Het totale personeelsbestand van de betrokken CWI’s omvat 27,5 directe FTE’s. Overigens heeft de extra werkdruk voor de CWI’s met name betrekking op het verwerken van de instroom van cliënten die vooral een beroep doen op een uitkering uit hoofde van de Werkloosheidswet en niet op aanvragers van een Abw-uitkering. </antwoord>
      <antwoord nummer="6">Het aanvraagformulier Algemene bijstandswet is modulair opgebouwd. Het formulier bevat allereerst persoonsgegevens en, afhankelijk van de situatie van betrokkene, worden er van toepassing zijnde sets van vervolgvragen gebruikt. De klant wordt niet geconfronteerd met de sets van vervolgvragen die niet op hem van toepassing zijn. Betrokkene wordt in de gelegenheid gesteld de hem voorgelegde vervolgvragen op een later moment te beantwoorden, waarna de antwoorden tijdens een vervolgafspraak met de adviseur/medewerker kunnen worden besproken. De gememoreerde toezegging is derhalve gestand gedaan. </antwoord>
      <antwoord nummer="7">Ik onderken de urgentie om, in het licht van de stijgende werkloosheid, de vacaturevervulling voor werkgevers en de toeleiding c.q. bemiddeling van werkzoekenden adequaat op te pakken. CWI heeft mij, gelet op de toename van klantstromen, het verzoek gedaan om extra personeel in te kunnen zetten. Met de Raad van bestuur CWI ben ik hierover in gesprek. Overigens heeft CWI de mogelijkheid om flexibel personeel daar in te zetten waar daaraan de grootste behoefte bestaat. </antwoord>
      <antwoord nummer="8">Zie mijn antwoord op vraag 7. </antwoord>
      <antwoord nummer="9">De uitvoering van de arbeidsbemiddeling en de sociale zekerheid moet nog verder worden verbeterd om werkzoekenden snel aan het werk te krijgen: niet vergeten mag worden dat de door de SUWI-wetgeving gewijzigde uitvoering per 1 januari jl. nog maar één jaar operationeel was. De uitvoeringsorganisaties van de sociale zekerheid hebben met elkaar nadere afspraken gemaakt om de doelstelling «werk boven inkomen» volledig te realiseren. Deze nadere afspraken worden in bestuurlijke overleggen met CWI, UWV en VNG vastgesteld. Het betreft onder meer landelijke afspraken over preventie, het bevorderen van uitstroom, maar ook kwaliteitsafspraken over proces en ICT en samenwerking. Daarbinnen is er ruimte voor regionale invulling. Ook werkprocessen m.b.t. de intake WW en de intake Abw worden verder uitgewerkt en geoptimaliseerd. De verantwoordelijkheidsverdeling zoals die in het kader van de wet SUWI is bepaald, staat niet ter discussie. SUWI is en blijft het uitgangspunt. Dit is het kader waarbinnen CWI, UWV en gemeenten de samenwerking vorm moeten geven. </antwoord>
      <antwoord nummer="10">Zie mijn antwoord op vraag 9. </antwoord>
      <noten afkomstig="antwoord"/>
   </antwoorden>
</kvr>
