<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Jacobi (PvdA) aan de minister van Landbouw, Natuur en Voedselkwaliteit en de staatssecretaris van Buitenlandse Zaken over oneerlijke concurrentie voor vissers. (Ingezonden 25 januari 2008); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30925
</item>
         <item attribuut="Inhoud">Vragen naar aanleiding van bericht dat Franse vissers korting krijgen op hun brandstofprijs, waardoor ze nog maar 30 eurocent per liter betalen. Deze jaarlijkse subsidie van circa 150 miljoen euro in Frankrijk kan worden betaald door een heffing op alle importvis van buiten de EU. Indiener vindt dit oneerlijke concurrentie voor Nederlandse vissers en vraagt hoe dit ongedaan kan worden gemaakt.</item>
         <item attribuut="Rubriek">Handel en economie (Import) Handel en economie (Mededinging) Visserij (Zeevisserij)</item>
         <item attribuut="Trefwoorden">Frankrijk Import Mededinging Subsidies Visserij</item>
         <item attribuut="Vindplaats">Kamervragen met antwoord 2007-2008, nr. 1369, Tweede Kamer</item>
         <item attribuut="Vraagnr_bij_indiening">2070809670</item>
         <item attribuut="Afkomstig_van">Landbouw, Natuur en Voedselkwaliteit (LNV)</item>
         <item attribuut="Indiener">
            <persoon partij="PvdA">Jacobi</persoon>
         </item>
         <item attribuut="Datum_reaktie">2008-02-18</item>
         <item attribuut="Datum_indiening">2008-01-25</item>
         <item attribuut="Document-id">KVR30925</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2935" allpagenumbers="2935" vetnummer="2070809670" code="0708tkkvr1369" lopendefooter="Tweede Kamer, vergaderjaar 2007–2008, Aanhangsel" filenaam="KVR30925" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1369" onderwerp="" indiendatum="2008-01-25">
         <vrager partij="PvdA" oorsprong="parlement">Jacobi</vrager>
         <vraagt-aan>de minister van Landbouw, Natuur en Voedselkwaliteit en de staatssecretaris van Buitenlandse Zaken</vraagt-aan>
      </vraagdata>
      <antwoorddata antwoorddatum="2008-02-18">
         <antwoorder functie="minister" ministerie="Landbouw, Natuur en Voedselkwaliteit">Verburg</antwoorder>
         <mede-antwoorder>de staatssecretaris van Buitenlandse Zaken</mede-antwoorder>
      </antwoorddata>
   </meta>
   <vragen aantal="3">
      <vraag nummer="1">Is het u bekend dat de Franse vissers een korting krijgen op hun brandstofprijs, waardoor ze nog maar 30 eurocent per liter betalen? </vraag>
      <vraag nummer="2">Is het u bekend dat deze forse jaarlijkse subsidie van ongeveer 150 miljoen euro in Frankrijk kan worden gedaan door een heffing te innen op alle importvis van buiten de Europese Unie? </vraag>
      <vraag nummer="3">Deelt u de opvatting dat dit oneerlijke concurrentie is? Wat gaat u in Europees verband doen om deze oneerlijke concurrentie voor Nederlandse vissers ongedaan te maken? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Nee. Door de Franse overheid is verzekerd dat er geen korting op de aankoopprijs van brandstofprijs wordt gegeven. Wel is mij bekend dat een plan voor een directe korting op de brandstofprijs in 2005 niet werd goedgekeurd door de Europese Commissie in het kader van de staatssteunregels. </antwoord>
      <antwoord nummer="2">Nee. Wel heeft de Franse overheid 1 januari 2008 een «ecotax» ingevoerd op alle visproducten of producten waarin vis verwerkt zit. De heffing bedraagt 2% en wordt verhaald op detailhandelbedrijven die in 2007 een jaaromzet hebben behaald van meer dan € 763.000. Deze ecotax raakt visproducten ongeacht hun herkomst. </antwoord>
      <antwoord nummer="3">Nee, er is geen sprake van oneerlijke concurrentie tussen vissers ten gevolge van een korting op de brandstofprijs. Net zoals Nederland maakt Frankrijk gebruik van de mogelijkheden die het Europees Visserij Fonds biedt voor ondersteuning van de visserij. Berichtgeving over oneerlijke concurrentie tussen Franse en Nederlandse vissers ten gevolge van Franse actie- of subsidieprogramma’s moet dan ook geplaatst worden in het licht van de goedkeuring door de Europese Commissie van het Operationeel Programma onder het Europees Visserij Fonds. De goedkeuring voor het Franse programma is, vergelijkbaar met de Nederlandse goedkeuring, eind 2007 gegeven. In het Franse programma zit een financiële enveloppe van € 390 mln. voor een periode van 7 jaar. Ruim € 180 mln. is daarvan afkomstig uit het Europees Visserijfonds, € 208 mln. betreft nationaal geld. Uit het 17 januari jl. aan de Tweede Kamer toegezonden Nederlandse Operationeel Programma blijkt dat deze cijfers voor Nederland respectievelijk € 48,6 mln. EVF en € 72 mln. nationaal bedragen. Daar waar Nederland het nationale deel uit de algemene middelen financiert, kiest de Franse overheid ervoor dit via een heffing te financieren. Tot slot: in het Franse Operationeel Programma, dat voor het overgrote deel ingezet wordt voor herstructurering van de visserijsector, staan maatregelen om schepen minder afhankelijk te maken van de hoge energieprijs onder andere door het delen van kennis voor zuinig gebruik en onderzoeksprogramma’s voor zuinige motoren. Er zijn voor zover mij bekend geen maatregelen opgenomen die voorzien in directe steun of korting op de brandstofprijs voor vissers. </antwoord>
      <noten afkomstig="antwoord"/>
   </antwoorden>
</kvr>
