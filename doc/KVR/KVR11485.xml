<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Harrewijn en M.B. Vos (beiden GroenLinks) aan de ministers van Buitenlandse Zaken en van Defensie over in Kosovo achtergelaten verarmd uranium. (Ingezonden 3 maart 2000); Antwoord</item>
         <item attribuut="Bestand">43Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11485
</item>
         <item attribuut="Inhoud">Vragen over het opruimen van in Kosovo achtergelaten verarmd uranium, afkomstig van door Amerika afgevuurde projectielen.</item>
         <item attribuut="Rubriek">Energie, water en grondstoffen (Kernenergie) Veiligheidsbeleid en defensie (Oorlogen en conflicten)</item>
         <item attribuut="Trefwoorden">Klein-Joegoslavië Oorlogen Radioactiviteit Verenigde Staten</item>
         <item attribuut="Vindplaats">Kamervragen met antwoord 1999-2000, nr. 1088, Tweede Kamer</item>
         <item attribuut="Vraagnr_bij_indiening">2990007890</item>
         <item attribuut="Afkomstig_van">Buitenlandse Zaken Defensie</item>
         <item attribuut="Indiener">
            <persoon partij="GroenLinks">Harrewijn</persoon>
            <persoon partij="GroenLinks">M.B. Vos</persoon>
         </item>
         <item attribuut="Datum_reaktie">2000-04-11</item>
         <item attribuut="Datum_indiening">2000-03-03</item>
         <item attribuut="Document-id">KVR11485</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2453" allpagenumbers="2453 2454" vetnummer="2990007890" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11485" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1088" onderwerp="" indiendatum="2000-03-3">
         <vrager partij="GroenLinks" oorsprong="parlement">Harrewijn</vrager>
         <vrager partij="GroenLinks" oorsprong="parlement">M.B. Vos</vrager>
         <vraagt-aan>de ministers van Buitenlandse Zaken en van Defensie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de brief van het «Department of the Airforce, 11th wing», inzake afgevuurde projectielen in Kosovo? <voetnoot nummer="1"/>Was deze informatie binnen de NAVO bekend? Zo ja, waarom is de Kamer hier niet over geïnformeerd? </vraag>
      <vraag nummer="2" voetnoot="2">Hoe beoordeelt u de veronderstelling van Dan Fahey dat de hoeveelheid door de Amerikaanse luchtmacht in Kosovo en Servië achtergelaten verarmd uranium 9,5 ton bedraagt? <voetnoot nummer="2"/>
      </vraag>
      <vraag nummer="3">Kunt u de Kamer nader informeren over de door de NAVO geschatte hoeveelheid verarmd uranium in Kosovo en Servië? Zo neen, waarom niet? </vraag>
      <vraag nummer="4">Is KFOR bezig met het opruimen van genoemde projectielen in Kosovo? Zo neen, waarom niet? Hoeveel van deze 30 mm projectielen zijn door de Nederlandse genietroepen teruggevonden bij demilitarisering? </vraag>
      <vraag nummer="5">Is er sprake van het markeren van gebieden waar deze projectielen zich bevinden? Zo neen, waarom niet? Zo ja, in hoeverre worden de NGO’s en de bevolking geattendeerd op deze nogo area’s? </vraag>
      <vraag nummer="6">Is het waar dat verarmd uranium zich bij voorkeur ook nestelt in het skelet (de calciumhuishouding) en vandaar uit de aanmaak van nieuw bloed beïnvloedt? Zo ja, in hoeverre is een urineonderzoek relevant om een concentratie van verarmd uranium te meten? Waarom is er bij de Nederlandse militairen uit Kosovo geen isotopenonderzoek uitgevoerd teneinde concrete contaminatie vast te stellen? </vraag>
      <noten afkomstig="vraag">
         <noot nummer="3"/>
         <noot nummer="1" datum="2000-01-31" bron="Department of the Air Force, 11th wing,">Department of the Air Force, 11th wing,, 31 januari 2000</noot>
         <noot nummer="2">Dan Fahay: Offical Accounting of DU Released in Kosovo and Yugoslavia, mtpu[@00de]link.com </noot>
         <noot nummer="3">Ministerie van Defensie, 18 januari 2000 Kenmerk P/1999008295</noot>
      </noten>
   </vragen>
   <antwoorden aantal="3">
      <antwoord nummer="1, 2 en 3">Ja. De op 31 januari 2000 aan een particulier verzonden brief is mij via de Kamerleden, de heer Harrewijn en mevrouw M.B. Vos bekend geworden. Deze brief geeft geen inzicht in de hoeveelheid munitie met verarmd uranium die is gebruikt gedurende Allied Force. Nederland heeft uitsluitend inzicht in wapentechnische aspecten van door de afzonderlijke bondgenoten gebruikte munitietypen door de informatie die Nederland via de Navo ontvangt. </antwoord>
      <antwoord nummer="4 en 5">Indien projectielen of munitiedelen, waaronder munitiedelen met verarmd uranium, worden aangetroffen, wordt het gebied gemarkeerd. Zo worden de lokale bevolking en NGO’s geattendeerd op de aanwezigheid van dit materiaal, waarna het zo spoedig mogelijk wordt geruimd. Nederlandse eenheden hebben tot dusver één kogel gevonden. </antwoord>
      <antwoord nummer="6">De als gevolg van Allied Force in de bodem achtergebleven concentratie verarmd uranium is, op basis van de nu beschikbare informatie en wetenschappelijke inzichten, nauwelijks hoger dan de van nature in de bodem aanwezige radioactieve concentratie. Er is volgens experts op het gebied van de stralingshygiëne geen reden aan te nemen dat het gehele gebied ernstig is besmet. Er is evenmin aanleiding te veronderstellen dat het verblijf in Kosovo een extra risico met zich meebrengt. Lokaal, bijvoorbeeld in en om een voertuig dat is vernietigd door munitie met verarmd uranium, kan een verhoogde hoeveelheid verarmd uranium aanwezig zijn. Daar mogen alleen werkzaamheden worden verricht als maatregelen ter persoonlijke bescherming zijn genomen. De risico’s van verarmd uranium zijn tweeledig. Er is een toxisch effect en een risico als gevolg van ioniserende straling. Het stralingsrisico is afhankelijk van de mate van blootstelling aan verarmd uranium. Voor de berekening van de dosis is van belang of het lichaam geheel of gedeeltelijk is bestraald. De stralingsdosis kan zijn veroorzaakt door inwendige besmetting als gevolg van opname van radioactieve deeltjes in het lichaam, door externe bestraling en door contact met de huid. Inhalatie van uraniumstof is de belangrijkste oorzaak van inwendige besmetting. Verwijdering geschiedt door het natuurlijk reinigingsmechanisme van de luchtwegen en oplossing in het bloed. Van de in het lichaam geraakte oplosbare (verarmd) uraniumverbindingen verdwijnt ongeveer 50% snel via de urine; de rest wordt opgenomen in het botweefsel en in zachte weefsels, waarbij voortdurend uitwisseling met het plasma plaatsvindt. Een deel van deze oplosbare verbindingen wordt op termijn alsnog uitgescheiden; een klein deel blijft echter in het lichaam achter. Door de toxiciteit van uranium kunnen de in het plasma opgeloste uraniumverbindingen tot schadelijke effecten leiden. Zoals ook geldt voor andere zware metalen, zijn de nieren het meest bevattelijk voor deze schadelijke effecten. Ze kunnen resulteren in een verminderde nierfunctie. Van ingeademde en in de ademhalingswegen terechtgekomen uraniumoxidedeeltjes lost een zeer gering deel in het plasma op. Vooral deeltjes die in de longen achterblijven vormen een stralingsrisico. In de stralingsbescherming wordt uitgegaan van het rechtstreekse verband tussen de stralingsdosis en de grootte van het risico op gezondheidsschade, bijvoorbeeld het ontstaan van kwaadaardige tumoren. Om op een interne besmetting te kunnen controleren, is het van belang na een eventueel incident zo snel mogelijk urinemonsters van betrokkenen te nemen. De totale uraniumbelasting kan door «retentiemodellen» worden berekend. Bij het personeel dat een 30 mm kogel heeft gevonden zijn, op grond van adviezen van defensiedeskundigen op het gebied van de stralingshygiëne, per betrokkene drie urinemonsters genomen. Twee monsters werden zo snel mogelijk na het incident genomen en één monster na een week. In alle monsters lag de hoeveelheid uranium beneden de detectielimiet van drie microgram per liter. Gezien de korte tijdsduur tussen eventuele besmetting en het nemen van het urinemonster zou een inwendige besmetting zeker zijn gedetecteerd. Op basis van de gevonden uitslag is een inwendige besmetting derhalve uitgesloten. Nader onderzoek is dan ook niet noodzakelijk. Berekening van risico’s door externe bestraling leerde dat er geen significante externe bestraling is opgetreden. Ten opzichte van de achtergrondstraling was er geen additionele stralingsdosis. Uitlezing van de door de betrokken militairen gebruikte thermoluminescentiedosismeters (TLD’s) bevestigden deze berekening. De door rechtstreeks contact ontvangen huiddosis was dermate klein dat geen enkel korte- of langetermijneffect te verwachten is. </antwoord>
      <noten afkomstig="antwoord"/>
   </antwoorden>
</kvr>
