<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rosenmöller (GroenLinks) aan de minister van Buitenlandse Zaken over de private uitbesteding van de Forward Operating Locations (FOL) op Aruba en Curaçao. (Ingezonden 8 februari 2002); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15210
</item>
         <item attribuut="Inhoud">Vragen over de uitbesteding van de Forward Operating Locations (FOL's) op Aruba en Curaçao aan het bedrijf DynCorp uit Texas.</item>
         <item attribuut="Rubriek">Criminaliteit en openbare orde (Drugsbestrijding)</item>
         <item attribuut="Trefwoorden">Aruba Curaçao Drugsbestrijding</item>
         <item attribuut="Vindplaats">Kamervragen met antwoord 2001-2002, nr. 723, Tweede Kamer</item>
         <item attribuut="Vraagnr_bij_indiening">2010205880</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Rosenmöller</persoon>
         </item>
         <item attribuut="Datum_reaktie">2002-03-04</item>
         <item attribuut="Datum_indiening">2002-02-08</item>
         <item attribuut="Document-id">KVR15210</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1519" allpagenumbers="1519 1520" vetnummer="2010205880" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15210" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="723" onderwerp="" indiendatum="2002-02-8">
         <vrager partij="GroenLinks" oorsprong="parlement">Rosenmöller</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2002-03-4">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het u bekend dat de Amerikaanse regering alle operaties op, aan en vanaf de Forward Operating Locations (FOL’s) op Aruba en Curac¸ao voor 2002 heeft uitbesteed aan het bedrijf DynCorp uit Texas? <voetnoot nummer="1"/>
      </vraag>
      <vraag nummer="2" voetnoot="2 3">Is het u bekend dat personeel van DynCorp ook betrokken is bij besproeiingen van drugsplantages, en daarbij reeds meermalen betrokken raakte bij beschietingen met de Colombiaanse guerrilla-beweging FARC? <voetnoot nummer="2"/>Welke gevolgen heeft dit voor uw uitspraak in het Kamerdebat van 28 mei 2001 over de strikte scheiding tussen de operaties vanaf de FOL’s en de operaties in Colombia zelf? <voetnoot nummer="3"/>
      </vraag>
      <vraag nummer="3" voetnoot="4">Is het u bekend of de restricties die gelden voor Amerikaans militair personeel ten aanzien van gewapend optreden, ook gelden voor het personeel van DynCorp? Bent u ervan verzekerd dat de restricties die in het Verdrag met de VS zijn overeengekomen wat betreft operaties vanaf de FOL’s, ook door DynCorp gerespecteerd zullen worden? <voetnoot nummer="4"/>
      </vraag>
      <vraag nummer="4">Wanneer is de regering ingelicht over de geplande privatisering van de FOL’s door de Amerikaanse regering? Als de inschrijving voor die aanbesteding al in mei 2001 open was, waarom heeft u de Kamer daarover dan niet ingelicht in het Kamerdebat van 28 mei 2001? </vraag>
      <vraag nummer="5">Is het u bekend dat de Colombianen verzocht hebben de door de Amerikaanse regering ter beschikking gestelde middelen voor drugsbestrijding aan te mogen wenden voor het bestrijden van de guerilla? Geldt dit ook voor het opereren van DynCorp vanaf de FOL’s op Aruba en Curac¸ao? </vraag>
      <vraag nummer="6" voetnoot="5">Is het u bekend dat DynCorp weigert verantwoording af te leggen over zijn activiteiten? Deelt u de ongerustheid van het Amerikaanse Congres over het uitbesteden van militaire taken omdat dit de politieke controle daarop ernstig belemmert? <voetnoot nummer="5"/>Heeft u inzage gehad in het contract met DynCorp, dat op 15 januari jl. van kracht werd? Bent u bereid de Kamer inzage te geven in het contract? </vraag>
      <vraag nummer="7">Kunt u aangeven wat de consequenties zijn van de private uitbesteding van de FOL’s voor de jaarlijkse evaluatie van het Verdrag? Deelt u de opvatting dat door de uitbesteding van het functioneren aan een privaat bedrijf, dat het werk bovendien weer kan uitbesteden aan andere bedrijven, de jaarlijkse controle en evaluatie van het FOL-verdrag ernstig kan worden belemmerd? </vraag>
      <noten afkomstig="vraag">
         <noot nummer="1">Zie: http://www.defensie.mil/news/Jan2002/c01152002-ct021.02.html</noot>
         <noot nummer="2">Zie: U.S. Civilians Come Under Fire In Colombia Anti-Drug, Associated Press/Seattle Times, 27 februari 2001. (http:/www.mapinc.org/drugnews/v01/n356/ a02.html?1116) en Colombian FARC Rebels Fired On U.S. Helicopter, Reuters 23 januari 2002. ( http://www.mapinc.org/drugsnews/v02/n117/a08.html?1141)</noot>
         <noot nummer="3">Handelingen 79, pag 5075 en verder, vergaderjaar 2000–2001</noot>
         <noot nummer="4">Zie: U.S. Contractors in Colombia, Center for International Policy (http://www.ciponline.org/colombia/contractors.htm)</noot>
         <noot nummer="5">Zie: Letter to Secretary of State Powell from Reps. Cynthia McKinney (D-Georgia), Jan Schakowsky (D-Illinois), Barbara Lee (D-California) and Pete Stark (D-California), March 15, 2001 ( http://www.ciponline.org.nxlkhost.com/colombia/0315 06.htm)</noot>
      </noten>
   </vragen>
   <antwoorden aantal="7">
      <antwoord nummer="1">De regering is bekend met het feit dat de VS Administratie met DynCorp een zogenaamd Support Services contract heeft gesloten. De reikwijdte daarvan is beperkt tot infrastructuur, onderhoud en ondersteuning. Alle operationele activiteiten vanaf de FOL’s op Curac¸ao en Aruba worden uitgevoerd door de bij drugsbestrijding betrokken overheidsinstanties van de Verenigde Staten. </antwoord>
      <antwoord nummer="2">De regering is bekend met het feit dat door DynCorp-personeel gevlogen sproeivliegtuigen, die worden ingezet voor het Plan Colombia, een enkele keer zijn beschoten door de FARC. In gevallen waarin het kwam tot een gewapend treffen, waren het toestellen van de Colombiaanse politie en luchtmacht die in actie kwamen. Dergelijke voorvallen zijn niet van invloed op de scheiding die bestaat tussen het Plan Colombia en de operaties die worden uitgevoerd vanaf de FOL’s op Curac¸ao en Aruba. </antwoord>
      <antwoord nummer="3">In het FOL-verdrag wordt een duidelijk onderscheid gemaakt tussen personeel van de Verenigde Staten en aannemers (contractors). Employees van een aannemer als DynCorp mogen niet gewapend optreden. Geen enkele DynCorp employee is gerechtigd een militair uniform of een wapen te dragen. Van VS-zijde is nog eens verzekerd dat personeel van DynCorp met geen enkel wapen (persoonlijk of anderszins) de FOL’s mag betreden; een en ander is expliciet in het contract met DynCorp vastgelegd. </antwoord>
      <antwoord nummer="4">Uitbesteding van ondersteunende diensten is voorzien in het FOL-verdrag. Artikel X van het verdrag zegt met zo veel woorden dat de regering van de Verenigde Staten opdrachten kan plaatsen voor de aanschaf van goederen en diensten. Zoals uit het antwoord op de eerste vraag blijkt, is er geen sprake van «privatisering» van de FOL’s als zodanig. </antwoord>
      <antwoord nummer="5">De wens van de Colombiaanse regering, die zeer recentelijk opnieuw bij de VS aan de orde is gesteld, is bekend. De Administratie heeft hierop nog niet gereageerd. Tot op heden is de hulp in het kader van het Plan Colombia, op grond van een presidentieel besluit uit 2000, beperkt tot anti-drugsoperaties. Het besluit verbiedt uitdrukkelijk inmenging in de strijd tussen de Colombiaanse regering en opstandige bewegingen. Het Amerikaanse Congres is tot nog toe alleen op die voorwaarde akkoord gegaan met het ter beschikking stellen van middelen. De FOL-activiteiten ondernomen vanaf Curac¸ao en Aruba zijn verdragsrechtelijk beperkt tot anti-drugsoperaties. </antwoord>
      <antwoord nummer="6">De ongerustheid die in de VS is ontstaan over de terughoudendheid van DynCorp aan de pers informatie te verschaffen over operationele activiteiten in het kader van het Plan Colombia is de regering bekend. Uit de beantwoording van de vragen 1 en 3 valt overigens af te leiden dat de DynCorp-activiteiten op de FOL’s op Curac¸ao en Aruba uitsluitend bestaan uit het verlenen van ondersteunende diensten. DynCorp voert aldaar geen operationele militaire taken uit. Zoals vastgelegd in de goedkeuringswet bij het FOL-verdrag, zal de regering jaarlijks verslag uitbrengen over de doeltreffendheid en de effecten van de drugsbestrijdingsactiviteiten uitgevoerd in het kader van het FOL-verdrag. Daartoe zal de Administratie van de VS om een helder inzicht worden gevraagd in alle relevante aspecten van die activiteiten, inclusief die van DynCorp. De regering heeft niet vooraf inzage gehad in het contract met DynCorp. Bij de autoriteiten in Washington is inmiddels inzage gevraagd. Het zogenaamde «Statement of Work», waarin een uitgebreide opsomming is te vinden van alle overeengekomen activiteiten, valt te raadplegen op het internet: http://www.eps.gov/spg/USAF/ACC/ AACCONS/F44650-01-R0003/ Attachments.html (onder «Section C or the RFP, SOW Amendment 0003»). </antwoord>
      <antwoord nummer="7">Voor de aan de Kamer toegezegde evaluatie heeft de uitbesteding van een aantal ondersteunende werkzaamheden aan DynCorp geen consequenties. Het Amerikaanse Air Combat Command Program Management Squadron houdt toezicht op het geheel van activiteiten op de FOL’s, inclusief de door de door DynCorp geleverde prestaties. Voor het overige zij verwezen naar het antwoord op vraag 6. </antwoord>
      <noten afkomstig="antwoord"/>
   </antwoorden>
</kvr>
