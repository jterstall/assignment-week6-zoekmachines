<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Nijpels-Hezemans (Groep Nijpels) over een algemeen informatiepunt pensioenen. (Ingezonden 27 maart 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6994
</item>
         <item attribuut="Inhoud">Vragen naar aaneleiding van het experiment Project Niet Opgevraagde Pensioenen.</item>
         <item attribuut="Rubriek">Sociale zekerheid (Ouderdomsvoorzieningen en pensioenen (AOW))</item>
         <item attribuut="Trefwoorden">Pensioenen</item>
         <item attribuut="Vindplaats">Kamervragen met antwoord 1997-1998, nr. 1140, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="Groep Nijpels">Nijpels-Hezemans</persoon>
         </item>
         <item attribuut="Datum_reaktie">1998-04-23</item>
         <item attribuut="Datum_indiening">1998-03-27</item>
         <item attribuut="Document-id">KVR6994</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2333" allpagenumbers="2333 2334" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6994" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1140" onderwerp="" indiendatum="1998-03-27">
         <vrager partij="Groep Nijpels" oorsprong="parlement">Nijpels-Hezemans</vrager>
         <vraagt-aan/>
      </vraagdata>
      <antwoorddata antwoorddatum="1998-04-23">
         <antwoorder functie="staatssecretaris" ministerie="Sociale Zaken en Werkgelegenheid">De Grave</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Acht u het wenselijk, gezien het feit dat het experiment van het Project Niet Opgevraagde Pensioenen in april van dit jaar ten einde loopt, dat in aansluiting hierop een algemeen informatiepunt pensioenen wordt ingesteld, vergelijkbaar met de centrale voorziening van de Sociale Verzekeringsbank in Amstelveen ten behoeve van het AOW-basispensioen? Zo neen, waarom niet? </vraag>
      <vraag nummer="2">Maakt het ontbreken van centrale registratie van pensioenen, het voor de burgers niet bijna onmogelijk uit te vinden waar zijn of haar pensioen is ondergebracht, omdat vele werkgevers niet meer bestaan of veel pensioenfondsen en verzekeraars zijn opgegaan in grotere verbanden? Zo neen, waarom niet? </vraag>
      <vraag nummer="3">Moet niet uitgangspunt zijn dat het geld dat deze mensen in de loop der jaren hebben afgedragen na hun 65ste jaar wordt teruggebracht? Is het niet logisch en rechtvaardig om conform de werkwijze van de SVB, deze personen die in aanmerking komen voor een aanvullend pensioen, een half jaar van te voren eveneens een aanvraagformulier te laten aanbieden door één instantie, (lees: informatiepunt) die de pensioenfondsen en verzekeraars in de uitvoerende sfeer vertegenwoordigt? </vraag>
      <vraag nummer="4">Vindt u een algemeen informatiepunt pensioenen niet net zo noodzakelijk als toentertijd de instelling van het instituut De Ombudsman Pensioenen? Zo neen, waarom niet? </vraag>
      <vraag nummer="5">Hoe zou u kunnen bewerkstelligen dat alle pensioenfondsen en verzekeraars meewerken aan een dergelijk informatiepunt, ten einde een succesvolle dienstverlening te bieden aan de mensen die pensioen hebben opgebouwd? Dient hiertoe de Pensioen- en Spaarfondsenwet niet te worden aangepast? </vraag>
      <vraag nummer="6">Mocht u niet bereid zijn tot het doen instellen van een informatiepunt, bent u dan wèl bereid een onafhankelijk onderzoek in te stellen naar de noodzaak van een algemeen informatiepunt pensioenen, conform de werkwijze van de SVB? </vraag>
      <vraag nummer="7">Bent u bereid de zogenaamde «brengplicht» in de Pensioen- en Spaarfondsenwet op te nemen, zodat pensioenfondsen en verzekeraars worden verplicht mee te werken om niet opgevraagde pensioenen alsnog bij de rechthebbende terecht te laten komen? </vraag>
      <noten afkomstig="vraag"/>
   </vragen>
   <antwoorden aantal="7">
      <antwoord nummer="1">Het Project Niet Opgevraagde Pensioenen (PNOP) is opgezet als uitvloeisel van de besprekingen in de Projectgroep Voorlichting &amp; Pensioenen (zie ook mijn antwoord op vraag 1 van uw vragen 2979807080). Recent heb ik vernomen dat de Vereniging van Bedrijfspensioenfondsen (VB) bij wijze van «nazorg» voor het PNOP heeft besloten om ten behoeve van het eigen bestand – vooralsnog gedurende één jaar – een Informatiepunt Niet-opgevraagde Bedrijfs(tak)pensioenen (INBP) op te zetten. Hier kunnen (voormalige) deelnemers in een bedrijfs(tak)pensioenfonds die na 1 januari 1995 65 jaar zijn geworden, telefonisch informeren óf en zo ja bij welk pensioenfonds er voor hen nog niet-opgevraagde pensioenen zijn. Het opzetten van het door u bepleite «algemeen informatiepunt» is uitgebreid in voornoemde projectgroep besproken. Onder afweging van voor- en nadelen is uiteindelijk besloten om in een tijdelijk – experimenteel – project te komen tot een «negatieve registratie», dus alleen van niet-opgevraagde pensioenen. Overigens kent de Sociale Verzekeringsbank evenmin een centrale registratie van verzekerden. Wel is sprake van een «negatieve» centrale registratie, dus alleen de niet-verzekerden worden hierin opgenomen. AOW-gerechtigden zijn decentraal geregistreerd, namelijk bij de diverse disctrictskantoren. </antwoord>
      <antwoord nummer="2">Met het oog op het opsporen van (met name oude) pensioenaanspraken is – eveneens als uitvloeisel van eerdergenoemd Project Voorlichting &amp; Pensioenen – door het Voorlichtingscentrum Sociale Verzekering een brochure uitgebracht met tips om die pensioenen te achterhalen: «Hoe zit het met uw vergeten pensioen». Verder kan de Verzekeringskamer (VK) eventueel behulpzaam zijn bij de opsporing, vooral ook in geval van niet meer bestaande werkgevers of pensioenuitvoerders. Recent heeft de VK hiervoor een Stappenplan opgezet. </antwoord>
      <antwoord nummer="3">Uiteraard is het uitgangspunt dat opgebouwde aanspraken ook tot uitbetaling zullen komen. Ik heb ook geen enkele aanwijzing dat pensioenuitvoerders hier anders over zouden denken. Integendeel, zoals ik in mijn antwoorden op uw eerder gestelde vragen heb aangegeven, wordt door pensioenuitvoerders actief opgespoord met name via het bevolkingsregister c.q. het GBA. Dit ontslaat rechthebbenden er overigens niet van om zelf actie te ondernemen om hun pensioenrecht geldend te maken. Een vergelijking met de SVB gaat hier naar mijn mening niet op, aangezien bij de AOW slechts één uniforme wettelijke regeling in geding is, die in beginsel voor de gehele bevolking geldt. Overigens geldt ook voor de AOW dat sprake is van een «haalschuld», dus de rechthebbende blijft uiteindelijk zelf verantwoordelijk voor het aanvragen van het AOW-pensioen. </antwoord>
      <antwoord nummer="4">Het aanvragen van pensioen, waarvoor een algemeen informatiepunt blijkens uw vragen zou moeten dienen, is een eenmalige gebeurtenis. Het gros van de potentiële rechthebbenden weet zelf de weg te vinden naar de pensioenuitvoerder(s). Een ander deel wordt alsnog door de pensioenuitvoerders opgespoord. Het informatiepunt zou dus alleen meerwaarde kunnen hebben voor een hele kleine restgroep. Het zou absoluut te ver voeren om ten behoeve van die kleine restgroep de hele populatie aan pensioenaanspraken – en dit is beduidend meer dan het aantal personen – in een centrale registratie onder te brengen. De wenselijkheid van de instelling van het instituut Ombudsman Pensioenen is van geheel andere orde dan de instelling van een informatiepunt. De taak van de Ombudsman is niet gericht op één moment of één onderdeel van de pensioenuitvoering. Deze taak omvat de advisering naar aanleiding van klachten over de uitvoering van pensioenen en bemiddeling in geschillen, nadat de interne klacht- c.q. geschillenprocedure is gepasseerd. </antwoord>
      <antwoord nummer="5">Hiervoor geldt m.m. hetzelfde antwoord als dat gegeven op vraag 5 van uw vragen van 13 februari jl. 2979807080 betreffende het PNOP, waarin ik heb aangegeven dat pensioenuitvoerders zelf het beste kunnen bepalen welke opsporingsmethoden het beste resultaat opleveren. Hierbij moet ook worden gedacht aan kosten en baten. Ook kan worden gesteld dat pensioen in beginsel wordt gezien als een haalschuld en niet als een brengschuld. Desondanks doen pensioenuitvoerders er alles aan om zelf potentiële rechthebbenden op te sporen. Dit zal ook in de toekomst niet in alle gevallen lukken. Immers, als mensen verhuizen of zelfs emigreren zonder dit aan het GBA te melden kan het spoor doodlopen. Een bepaling in de Pensioen- en spaarfondsenwet lost dit niet op. </antwoord>
      <antwoord nummer="6">Nee. Zie antwoorden op vragen 1 en 5. </antwoord>
      <antwoord nummer="7">Nee. Zie antwoord op vraag 3. </antwoord>
      <noten afkomstig="antwoord"/>
   </antwoorden>
</kvr>
