<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">
Vragen van het lid Roemer (SP) aan de minister van Verkeer en
Waterstaat over problemen met vrijwilligerswerk en het in het buitenland
uitlezen van de digitale tachograaf. (Ingezonden 14 april 2008); Antwoord</item>
         <item attribuut="Bestand">15Kb</item>
         <item attribuut="Permalink">http://www.geencommentaar.nl/parlando/index.php?action=doc&amp;filename=KVR32013</item>
         <item attribuut="Inhoud">Vragen over problemen die vrachtwagenchauffeurs ondervinden met
vrijwilligersactiviteiten - zoals een truckerrun voor mensen met een
verstandelijke beperking -, doordat deze uren als werktijd geregistreerd
worden op de digitale tachograaf?
</item>
         <item attribuut="Rubriek">Inkomen en rechtspositie (Werktijden)
Verkeer, vervoer en waterstaat (Goederenvervoer)
Verkeer, vervoer en waterstaat (Wegvervoer)</item>
         <item attribuut="Trefwoorden">Vrachtwagens
Wegvervoer
Werktijden</item>
         <item attribuut="Vindplaats">Kamervragen met antwoord 2007-2008, nr. 2385, Tweede Kamer</item>
         <item attribuut="Vraagnr_bij_indiening">2070817390</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Roemer</persoon>
         </item>
         <item attribuut="Datum_reaktie">2008-05-19</item>
         <item attribuut="Datum_indiening">2008-04-14</item>
         <item attribuut="Document-id">KVR32013</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4887" allpagenumbers="4887 4888" vetnummer="2070817390" code="0708tkkvr2385" lopendefooter="Tweede Kamer, vergaderjaar 2007–2008, Aanhangsel" filenaam="KVR32013" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="2385" onderwerp="" indiendatum="2008-04-14">
         <vrager partij="SP" oorsprong="parlement">Roemer</vrager>
         <vraagt-aan>de minister van Verkeer en Waterstaat</vraagt-aan>
      </vraagdata>
      <antwoorddata antwoorddatum="2008-05-19">
         <antwoorder functie="minister" ministerie="Verkeer en Waterstaat">Eurlings</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u bekend met de problemen die vrachtwagenchauffeurs ondervinden met vrijwilligersactiviteiten – zoals een truckerrun voor mensen met een verstandelijke beperking – met hun vrachtwagen, doordat deze uren als werktijd geregistreerd worden op de digitale tachograaf? </vraag>
      <vraag nummer="2">Onderkent u de problemen die hiermee kunnen ontstaan, wanneer de chauffeurs de dag hierna weer aan het werk gaan en het vrijwilligerswerk dat zij in hun vrije tijd hebben verricht, geregistreerd wordt als werktijd? </vraag>
      <vraag nummer="3">Deelt u de mening dat het zeer onwenselijk is dat vrijwilligersactiviteiten als deze mogelijk in de toekomst geen doorgang kunnen vinden als gevolg van de geregistreerde werkuren op de tachograaf, zeker wanneer het uitlezen van deze tachograaf in het buitenland plaatsvindt? </vraag>
      <vraag nummer="4">Bent u bereid op korte termijn met een praktische oplossing voor dit probleem te komen, bijvoorbeeld in de vorm van een ontheffing – bij voorkeur in verschillende talen – waardoor chauffeurs in het binnen- en buitenland kunnen aantonen dat zij de regels voor rusttijden niet overtreden hebben en zo hoge boetes kunnen ontlopen? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De doelstelling van de Europese Verordening 561/2006 tot harmonisatie van bepaalde voorschriften van sociale aard voor het wegvervoer betreft het bevorderen van de verkeersveiligheid, het voorkomen van de verstoring van de onderlinge concurrentieverhoudingen en zorg dragen voor een voldoende bescherming voor de werknemer. Deze verordening vereist, dat de chauffeur een maximaal aantal rijuren niet mag overschrijden en ook een minimaal vastgestelde periode rust moet genieten. In een beperkt aantal nauw omschreven gevallen, kan de chauffeur uitgezonderd worden van de verordening. Vrijwilligerswerk is niet als uitzondering in de verordening opgenomen. Ook biedt de verordening geen mogelijkheid om voor dergelijke gevallen een speciale nationale uitzondering te geven. Dit betekent, dat de chauffeur ook bij vrijwilligerswerk net als bij normale opgedragen werkzaamheden zijn rij-, rust- een werkuren op de voorgeschreven wijze moet registreren, omdat hij rijdt op een voertuig dat onder de verordening valt. De regelgeving op het gebied van arbeids- en rusttijden is vastgelegd in de Arbeidstijdenwet (ATW) en het Arbeidstijdenbesluit vervoer (ATB-v), en deze kennen het begrip vrijwilliger niet. Hierdoor is de ATW op hem/haar van toepassing. Het doet er niet toe of het gaat om arbeid op basis van een arbeidscontract of om vrijwilligerswerk. Als uitvloeisel van de motie van de leden Verburg en de Vries, met als doel de arbo-regels voor vrijwilligers terug te dringen (TK 29 800, nr. 55), is met ingang van 1 april 2007 vrijwilligerswerk in de niet-vervoerssectoren wel uitgezonderd van ATW. Met name in verband met de verkeersveiligheid is er van afgezien deze uitzondering naar de wegvervoerssector uit te breiden. Ik onderken dat door het uitvoeren van dergelijk vrijwilligerswerk knelpunten met betrekking tot de planning inderdaad op kunnen treden. Hierbij moet echter aangetekend worden, dat de eigenaar/exploitant van het voertuig en de werkgever van de chauffeur deze vrijwillige activiteiten goed in moeten plannen, waarbij ook rekening gehouden moet worden met de beschikbaarheid van het materieel, de daaraan gerelateerde aansprakelijkheid en de in het kader van de verkeersveiligheid vereiste rustperiodes. </antwoord>
      <antwoord nummer="3">Ik ben van mening, dat deze en andere vrijwilligersactiviteiten een belangrijke maatschappelijke rol vervullen. Deze activiteiten mogen echter, ongeacht de aard daarvan, niet ten koste gaan van de rusttijd, die noodzakelijk is om de chauffeur zijn werk gezond en veilig te laten uitvoeren: onvoldoende uitgeruste chauffeurs brengen de verkeersveiligheid in gevaar. Zoals eerder aangegeven is, biedt de Verordening geen mogelijkheid om voor dergelijke gevallen een speciale nationale uitzondering te geven. Met een goede planning hoeft het vrijwilligerswerk hierdoor niet in het gedrang te komen. </antwoord>
      <antwoord nummer="4">Zie antwoord op vraag 3. </antwoord>
      <noten afkomstig="antwoord"/>
   </antwoorden>
</kvr>
