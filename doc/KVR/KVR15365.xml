<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Stellingwerf (ChristenUnie) aan de ministers van Landbouw, Natuurbeheer en Visserij, van Volkshuisvesting, Ruimtelijke Ordening en Milieubeheer en van Buitenlandse Zaken over het afschaffen van subsidies voor boeren. (Ingezonden 22 februari 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15365
</item>
         <item attribuut="Inhoud">Een ambtenaar van het ministerie van Buitenlandse Zaken stelt in een artikel in Trouw van 20 februari 2002, dat de landbouwsubsidies afgeschaft moeten worden. De voedselproductie zal uiteindelijk buiten De Europese Unie plaatsvinden. Binnen Nederland kan de landbouw verdwijnen, zodat die ruimte bebouwd kan worden.</item>
         <item attribuut="Rubriek">Landbouw (Subsidies)</item>
         <item attribuut="Trefwoorden">Landbouwsubsidies</item>
         <item attribuut="Vindplaats">Kamervragen met antwoord 2001-2002, nr. 887, Tweede Kamer</item>
         <item attribuut="Vraagnr_bij_indiening">2010206880</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="ChristenUnie">Stellingwerf</persoon>
         </item>
         <item attribuut="Datum_reaktie">2002-03-19</item>
         <item attribuut="Datum_indiening">2002-02-22</item>
         <item attribuut="Document-id">KVR15365</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1863" allpagenumbers="1863 1864" vetnummer="2010206880" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15365" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="887" onderwerp="" indiendatum="2002-02-22">
         <vrager partij="ChristenUnie" oorsprong="parlement">Stellingwerf</vrager>
         <vraagt-aan>de ministers van Landbouw, Natuurbeheer en Visserij, van Volkshuisvesting, Ruimtelijke Ordening en Milieubeheer en van Buitenlandse Zaken</vraagt-aan>
      </vraagdata>
      <antwoorddata antwoorddatum="2002-03-19">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder>de ministers van Landbouw, Natuurbeheer en Visserij en van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het artikel «Subsidies boeren afschaffen»? <voetnoot nummer="1"/>
      </vraag>
      <vraag nummer="2">Welke beleidsmatige status heeft dit artikel gezien het feit dat het is ondertekend door «Dr. M.A. de Ruyter van Steveninck als econoom verbonden aan het ministerie van Buitenlandse Zaken.», terwijl tegelijkertijd wordt vermeld dat het artikel op persoonlijke titel is geschreven? </vraag>
      <vraag nummer="3">Is de betreffende ambtenaar beleidsmatig betrokken bij de formulering en/of uitvoering van het door de regering voorgestane landbouwbeleid? Welke beleidsvrijheid hebben ambtenaren die zich op een bepaald beleidsterrein in een publieke discussie mengen? </vraag>
      <vraag nummer="4">Verwoordt het artikel op enige manier een door Nederland beoogde beleidsrichting met betrekking tot het (Europese) landbouwbeleid? Zo neen, bent u dan van mening dat een dergelijk artikel, waar zulke vergaande uitspraken worden gedaan over het toekomstige landbouwbeleid op enige manier in relatie mogen worden gebracht met het formele regeringsbeleid? </vraag>
      <vraag nummer="5">Indien u van mening bent dat het standpunt zoals door de heer de Ruyter Steveninck is verwoord afwijkt van kabinetsbeleid, wat doet u om te voorkomen dat ambtenaren uitlatingen doen waarmee op zijn minst de indruk wordt gewekt dat opvattingen van de regering worden verwoord? </vraag>
      <vraag nummer="6">Wat is uw mening over de opvatting van de heer de Ruyter Steveninck dat gesubsidieerde landbouw zoveel mogelijk uit West- en Oost-Europa dient te verdwijnen, dat de voedselproductie uiteindelijk buiten Europa zal dienen plaats te vinden en dat de landbouw binnen de Europese Unie geen bedrijfstak met toekomst is? </vraag>
      <vraag nummer="7">Vindt u het terecht dat de vergelijking wordt gemaakt tussen de landbouwsector en het lot dat de scheepsbouw- en textielsector in Nederland hebben ondergaan? Wordt, met deze vergelijking het eigen karakter van de landbouwsector en de verantwoordelijkheid van de landbouw met betrekking tot publieke taken als de zelfvoorziening inzake de primaire voedselproductie en het behoud van Nederlandse landschap, geen grof onrecht aangedaan? </vraag>
      <vraag nummer="8">Hoe denkt de minister van Volkshuisvesting, Ruimtelijke Ordening en Milieubeheer over de suggestie dat de landbouw in Nederland kan worden afgeschaft zodat wij die ruimte kunnen bebouwen? Druist dat niet in tegen het ruimtelijke ordeningsbeleid? </vraag>
      <noten afkomstig="vraag">
         <noot nummer="1" datum="2002-02-20" bron="Trouw">Trouw, 20 februari 2002</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2 t/m 5">Het artikel van de heer De Ruyter van Steveninck is op persoonlijke titel geschreven. Zijn artikel is derhalve geen uiting van het Nederlandse regeringsbeleid inzake de (Europese) landbouw. Bij het ministerie van Buitenlandse Zaken vervult hij geen functie waarin hij betrokken is bij de formulering of de uitvoering van het Europese landbouwbeleid. Het is medewerkers van het ministerie toegestaan om op persoonlijke titel opinie-artikelen te schrijven. Voor de voorschriften verwijs ik naar de ambtenarenwet (artikel 125a, lid 1) en de aanwijzingen Externe Contacten Rijksambtenaren (Staatscourant 1998, nr. 104, pagina 8). </antwoord>
      <antwoord nummer="6 en 7">Het Nederlands landbouwbeleid is gericht op een veilige, kwalitatief hoogwaardige en competitieve voedselproductie aan de ene kant en het maatschappelijk verantwoorde beheer van de groene ruimte aan de andere kant. Door zijn bijzondere positie en specifieke kenmerken laat de landbouwsector zich niet zonder meer vergelijken met de Nederlandse scheepsbouw- en textielsector. Dit laat onverlet dat de regering van mening is dat marktwerking in het landbouwbeleid versterkt moet worden en dat het proces van vermindering van de steun en bescherming van de landbouw, zoals in EU-kader in gang gezet met de MacSharry-hervormingen van 1992 en de maatregelen in het kader van Agenda 2000, met kracht moet worden voortgezet. Tijdens de recente ministeriële conferentie te Doha is afgesproken dat gewerkt zal worden aan verdere liberalisatie in de landbouw door verbetering van de markttoegang, afbouw van de interne steun en uiteindelijke uitfasering van alle vormen van exportsubsidies. In dit licht streeft de regering naar de omvorming van het Europese landbouwbeleid naar een Europees beleid voor «voedselveiligheid, landbouw en platteland». Dat beleid moet ruimte bieden voor meerdere beleidsdoelstellingen als: veiliger voedsel, een meer milieu- en diervriendelijke productie, behoud en verbetering van de groene ruimte. Tegelijkertijd mogen de overheidsmaatregelen die in dit kader genomen worden niet handelsverstorend werken, multifunctionaliteit mag niet worden aangewend als middel om het huidige steunbeleid onder een andere naam te laten voortbestaan. Een vergrote marktgerichtheid en liberalisatie versterken de kansen voor de dynamische Nederlandse landbouwsector, die zich meer en meer zal richten op de afzet van hoogwaardige producten op de Nederlandse markt, de Europese binnenmarkt en de wereldmarkt. </antwoord>
      <antwoord nummer="8">De suggestie dat de landbouw in Nederland kan worden afgeschaft zodat die ruimte kan worden bebouwd druist geheel en al in tegen het Nederlandse ruimtelijk ordeningsbeleid. </antwoord>
      <noten afkomstig="antwoord"/>
   </antwoorden>
</kvr>
