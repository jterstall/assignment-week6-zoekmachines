<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de minister van Volksgezondheid, Welzijn en Sport over de overstap naar een andere ziektekostenverzekeraar. (Ingezonden 6 maart 2003); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17521
</item>
         <item attribuut="Inhoud">Vragen over de sociale gevolgen van de gestegen nominale premie van het ziekenfonds, het aantal gevallen van opzeggingen van aanvullende verzekeringen om financiële redenen en het ontbreken van een acceptatieplicht bij aanvullende verzekeringen.</item>
         <item attribuut="Rubriek">Gezondheidszorg (Zorgverzekeringen) Inkomen en rechtspositie (Inkomens)</item>
         <item attribuut="Trefwoorden">Inkomens Ziekenfondsverzekering Ziektekostenverzekeringen</item>
         <item attribuut="Vindplaats">Kamervragen met antwoord 2002-2003, nr. 1060, Tweede Kamer</item>
         <item attribuut="Vraagnr_bij_indiening">2020308390</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2003-04-01</item>
         <item attribuut="Datum_indiening">2003-03-06</item>
         <item attribuut="Document-id">KVR17521</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2213" allpagenumbers="2213 2214" vetnummer="2020308390" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17521" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1060" onderwerp="" indiendatum="2003-03-6">
         <vrager partij="SP" oorsprong="parlement">Kant</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-04-1">
         <antwoorder functie="minister" ministerie="Volksgezondheid, Welzijn en Sport">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Heeft u zicht op de sociale gevolgen voor mensen van de gestegen nominale premie van het ziekenfonds? Zo neen, ben u bereid daar op korte termijn onderzoek naar te doen, gezien verontrustende signalen? </vraag>
      <vraag nummer="2">Is het u bekend hoeveel mensen door de gestegen premies hun aanvullende verzekering hebben opgezegd om financiële redenen? Zo neen, bent u bereid dat te onderzoeken? </vraag>
      <vraag nummer="3">Erkent u dat overstappen naar een goedkopere verzekering niet voor alle mensen een reële keuzemogelijkheid is omdat er voor aanvullende verzekeringen geen acceptatieplicht geldt? Is het u bekend hoe vaak mensen die willen veranderen van verzekering geweigerd worden voor de aanvullende verzekering? Zo neen, bent u bereid te onderzoeken in hoeverre dit een belemmering is voor mensen om te veranderen van verzekeraar? </vraag>
      <vraag nummer="4">Bent u van mening dat vanwege het feit dat niet iedereen zomaar kan overstappen de marktwerking niet werkt en daarom beter gestopt kan worden? Zo neen, waarom niet? </vraag>
      <vraag nummer="5">Bent u van mening dat in de aanvullende verzekering voorzieningen zitten waarvan mensen niet uitgesloten zouden mogen worden? Zo ja, hoe is dit te rijmen met het niet kunnen overstappen vanwege de aanvullende verzekering? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">In de inkomenseffecten die op Prinsjesdag zijn gepresenteerd is rekening gehouden met een forse verhoging van de nominale premie. In debatten die ik na Prinsjesdag met de Kamer over dit onderwerp heb gevoerd, heb ik steeds benadrukt dat de laagste inkomens zijn ontzien. De Kamer heeft bij die gelegenheden geen aanleiding gezien om het beleid van het kabinet op dit punt te corrigeren. </antwoord>
      <antwoord nummer="2">Neen, dat is mij niet bekend. Het College voor zorgverzekeringen heeft naar aanleiding van berichten over het massaal overstappen van verzekerden naar andere ziekenfondsen, medio februari het Nederlands Instituut voor onderzoek van de gezondheidszorg (NIVEL) gevraagd om een consumentenonderzoek te doen naar de redenen van overstappen naar een ander ziekenfonds en de eventuele problemen die daarbij ondervonden worden. CVZ heeft het NIVEL verzocht voor 1 juli 2003 over de uitkomst van het onderzoek te rapporteren. </antwoord>
      <antwoord nummer="3">Of en in hoeverre sprake is van een onwenselijke beperking van keuzemogelijkheden is thans niet bekend. Het bij het antwoord op vraag 2 genoemde onderzoek zal hier naar verwachting meer informatie over verschaffen. </antwoord>
      <antwoord nummer="4">Ik heb geen aanwijzingen dat «de marktwerking niet werkt». Het grote aantal mensen dat rond de afgelopen jaarwisseling van verzekeraar is gewisseld is mijns inziens een indicatie van het tegendeel: verzekerden worden zich kennelijk steeds bewuster van de keuzemogelijkheden. </antwoord>
      <antwoord nummer="5">De noodzakelijke zorg – getoetst aan aantoonbare werking, kosteneffectiviteit en noodzaak van collectieve financiering – is opgenomen in het wettelijk pakket. De pakketsamenstelling is daarmee uitkomst van een politieke weging, waarin ook de betaalbaarheid van het stelsel op langere termijn is betrokken. In de aanvullende verzekering zitten alleen die voorzieningen waarover het kabinet van oordeel is dat die voor rekening en verantwoording van de betreffende verzekerden zelf kunnen komen. Of dergelijke voorzieningen vervolgens via een afzonderlijke particuliere verzekering aanvullend verzekerd worden, rekent het kabinet niet tot zijn verantwoordelijkheid. Als voor deze voorzieningen verzekeringen worden aangeboden, maakt de burger zelf de afweging of hij zich al dan niet aanvullend verzekert. </antwoord>
      <noten afkomstig="antwoord"/>
   </antwoorden>
</kvr>
