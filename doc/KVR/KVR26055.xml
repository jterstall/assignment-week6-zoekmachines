<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koenders (PvdA) aan de minister van Defensie over mogelijke steun van de Nederlandse ISAF-troepen aan de OEF-operaties tegen de Taliban. (Ingezonden 23 juni 2006); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26055
</item>
         <item attribuut="Inhoud">Vragen naar aanleiding van een bericht in De Volkskrant van 22 juni 2006. Gevraagd wordt hoe de Nederlandse steun zich verhoudt tot de toezegging in de brief van de ministers van Buza, van Defensie en van Ontwikkelingssamenwerking, 22 december 2005 (Kamerstuk 27925, nr. 193) dat de missies van ISAF en OEF strikt gescheiden zullen zijn.</item>
         <item attribuut="Rubriek">Veiligheidsbeleid en defensie (VN-vredesmacht)</item>
         <item attribuut="Trefwoorden">Afghanistan Militaire samenwerking VN</item>
         <item attribuut="Vindplaats">Kamervragen met antwoord 2005-2006, nr. 1867, Tweede Kamer</item>
         <item attribuut="Vraagnr_bij_indiening">2050615680</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="PvdA">Koenders</persoon>
         </item>
         <item attribuut="Datum_reaktie">2006-07-21</item>
         <item attribuut="Datum_indiening">2006-06-23</item>
         <item attribuut="Document-id">KVR26055</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3973" allpagenumbers="3973 3974" vetnummer="2050615680" code="0506tkkvr1867" lopendefooter="Tweede Kamer, vergaderjaar 2005–2006, Aanhangsel" filenaam="KVR26055" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1867" onderwerp="" indiendatum="2006-06-23">
         <vrager partij="PvdA" oorsprong="parlement">Koenders</vrager>
         <vraagt-aan>de minister van Defensie</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Klopt de berichtgeving dat de Nederlandse troepen de coalitietroepen van Enduring Freedom ondersteunen bij de huidige operaties tegen de Taliban? <voetnoot nummer="1"/>
      </vraag>
      <vraag nummer="2">Welke hand- en spandiensten leveren de Nederlandse ISAF-troepen exact ter ondersteuning van de Amerikanen en andere bondgenoten bij hun operaties tegen Taliban-strijders? </vraag>
      <vraag nummer="3">Hoe verhouden zich deze acties tot de expliciete toezegging dat de missies ISAF en OEF strikt gescheiden zullen zijn en dat alleen in absolute noodgevallen luchtsteun wordt gegeven? </vraag>
      <noten afkomstig="vraag">
         <noot nummer="2"/>
         <noot nummer="1" datum="2006-06-22" bron="de Volkskrant" titel="Missie ondersteunt offensief Amerika">de Volkskrant, 22 juni 2006: «Missie ondersteunt offensief Amerika»</noot>
         <noot nummer="2" documenttype="Kamerstuk" kamerstuk-id="27 925" documentnummer="193">Kamerstuk 27 925, nr. 193 , p. 15–16</noot>
      </noten>
   </vragen>
   <antwoorden aantal="1">
      <antwoord nummer="1, 2 en 3">Het zuiden van Afghanistan valt tot de formele overdracht aan ISAF onder gebiedsverantwoordelijkheid van OEF. Deze overdracht is gepland op 31 juli 2006. De Nederlandse missie in Uruzgan gaat formeel op 1 augustus 2006 van start. De Nederlandse militairen van de Deployment Task Force (DTF), die nu reeds in het zuiden van Afghanistan aanwezig zijn, dragen zorg voor de voorbereiding en opbouw voor de missie van de Task Force Uruzgan (TFU). De voornaamste taken van de DTF zijn de opbouw van de kampementen in Tarin Kowt en Deh Rawod en het transport van materieel. Voor de veiligheid van deze werkzaamheden is het noodzakelijk om in de omgeving van de kampementen en langs de routes verkenningen uit te voeren. Daarbij is het onvermijdelijk dat in enige mate wordt samengewerkt met de reeds in het gebied aanwezig zijnde coalitietroepen die daar opereren in het kader van OEF. Bij verkenningsactiviteiten en konvooitransporten wordt actief gebruik gemaakt van de bij coalitietroepen aanwezige kennis over het gebied, de aanwezige infrastructuur en de beveiligingssteun die coalitietroepen kunnen leveren. Zo worden gezamenlijke verkenningspatrouilles uitgevoerd en hebben coalitiepartners ondersteuning geleverd bij de beveiliging van Nederlandse konvooien. Ook worden in voorkomend geval gezamenlijk operaties tegen de Taliban uitgevoerd indien dit voor de directe veiligheid van de Nederlandse militairen in Tarin Kowt en Deh Rawod noodzakelijk is. Een dergelijke met OEF gecoördineerde operatie, waarbij door Nederlandse eenheden altijd op onder ISAF-regels wordt opgetreden, is recent uitgevoerd. Deze operatie had tot doel de Taliban in de nabij Tarin Kowt gelegen Baluchi-pas te verdrijven, om daarmee te voorkomen dat een directe dreiging voor het Nederlandse kampement zou ontstaan. De operatie is succesvol verlopen. Aan Nederlandse zijde zijn geen doden of gewonden gevallen. Er zijn bij deze operatie zeker 18 vermoedelijke Talibanstrijders door Nederlands vuur omgekomen. Door het wegnemen van een directe dreiging voor de Nederlandse militairen zijn tevens de omstandigheden waaronder de TFU op 1 augustus in Tarin Kowt haar missie kan beginnen aanzienlijk verbeterd. Overigens wordt deze operatie gevolgd door presentie van Afghaanse veiligheidstroepen om te voorkomen dat de Taliban kan terugkeren en door (wederopbouw-)activiteiten om de lokale bevolking in de Baluchivallei te ondersteunen. De ondersteuning van coalitietroepen met Nederlandse helikopters en vliegtuigen geschiedt conform de regelingen die wij in onze brief van 28 juni 2004 (Kamerstuk 27 925, nr. 133) aan de Tweede Kamer hebben gemeld. Deze regeling houdt in dat aan ISAF toegewezen Nederlandse eenheden, na instemming van de Nederlandse commandant, slechts in noodgevallen kunnen worden ingezet om coalitietroepen te ondersteunen of ontzetten. Van dergelijke inzet is tot op heden enkele malen sprake geweest. Omgekeerd kunnen Nederlandse militairen in noodgevallen een beroep doen op OEF-eenheden. De huidige beperkte samenwerking, die in het kader van een succesvolle overdracht van OEF aan ISAF noodzakelijk en onvermijdelijk is, geschiedt volledig onder de eerder aan de Tweede Kamer gemelde voorwaarden. Alle inspanningen van de DTF zijn daarbij gericht op de ontplooiing van de TFU. </antwoord>
      <noten afkomstig="antwoord"/>
   </antwoorden>
</kvr>
