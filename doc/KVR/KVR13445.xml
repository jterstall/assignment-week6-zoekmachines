<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Halsema (GroenLinks) en Swildens-Rozendaal (PvdA) aan de minister van Justitie over DNA-onderzoeken in het Nederlands Forensisch Instituut (NFI). (Ingezonden 9 maart 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13445
</item>
         <item attribuut="Inhoud">Vragen over een DNA-monster dat politierechercheurs hebben aangeboden aan het Nederlands Forensisch Instituut (NFI) van een man die niet officieel als verdachte was aangemerkt.</item>
         <item attribuut="Rubriek">Strafrecht en strafprocesrecht (Gerechtelijk vooronderzoek) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Gerechtelijk vooronderzoek Opsporingen</item>
         <item attribuut="Vindplaats">Kamervragen met antwoord 2000-2001, nr. 982, Tweede Kamer</item>
         <item attribuut="Vraagnr_bij_indiening">2000107700</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Halsema</persoon>
            <persoon partij="PvdA">Swildens-Rozendaal</persoon>
         </item>
         <item attribuut="Datum_reaktie">2001-04-03</item>
         <item attribuut="Datum_indiening">2001-03-09</item>
         <item attribuut="Document-id">KVR13445</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2047" allpagenumbers="2047 2048" vetnummer="2000107700" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13445" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="982" onderwerp="" indiendatum="2001-03-9">
         <vrager partij="GroenLinks" oorsprong="parlement">Halsema</vrager>
         <vrager partij="PvdA" oorsprong="parlement">Swildens-Rozendaal</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2001-04-3">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1" voetnoot="1">Klopt het bericht dat politierechercheurs een DNA-monster hebben aangeboden aan het Nederlands Forensisch Instituut (NFI) van een man die niet officieel als verdachte was aangemerkt? <voetnoot nummer="1"/>
      </vraag>
      <vraag nummer="2">Zo ja, wat is uw oordeel over dit incident, met name over de doelbewuste misleiding van de man door de politierechercheurs en de opdracht die de rechter-commissaris aan het NFI heeft gegeven? </vraag>
      <vraag nummer="3">Bent u bereid om stappen te nemen ter bescherming van de persoon wiens DNA-profiel onrechtmatig is opgemaakt? Krijgt het NFI opdracht zijn DNA-profiel te verwijderen en zijn celmateriaal te vernietigen? </vraag>
      <vraag nummer="4">Bent u bereid onderzoek te doen naar het handelen van de betrokken rechercheurs? </vraag>
      <vraag nummer="5">Zijn u andere gevallen bekend van onrechtmatige bewijsgaring door middel van het verzamelen van DNA-materiaal van personen die niet verdacht zijn? </vraag>
      <vraag nummer="6">Zo ja, hoeveel zijn dit er, en welke gevolgen heeft bekendwording (gehad) voor de mogelijke verdachten? </vraag>
      <vraag nummer="7">Vindt er controle plaats op de vernietiging van onrechtmatig verkregen DNA-profielen en celmateriaal? </vraag>
      <vraag nummer="8">Zo ja, kunt u met zekerheid stellen dat geen onrechtmatig verkregen DNA-profielen en celmateriaal worden bewaard? Zo neen, bent u bereid te bevorderen dat dit daadwerkelijk gebeurt? </vraag>
      <vraag nummer="9">Bent u bereid om het College van PG’s richtlijnen te laten uitvaardigen teneinde onderzoek uit onrechtmatig verkregen celmateriaal, ten behoeve van het opstellen van een DNA-profiel, tegen te gaan? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op eerdere vragen terzake van het lid Dittrich, ingezonden 7 maart jl. </toelichting>
   <antwoorden aantal="7">
      <antwoord nummer="1">Nee. Het College van procureurs-generaal heeft mij desgevraagd medegedeeld dat de betreffende persoon op het moment van inbeslagname wel degelijk als verdachte in betreffende moordzaak was aan te merken. Tegen hem was een gerechtelijk vooronderzoek geopend en er was een bevel tot observatie afgegeven. </antwoord>
      <antwoord nummer="2">Vooropgesteld moet worden dat het hier om een individuele strafzaak gaat, die op dit moment nog onder de rechter is. Ik kan deze vraag dan ook slechts zeer terughoudend beantwoorden. Het is immers aan de strafrechter om te zijner tijd te beoordelen of in deze strafzaak het bewijs op rechtmatige wijze verkregen is. Wel kan ik enkele gegevens verstrekken die voor een voorlopige beoordeling van deze zaak van belang zijn. Van belang is in de eerste plaats dat de rechter-commissaris in deze zaak opdracht heeft gegeven tot het verrichten van DNA-onderzoek aan de koffiekopjes. Daaraan ligt derhalve een oordeel van de onafhankelijke rechter ten grondslag. Verder heeft de raadkamer van de rechtbank geoordeeld dat niet aannemelijk is geworden dat de eerste DNA-afname (gedoeld wordt op het koffiekopje) onrechtmatig was. Geconcludeerd kan derhalve worden dat de rechters die zich een oordeel over de zaak hebben gevormd, de gang van zaken niet onrechtmatig hebben geoordeeld. De oordeelsvorming van de rechter-commissaris en de raadkamer kan worden geplaatst tegen de achtergrond van het zogenaamde tandenborstelarrest van de Hoge Raad van 9 juni 1999 (NJ 2000, 10). Daaruit blijkt dat DNA-onderzoek ter identificatie van een bekende verdachte kan plaatsvinden aan ander dan afgenomen celmateriaal; in casu ging het om celmateriaal op onder andere tandenborstels. Uit de overwegingen van de Hoge Raad volgt niet dat de omstandigheid dat zulk onderzoek buiten medeweten van de verdachte plaatsvindt, aan materiaal dat verkregen is op de wijze als waarvan in deze zaak sprake is, met zich mee zou brengen dat zulk onderzoek niet wettelijk toegelaten zou zijn. In mijn brief van 9 maart 2001 (Kamerstukken II 2000/2001, 27 400 VI, nr. 55) heb ik aangegeven dat het voorgaande mij geen aanleiding geeft te veronderstellen dat sprake is van onrechtmatig verkregen bewijsmateriaal. </antwoord>
      <antwoord nummer="3 en 4">Nu er mijns inziens gelet op het antwoord bij vraag 2 geen aanleiding is te veronderstellen dat het onderhavige DNA-profiel onrechtmatig is opgemaakt, is er geen reden de gevraagde stappen te nemen. </antwoord>
      <antwoord nummer="5">Uit informatie van het College van procureurs-generaal is mij bekend dat er gevallen zijn waarin DNA-onderzoek is uitgevoerd aan ander dan afgenomen lichaamsmateriaal van personen, die niet als verdachte in de zin van artikel 27 van het Wetboek van Strafvordering konden worden aangemerkt. Uit de overwegingen van het eerder gememoreerde tandenborstelarrest volgt niet dat dergelijk DNA-onderzoek thans niet wettelijk toegelaten zou zijn. </antwoord>
      <antwoord nummer="6">In vier zaken heeft de behandelend officier van justitie de opdracht gegeven tot onderzoek van lichaamsmateriaal van niet-verdachten dat kleefde aan inbeslaggenomen voorwerpen. In één geval is, toen de recherche-officier bleek op welke wijze het lichaamsmateriaal verkregen was, de opdracht tot het uitvoeren van DNA-onderzoek ingetrokken. In de drie andere zaken is het DNA-onderzoek wel uitgevoerd en heeft het ertoe geleid dat de persoon van wie het lichaamsmateriaal afkomstig was, niet als verdachte kon worden aangemerkt. Het lichaamsmateriaal en het daaruit gedestilleerde DNA-profiel is in alle gevallen vernietigd. Deze wijze van bewijsgaring heeft geen gevolgen gehad voor de onderzochte personen. Inbeslagneming van voorwerpen met lichaamsmateriaal van een niet-verdachte ten behoeve van DNA-onderzoek lijkt op basis van het eerder aangehaalde tandenborstelarrest mogelijk. Inbeslagneming eist namelijk een verdenking, niet een verdachte. </antwoord>
      <antwoord nummer="7 en 8">De directeur van het Nederlands Forensisch Insitituut is beheerder van de DNA-databank. Het NFI is een dienst van het Ministerie van Justitie die valt onder de ministeriële verantwoordelijkheid. De directeur van het NFI ziet erop toe dat de DNA-profielen en het celmateriaal bijtijds worden vernietigd. Hij is evenwel niet verantwoordelijk voor het toetsen van de rechtmatigheid van de verkrijging van het voor DNA-onderzoek aangeboden celmateriaal en het daaruit verkregen profiel. Die verantwoordelijkheid ligt bij de opdrachtgever van het DNA-onderzoek. Daarnaast heeft de Registratiekamer ingevolge artikel 37, tweede lid, van de Wet persoonsregistraties de mogelijkheid erop toe te zien dat de DNA-profielen en het celmateriaal die bij het Nederlands Forensisch Instituut worden bewaard, rechtmatig zijn verkregen en binnen de daarvoor geldende termijnen worden vernietigd. De Registratiekamer kan daartoe een onderzoek instellen (zie artikel 46 van de Wet persoonsregistraties). Tot nu toe heeft de Registratiekamer geen aanleiding gezien van deze mogelijkheid gebruik te maken. Het is gelet op het voorgaande niet mogelijk met zekerheid te stellen dat nooit een onrechtmatig verkregen DNA-profiel of celmateriaal zal worden bewaard; in wet- en regelgeving liggen echter toereikende waarborgen besloten om dit daadwerkelijk tegen te gaan. </antwoord>
      <antwoord nummer="9">Indien het bij de Eerste Kamer aanhangige voorstel van wet tot wijziging van de regeling van het DNA-onderzoek in strafzaken (Kamerstukken II 2000/2001, 26 271, nr. 210) tot wet wordt verheven en in werking treedt, kan ingevolge de artikelen 151c, tweede lid, en 195d, tweede lid, van het Wetboek van Strafvordering DNA-onderzoek bij niet-verdachten uitsluitend worden verricht aan de hand van afgenomen lichaamsmateriaal. Voor dat afnemen moet een niet-verdachte zijn schriftelijke toestemming verlenen. Op korte termijn zal het College van procureurs-generaal vooruitlopend daarop nadrukkelijk onder de aandacht van de hoofdofficieren van justitie brengen dat de bevoegdheid tot inbeslagneming niet langer dient te worden gebruikt om lichaamsmateriaal te vergaren van niet-verdachten. Verder zal het College een Aanwijzing opstellen met een instructie over de (grenzen van de) toepassing van de bevoegdheden van de officier van justitie op het gebied van DNA-onderzoek. Deze Aanwijzing zal gelijktijdig met de nieuwe DNA-regeling in werking treden. </antwoord>
      <noten afkomstig="antwoord"/>
   </antwoorden>
</kvr>
