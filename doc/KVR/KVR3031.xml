<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Zijl (PvdA) over de arbeidsomstandigheden en arbeidsvoorwaarden in de tuinbouwsector. (Ingezonden 10 april 1996); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3031
</item>
         <item attribuut="Rubriek">Arbeid (Arbeidsomstandigheden) Landbouw (Tuinbouw)</item>
         <item attribuut="Trefwoorden">Arbeidsomstandigheden Tuinbouw</item>
         <item attribuut="Vindplaats">Kamervragen met antwoord 1995-1996, nr. 1076, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="PvdA">Van Zijl</persoon>
         </item>
         <item attribuut="Datum_reaktie">1996-05-06</item>
         <item attribuut="Datum_indiening">1996-04-10</item>
         <item attribuut="Document-id">KVR3031</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2189" allpagenumbers="2189 2190" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1076" onderwerp="" indiendatum="1996-04-10">
         <vrager partij="PvdA" oorsprong="parlement">Van Zijl</vrager>
         <vraagt-aan/>
      </vraagdata>
      <antwoorddata antwoorddatum="1996-05-6">
         <antwoorder functie="minister" ministerie="Sociale Zaken en Werkgelegenheid">Melkert</antwoorder>
         <mede-antwoorder>de minister van Landbouw, Natuurbeheer en Visserij</mede-antwoorder>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Kent u de berichtgeving <voetnoot nummer="1"/>over de verslechteringen in de arbeidsvoorwaarden en in de arbeidsomstandigheden voor werknemers in de tuinbouwsector? Bent u bereid te onderzoeken of sprake is van stelselmatige overtredingen van de Wet minimumvakantiebijslag en van de Arbeidsomstandighedenwet? Zo ja, bent u bereid de resultaten van dit onderzoek aan de Tweede Kamer te doen toekomen? </vraag>
      <vraag nummer="2">Is recentelijk sprake van een toename van het aantal aanvragen voor ontslagvergunningen in de tuinbouwsector bij de Regionaal Directeuren Arbeidsvoorziening? Zo ja, kunt u een overzicht geven van de gevolgde motiveringen van de verstrekte vergunningen? Is tevens sprake van een recente toename van het aantal ontbindingen door de rechter van arbeidsovereenkomsten in de tuinbouwsector? </vraag>
      <vraag nummer="3">Is er momenteel geen sprake van de gewenste brede aanpak van de arbeidsverhoudingen in de tuinbouwsector, zoals gesteld door de minister van Landbouw, Natuurbeheer en Visserij? Zo ja, bent u bereid om gezamenlijk met de minister van Landbouw, Natuurbeheer en Visserij een initiatief te nemen ter stimulering van de gewenste brede aanpak van de arbeidsverhoudingen? </vraag>
      <noten afkomstig="vraag">
         <noot nummer="2"/>
         <noot nummer="1" datum="1996-03-15" bron="Agrarisch Dagblad">Agrarisch Dagblad, 15 maart 1996</noot>
         <noot nummer="2" documenttype="Kamerstuk" kamerstuk-id="24 140" documentnummer="15">Kamerstuk 24 140, nr. 15</noot>
      </noten>
   </vragen>
   <antwoorden aantal="3">
      <antwoord nummer="1">De berichtgeving in het Agrarisch Dagblad is mij bekend. Nagegaan is of bij de Inspectiedienst van dit ministerie reeds bevestiging kon worden verkregen van de verslechteringen in de arbeidsvoorwaarden en de arbeidsomstandigheden op basis van bij deze dienst binnengekomen klachten. Dit is niet het geval. De tuinbouwsector kent zeker enkele bijzondere risico’s op het terrein van toxische stoffen (bestrijdingsmiddelen) fysieke belasting en klimaat. Deze risico’s zijn echter niet nieuw en ook niet groter geworden. Als uitvloeisel van het Convenant Arbeidsomstandigheden Agrarische sectoren, dat in juli 1994 is afgesloten tussen sociale partners en de Ministeries van Landbouw, Natuurbeheer en Visserij en Sociale Zaken en Werkgelegenheid, zijn afspraken gemaakt over investeringen in verbeteringen van de arbeidsomstandigheden in de verschillende agrarische sectoren. Ook is een inspectieprogramma vastgesteld voor meerdere jaren, waarin elk jaar de tuinbouwsector in alle regio’s door de Inspectiedienst SZW wordt geı¨nspecteerd. De resultaten van het inspectieprogramma zullen te zijner tijd de Kamer worden toegezonden. Voor de naleving van arbeidsvoorwaarden, al dan niet gebaseerd op een cao maar wel met inachtneming van de wettelijke arbeidsrechtelijke bepalingen, is van belang dat dit primair een zaak is van werkgevers en werknemers. Waar afspraken niet worden nagekomen is het oordeel uiteindelijk aan de burgerlijke rechter. Dat geldt eveneens voor de naleving van de Wet minimumloon en minimumvakantiebijslag (WML), waaraan de werkgever tenminste heeft te voldoen. In deze wet is in artikel 18a, b en c wel een bevoegdheid tot onderzoek en informatieverstrekking van de Minister van Sociale Zaken en Werkgelegenheid geregeld. Ik ben bereid onderzoek te doen naar de naleving van de WML in de tuinbouwsector als onderdeel van het eerstvolgende (1997) algemeen WML-onderzoek, zodat op basis van de uitkomsten daarvan een beeld kan worden gegeven van de naleving van deze wet in die sector. De resultaten van dit onderzoek zullen eveneens te gelegener tijd aan het Parlement worden gezonden. </antwoord>
      <antwoord nummer="2">Over een recente toename van ontslagaanvragen vanuit de tuinbouwsector is mij niets bekend. In de tuinbouw wordt veel gewerkt op basis van contracten voor bepaalde tijd, welke van rechtswege eindigen en waarvoor derhalve geen ontslagvergunning van de Regionaal Directeur Arbeidsvoorziening benodigd is. Voor zover er wel een ontslagvergunning wordt afgegeven, worden geen specifieke gegevens over de tuinbouwsector bijgehouden maar alleen voor de landbouw in zijn geheel. Door de Regionale Directeuren voor de Arbeidsvoorziening worden elk kwartaal cijfers aangeleverd, echter over het eerste kwartaal 1996 zijn deze gegevens eerst medio juni a.s. voorhanden. De ontslagaanvragen zijn ingedeeld in drie categoriee¨n, te weten «persoonlijke redenen», «arbeidsongeschiktheid» en «bedrijfseconomisch» en er zijn verder geen nadere gegevens beschikbaar over de gevolgde motiveringen van de ontslagvergunningen. Over recente ontbindingen van arbeidsovereenkomsten door de burgerlijke rechter zijn evenmin recente gegevens voorhanden en deze worden ook niet uitgesplitst naar branche. Op basis van gegevens van de bedrijfsvereniging via het GUO kan inzicht worden gegeven in de instroom in de werkloosheidswet in de tuinbouwsector, die indicatie inhouden van afgegeven ontslagvergunningen. De beschikbare meest recente gegevens betreffen de eerste 2 maanden van dit jaar. Met tussen haakjes aangegeven het cijfer van de overeenkomstige periode 1995, bedraagt het aantal toekenningen over januari en februari 1996 resp. 1064 (1027) en 827 (831). Uit deze cijfers blijkt niet dat er sprake is van een relevante stijging in de WW-instroom vanuit bedoelde tuinbouwsector. </antwoord>
      <antwoord nummer="3">In de aangehaalde brief wordt gedoeld op een brede aanpak van de herstructurering van de glastuinbouwsector, waarvoor het van groot belang is dat werkgevers en werknemers op korte termijn toenadering zoeken. Voor de toenadering tussen partijen spelen ook andere elementen een rol dan die welke heel direct met de herstructurering zelf van doen hebben maar die voor het herstel van werkbare onderlinge verhoudingen voor partijen wel voorwaarden kunnen zijn. Een brede aanpak vergt ook een brede opstelling van partijen met voldoende mandaat van de respectievelijke achterbannen. Een en ander is vooral een zaak van partijen zelf. De Minister van Landbouw, Natuurbeheer en Visserij en ondergetekende kunnen naar partijen benadrukken dat sociale rust en evenwichtige arbeidsverhoudingen van groot belang zijn voor het slagen van de herstructurering van de sector. </antwoord>
      <noten afkomstig="antwoord"/>
   </antwoorden>
</kvr>
