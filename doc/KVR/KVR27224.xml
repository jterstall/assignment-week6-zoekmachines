<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Ulenbelt (SP) aan de minister van Sociale Zaken en Werkgelegenheid naar aanleiding van ontslagbescherming van arbeidsongeschikten bij de KLM. (Ingezonden 10 januari 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27224
</item>
         <item attribuut="Inhoud">Vragen naar aanleiding van de afspraken bij KLM om werknemers die minder dan 35% arbeidsongeschikt zijn, in dienst te houden. Zijn er in CAO's afspraken gemaak over deze groep werknemers en hoeveel van deze mensen zijn in 2006 ontslagen. Zou er een algemeen ontslagverbod voor deze gedeeltelijk arbeidsongeschikten geregeld moeten worden. De bijlagen waarnaar minister De Geus (SZW) in zijn antwoord verwijst, zijn ter inzage gelegd bij het Centraal Informatiepunt Tweede Kamer.</item>
         <item attribuut="Rubriek">Inkomen en rechtspositie (Ontslagen) Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG))</item>
         <item attribuut="Trefwoorden">Arbeidsongeschiktheid Ontslagen</item>
         <item attribuut="Vindplaats">Kamervragen met antwoord 2006-2007, nr. 728, Tweede Kamer</item>
         <item attribuut="Vraagnr_bij_indiening">2060705170</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">Ulenbelt</persoon>
         </item>
         <item attribuut="Datum_reaktie">2007-02-06</item>
         <item attribuut="Datum_indiening">2007-01-10</item>
         <item attribuut="Document-id">KVR27224</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1567" allpagenumbers="1567 1568" vetnummer="2060705170" code="0607tkkvr728" lopendefooter="Tweede Kamer, vergaderjaar 2006–2007, Aanhangsel" filenaam="KVR27224" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="728" onderwerp="" indiendatum="2007-01-10">
         <vrager partij="SP" oorsprong="parlement">Ulenbelt</vrager>
         <vraagt-aan/>
      </vraagdata>
      <antwoorddata antwoorddatum="2007-02-6">
         <antwoorder functie="minister" ministerie="Sociale Zaken en Werkgelegenheid">De Geus</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van de afspraken tussen FNV Bondgenoten en de KLM om werknemers, die volgens de Wet Werk en Inkomen naar Arbeidsvermogen (WIA) minder dan 35% arbeidsongeschikt zijn, in dienst te houden? <voetnoot nummer="1"/>
      </vraag>
      <vraag nummer="2">Hoeveel werknemers met een arbeidsongeschiktheidspercentage van 35% of minder op grond van de WIA zijn in 2006 ontslagen? Hoeveel zijn in dienst gebleven? Als deze cijfers niet beschikbaar zijn, wilt u dat dan laten onderzoeken? Zo neen, waarom niet? </vraag>
      <vraag nummer="3">In hoeveel en in welke CAO’s zijn afspraken gemaakt om arbeidsongeschikten die geen uitkering op grond van de WIA ontvangen in dienst te houden? </vraag>
      <vraag nummer="4">Bent u van mening dat werkgevers de morele en maatschappelijke plicht hebben om deze arbeidsongeschikten in dienst te houden? Zo neen, waarom niet? </vraag>
      <vraag nummer="5">Bent u in staat algemeenverbindendverklaring van bedrijfstak-CAO’s te weigeren als ontslagbescherming van deze arbeidsongeschikten niet is geregeld? Waarom niet? </vraag>
      <vraag nummer="6">Bent u bereid maatregelen te treffen voor een algemeen ontslagverbod voor deze arbeidsongeschikten? Zo neen, waarom niet? </vraag>
      <noten afkomstig="vraag">
         <noot nummer="1" datum="2007-01-4" bron="Radio 1 Journaal">Radio 1 Journaal, 4 januari 2007</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Bij ontslag is het van belang onderscheid te maken tussen de periode dat de werkgever verplicht is de zieke werknemer het loon door te betalen en de periode daarna. Voor de periode dat de werkgever het loon doorbetaald, is het de werkgever in beginsel verboden om de werknemer te ontslaan. Wat betreft de periode waarin de werkgever niet meer verplicht is het loon van een zieke werknemer door te betalen, worden geen gegevens bijgehouden specifiek over het aantal al dan niet ontslagen werknemers met een arbeidsongeschiktheidspercentage van 35 of minder. Wel is recent door Regioplan – in opdracht van de Stichting van de Arbeid (Star) – onder deze doelgroep onderzoek gedaan. In het sociaal akkoord van het najaar 2004 hebben sociale partners met elkaar afgesproken om de re-integratie van werknemers met een arbeidsongeschiktheidspercentage van 35 of minder te zullen monitoren, zodat een duidelijk beeld ontstaat over de uitvoering en de resultaten van de re-integratiepraktijk. Voor dit onderzoek zijn ca. 3000 werknemers benaderd, waarvan er ca. 1000 binnen de responsperiode de vragenlijst ingevuld hebben teruggestuurd. Hieruit bleek, dat meer dan de helft van de respondenten (57%) tijdens de eerste twee ziektejaren nog heeft gewerkt. Meer dan de helft van de (55%) van de werknemers heeft op het moment dat zij de vragenlijst invulden geen dienstverband meer met hun oude werkgever. Van de laatste groep is 62% (396) ontslagen. Ongeveer een vijfde van de respondenten die geen dienstverband meer hebben bij hun oude werkgever is inmiddels aan het werk bij een andere werkgever. Dit zijn 122 respondenten. Van degenen die nog wel een dienstverband hebben (bij de oude werkgever), is 80% alweer aan het werk bij deze werkgever. </antwoord>
      <antwoord nummer="3">SZW volgt cao-ontwikkelingen op basis van de 123 grootste cao’s in Nederland. In ten minste 13 cao’s zijn afspraken aangetroffen over het in dienst houden van werknemers die minder dan 35% arbeidsongeschikt zijn. Dit zijn de Contractcateringbranche, Holland Casino, ABN AMRO, ING, Deltalloyd, Akzo Nobel, Ziekenhuizen, Geestelijke Gezondheidszorg, Jeugdzorg, Kinderopvang, Gehandicaptenzorg, Verpleeg- en Verzorgingshuizen en de Particuliere Beveiliging. Volledigheidshalve wil ik er op wijzen dat de afspraken die met KLM zijn gemaakt nog niet zijn neergeslagen in een bij SZW aangemelde cao. </antwoord>
      <antwoord nummer="4">Zie het antwoord op vraag 6. </antwoord>
      <antwoord nummer="5">Er bestaat geen wet of regelgeving die voorschrijft dat cao-partijen afspraken moeten maken over specifieke arbeidsvoorwaardelijke onderwerpen in het algemeen en over ontslagbescherming van arbeidsongeschikten in het bijzonder. Dat zou ook in strijd zijn met de onderhandelingsvrijheid van cao-partijen. Cao-partijen zijn vrij om zelf te bepalen om wel of geen cao af te sluiten en om te bepalen welke afspraken wel en niet deel uitmaken van een cao. Bij avv wordt dan ook niet getoetst op de inhoud van de afspraken tussen sociale partners. </antwoord>
      <antwoord nummer="6" voetnoot="1">Allereerst geldt dat een werkgever een werknemer de eerste twee ziektejaren in dienst moet houden. In deze periode kan de werkgever een zieke werknemer niet ontslaan, wegens het opzegverbod dat geldt bij ziekte. Daarnaast worden werkgevers en werknemers via de Wet Verbetering poortwachter en de Wet Verlenging loondoorbetaling bij ziekte 2003 sterk gestimuleerd alles in het werk te stellen om tot een succesvolle re-integratie te komen. Het is de verantwoordelijkheid van werkgevers en werknemers om binnen dit kader te komen tot de re-integratie van arbeidsongeschikte werknemers. Als alle inspanningen niet tot een succesvolle re-integratie leiden en de werknemer na twee jaar een arbeidsongeschiktheidsuitkering aanvraagt bij het UWV, dan verricht het UWV de zogenaamde poortwachterstoets. Deze houdt in, dat het UWV beoordeelt of de werkgever en de werknemer tijdens de ziekteperiode al het mogelijke hebben gedaan om de werknemer weer zo snel mogelijk aan de slag te krijgen. Onvoldoende re-integratie-inspanningen van de werkgever leiden ertoe dat de periode waarover de werkgever het loon moet doorbetalen met ten hoogste één jaar wordt verlengd. In dat geval wordt ook het opzegverbod wegens ziekte verlengd en kan de werknemer dus niet worden ontslagen. De verantwoordelijkheid van sociale partners voor deze werknemers is nadrukkelijk door de SER bepleit en is naar aanleiding van genoemd onderzoek ook door de Stichting van de Arbeid onderstreept. De sociale partners zijn nu bezig met de uitvoering van de beleidsconclusies (zie bijlage). Bijlagen: <voetnoot nummer="1"/>• Onderzoek naar werknemers die minder dan 35% arbeidsongeschikt zijn • Beleidsconclusies van de Stichting van de Arbeid naar aanleiding van de uitkomsten van het Onderzoek naar de re-integratie van werknemers die minder dan 35% arbeidsongeschikt zijn </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
