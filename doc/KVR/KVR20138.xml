<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Visser (VVD) aan de staatssecretaris van Sociale Zaken en Werkgelegenheid over de rechtsgeldigheid van een arbeidscontract bij het weigeren van een tewerkstellingsvergunning. (Ingezonden 2 april 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20138
</item>
         <item attribuut="Inhoud">Vragen over de rechtsgeldigheid van een contract van een werkgever met een werkgever uit een niet-EU-land, ook nadat het Centrum voor Werk en Inkomen (CWI) de tewerkstellingvergunning voor de werknemer weigert. Kennelijk blijft de werkgever verantwoordelijk voor de financiële gevolgen van het gesloten arbeidscontract.</item>
         <item attribuut="Rubriek">Arbeid (Werknemers) Inkomen en rechtspositie (Algemeen)</item>
         <item attribuut="Trefwoorden">Arbeid Buitenlandse werknemers</item>
         <item attribuut="Vindplaats">Kamervragen met antwoord 2003-2004, nr. 1415, Tweede Kamer</item>
         <item attribuut="Vraagnr_bij_indiening">2030411890</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="VVD">Visser</persoon>
         </item>
         <item attribuut="Datum_reaktie">2004-04-26</item>
         <item attribuut="Datum_indiening">2004-04-02</item>
         <item attribuut="Document-id">KVR20138</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2989" allpagenumbers="2989 2990" vetnummer="2030411890" code="0304tkkvr1415" lopendefooter="Tweede Kamer, vergaderjaar 2003–2004, Aanhangsel" filenaam="KVR20138" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1415" onderwerp="" indiendatum="2004-04-2">
         <vrager partij="VVD" oorsprong="parlement">Visser</vrager>
         <vraagt-aan>de staatssecretaris van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2004-04-26">
         <antwoorder functie="staatssecretaris" ministerie="Sociale Zaken en Werkgelegenheid">Rutte</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u ervan op de hoogte dat wanneer een werkgever met een werknemer afkomstig uit een niet-EU-land een arbeidscontract afsluit, dit arbeidscontract rechtsgeldig blijft als de tewerkstellingsvergunning voor deze werknemer wordt geweigerd door het Centrum voor Werk en Inkomens? </vraag>
      <vraag nummer="2">Beaamt u dat dit voor werkgevers hoogst vervelende gevolgen met zich meebrengt wanneer deze de werknemer niet te werk mag stellen, maar wel moet opdraaien voor de (financiële) gevolgen van het gesloten arbeidscontract? </vraag>
      <vraag nummer="3">Beaamt u dat dit, vooral voor het midden- en kleinbedrijf, een rampzalige situatie tot gevolg kan hebben? </vraag>
      <vraag nummer="4">Bent u bereid om op zo kort mogelijke termijn de Wet Arbeid Vreemdelingen (en eventuele andere wet- en regelgeving) aan te passen om ervoor zorg te dragen dat een arbeidscontract automatisch ontbonden wordt wanneer de benodigde tewerkstellingsvergunning wordt geweigerd? Of wilt u dit via een ander weg oplossen? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1">Ja. </antwoord>
      <antwoord nummer="2 en 3">Het feit dat de werkgever de desbetreffende vreemdeling niet mag te werk stellen, is reden om tot opzegging van het arbeidscontract over te gaan. Indien in de arbeidsovereenkomst een proeftijd is afgesproken, is beëindiging van het contract voor de werkgever geen probleem. Indien geen proeftijd is afgesproken zal de werkgever het arbeidscontract moeten opzeggen en daarvoor een ontslagvergunning aanvragen bij de CWI dan wel het arbeidscontract laten ontbinden via de kantonrechter. Omdat het effectueren van de arbeidsovereenkomst leidt tot illegale tewerkstelling, is het niet verkrijgen van de tewerkstellingsvergunning reden voor het verkrijgen van de ontslagvergunning c.q. ontbinding van de arbeidsovereenkomst. Jurisprudentie geeft aan dat de illegale status van een vreemdeling met zich meebrengt dat het dienstverband op korte termijn beëindigd behoort te worden (kantonrechter Leiden in uitspraak, geannoteerd in de Staatscourant nr. 252, 29 december 1995). Wel zal in geval van ontbinding de werkgever gehouden kunnen zijn om een ontbindingsvergoeding te betalen. Aangezien het arbeidscontract ontbonden wordt nog voor of zeer korte tijd na inwerkingtreding van het contract, zullen de financiële gevolgen voor de werkgever echter gering zijn. Voor wat betreft de opzegging van de arbeidsovereenkomst via de ontslagprocedure van de CWI, heeft de CWI toegezegd om ontslagaanvragen op grond van niet verlening van de tewerkstellingsvergunning bij voorrang in behandeling te nemen. Hoewel opzegging c.q. ontbinding van een arbeidsovereenkomst natuurlijk altijd vervelende gevolgen heeft voor de werkgever en de arbeidsmigrant omdat bepaalde verwachtingen niet geëffectueerd kunnen worden, is er, gelet op de mogelijkheid tot het op korte termijn opzeggen c.q. ontbinden van de arbeidsovereenkomst, geen sprake van «een rampzalige situatie». </antwoord>
      <antwoord nummer="4">Ik ben van mening dat er geen aanleiding is om de betrokken regelgeving te wijzigen. De werkgever zal zich moeten vergewissen of de betrokken werknemer met wie hij een arbeidsovereenkomst aangaat een geldige verblijfstitel heeft en ook gerechtigd is om in Nederland te werken. Bovengenoemde uitspraak van de rechter geeft ook aan dat de werkgever die handelt in strijd met de Wet arbeid vreemdelingen zich niet kan onttrekken aan de civielrechtelijke gevolgen van de door hem aangegane arbeidsovereenkomst. Ook omdat de problematiek beperkt is, ligt wijziging van de regelgeving (Burgerlijk Wetboek) niet in de rede. De CWI heeft bovendien aangegeven dat zij in de informatievoorziening de werkgever zal wijzen op het risico dat een arbeidsovereenkomst tussen werkgever en vreemdeling rechtsgeldig blijft, ook in de situatie dat geen tewerkstellingsvergunning wordt afgegeven. </antwoord>
      <noten afkomstig="antwoord"/>
   </antwoorden>
</kvr>
