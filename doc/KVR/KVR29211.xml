<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="2">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Ham (D66) aan de minister van Buitenlandse Zaken over de mogelijke executie van 18 Nigeriaanse mannen. (Ingezonden 16 augustus 2007); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29211
</item>
         <item attribuut="Inhoud">Vragen naar aanleiding bericht op website 'gaysite.nl' (11 augustus 2007), dat in Nigeria 18 mannen zijn opgepakt en voor een islamitische rechtbank zijn aangeklaagd wegens homoseksuele handelingen, waarvoor zij mogelijk veroordeeld worden tot de dood door steniging. Indiener vraagt om inzet Nederlandse regering bij de Nigeriaanse ambassadeur teneinde deze executies te voorkomen. Welke acties onderneemt de minister van Buitenlandse Zaken in het licht van zijn beantwoording van eerdere vragen over een homowet in Nigeria (Aanhangsel van de Handelingen 2006-2007, nr. 824).</item>
         <item attribuut="Rubriek">Staats- en bestuursrecht (Grondrechten)</item>
         <item attribuut="Trefwoorden">Homoseksuelen Mensenrechten Nigeria</item>
         <item attribuut="Vindplaats">Kamervragen met antwoord 2006-2007, nr. 2536, Tweede Kamer</item>
         <item attribuut="Vraagnr_bij_indiening">2060723190</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="D66">Van der Ham</persoon>
         </item>
         <item attribuut="Datum_reaktie">2007-08-29</item>
         <item attribuut="Datum_indiening">2007-08-16</item>
         <item attribuut="Document-id">KVR29211</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5365" allpagenumbers="5365" vetnummer="2060723190" code="0607tkkvr2536" lopendefooter="Tweede Kamer, vergaderjaar 2006–2007, Aanhangsel" filenaam="KVR29211" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2536" onderwerp="" indiendatum="2007-08-16">
         <vrager partij="D66" oorsprong="parlement">Van der Ham</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="2007-08-29">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder/>
      </antwoorddata>
   </meta>
   <vragen aantal="2">
      <vraag nummer="1" voetnoot="1">Heeft u kennisgenomen van het bericht dat in Nigeria 18 mannen zijn opgepakt en voor een islamitische rechtbank zijn aangeklaagd wegens het verrichten van homoseksuele handelingen, waarvoor zij mogelijk veroordeeld worden tot de dood door steniging? <voetnoot nummer="1"/>Hoe beoordeelt u dit bericht? </vraag>
      <vraag nummer="2">Welke acties onderneemt u tegenover de Nigeriaanse regering teneinde deze executies te voorkomen? Is dit bericht reden voor u om de Nigeriaanse ambassadeur te ontbieden? Zo neen, waarom niet? Onderneemt de Nederlandse ambassadeur in Nigeria actie op dit gebied? Zo neen, waarom niet? Welke acties onderneemt u, mede in het licht van uw antwoorden op eerdere schriftelijke vragen over een homowet in Nigeria , in EU-verband? </vraag>
      <noten afkomstig="vraag">
         <noot nummer="2"/>
         <noot nummer="1" datum="2007-08-11" bron="www.gaysite.nl">www.gaysite.nl, 11 augustus 2007</noot>
         <noot nummer="2" documenttype="Kamervragen" documentnummer="824" documentjaargang="2006-2007">Aanhangsel Handelingen, nr. 824, vergaderjaar 2006–2007.</noot>
      </noten>
   </vragen>
   <antwoorden aantal="2">
      <antwoord nummer="1">Ja. Uit dit bericht blijkt de nog immer bestaande stigmatisering van en intolerantie tegenover homoseksuelen in (delen van) de Nigeriaanse samenleving. Dit acht ik verontrustend. Er is echter geen sprake van een aanklacht wegens homoseksueel gedrag, waarvoor een veroordeling tot de doodstraf mogelijk zou zijn. Uit thans beschikbare informatie blijkt dat betrokkenen worden beschuldigd van schending van art. 372(2) (e) van het shari’a-strafrecht, dat travestie en aannemelijkheid van homoseksueel gedrag strafbaar stelt met maximaal een jaar gevangenisstraf of twee jaar voor recidivisten. Inmiddels zijn vijf van de 18 aangeklaagden op borgtocht vrijgelaten. </antwoord>
      <antwoord nummer="2">Teneinde de kans op succes te vergroten kunnen interventies tegenover de Nigeriaanse regering het beste worden uitgevoerd in EU-verband. Daartoe is evenwel volledige informatie nodig over de exacte gang van zaken m.b.t. de gearresteerden. Ik heb de Nederlandse ambassadeur te Abuja verzocht deze informatie te verzamelen en vervolgens met zijn EU-collega’s te bezien op welke wijze de kwestie op de beste manier onder de aandacht van de autoriteiten gebracht kan worden. Gelet op bovenstaande acht ik het ontbieden van de Nigeriaanse ambassadeur nog niet aan de orde. Zoals eerder gemeld steunt de Nederlandse ambassade te Abuja diverse Nigeriaanse maatschappelijke organisaties bij hun lobby tegen het in maart 2006 ingediende wetsvoorstel «Same Sex Marriage Prohibition Act». Aangezien de bij dit wetsvoorstel betrokken senaatscommissies geen overeenstemming konden bereiken over de tekst, werd de vrees dat de wet zou worden aangenomen vóór de verkiezingen van april 2007 niet bewaarheid. Dit betekent dat de wet, indien deze opnieuw op de parlementaire agenda komt, geheel opnieuw behandeld zal moeten worden. De ontwikkelingen rondom de arrestatie van de 18 Nigeriaanse mannen worden door enige door EU-ambassades ondersteunde NGO’s nauwgezet gevolgd, opdat indien nodig tijdig verdere actie ondernomen kan worden. Steun van deze ambassades aan maatschappelijke organisaties, gericht op bewustwording op het gebied van homoseksualiteit en lobby-activiteiten teneinde een herleving van het wetsvoorstel te voorkomen, zal worden voortgezet. </antwoord>
      <noten afkomstig="antwoord"/>
   </antwoorden>
</kvr>
