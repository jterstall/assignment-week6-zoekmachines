<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Bochove en Verburg (beiden CDA) aan de ministers van Binnenlandse Zaken en Koninkrijksrelaties en van Sociale Zaken en Werkgelegenheid over een aparte WAO/WIA regeling van leden van de vrijwillige brandweer. (Ingezonden 13 oktober 2005); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR24568
</item>
         <item attribuut="Inhoud">Vragen over leden van de vrijwillige brandweer, die arbeidsongeschikt worden. Deze arbeidsongeschiktheid zou nu voor rekening van hun reguliere werkgever komen, zodat werkgevers huiverig zouden kunnen worden om hun personeel toe te staan bij de vrijwillige brandweer te gaan.</item>
         <item attribuut="Rubriek">Arbeid (Overig) Criminaliteit en openbare orde (Brandpreventie en brandbestrijding) Sociale zekerheid (Arbeidsongeschiktheidsvoorzieningen (Ziektewet, WAO, IOAW, IOAZ, WAZ, WAJONG))</item>
         <item attribuut="Trefwoorden">Arbeidsongeschiktheidsverzekeringen Brandweer Vrijwilligerswerk</item>
         <item attribuut="Vindplaats">Kamervragen met antwoord 2005-2006, nr. 582, Tweede Kamer</item>
         <item attribuut="Vraagnr_bij_indiening">2050601460</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Sociale Zaken en Werkgelegenheid (SZW)</item>
         <item attribuut="Indiener">
            <persoon partij="CDA">Van Bochove</persoon>
            <persoon partij="CDA">Verburg</persoon>
         </item>
         <item attribuut="Datum_reaktie">2005-12-20</item>
         <item attribuut="Datum_indiening">2005-10-13</item>
         <item attribuut="Document-id">KVR24568</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1241" allpagenumbers="1241 1242" vetnummer="2050601460" code="0506tkkvr582" lopendefooter="Tweede Kamer, vergaderjaar 2005–2006, Aanhangsel" filenaam="KVR24568" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="582" onderwerp="" indiendatum="2005-10-13">
         <vrager partij="CDA" oorsprong="parlement">Van Bochove</vrager>
         <vrager partij="CDA" oorsprong="parlement">Verburg</vrager>
         <vraagt-aan>de ministers van Binnenlandse Zaken en Koninkrijksrelaties en van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="20 december 2005), zie ook Aanhangsel Handelingen nr. 436, vergaderjaar 2005–2006">
         <antwoorder functie="minister" ministerie="Binnenlandse Zaken en Koninkrijksrelaties">Remkes</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Bent u bekend met de wettelijke rechten en plichten van de werkgever in het traject van een werknemer vanaf de eerste ziektemelding tot en met de WAO/WIA? </vraag>
      <vraag nummer="2">Is er een aparte regeling voor leden van de vrijwillige brandweer? </vraag>
      <vraag nummer="3">Is het waar dat, indien de leden van de vrijwillige brandweer als gevolg van het uitoefenen van hun functie door één of andere oorzaak uiteindelijk in de WAO/WIA komen, dit niet voor rekening van de gemeente komt, maar voor rekening van de werkgever bij het reguliere werk? </vraag>
      <vraag nummer="4">Deelt u de zorg dat, mocht het gestelde onder vraag 3 waar zijn, de werkgevers in toenemende mate niet meer bereid zijn hun medewerkers beschikbaar te stellen voor de vrijwillige brandweer? </vraag>
      <vraag nummer="5">Bent u bereid, mocht het gestelde onder vraag 3 waar zijn, met spoed een voorstel te doen waarbij de werkgever wordt gevrijwaard van verplichtingen in het WAO/WIA-traject, indien deze het gevolg zijn van werkzaamheden die de medewerker als vrijwilliger bij de brandweer verricht? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Er bestaan een model-rechtspositieregeling voor vrijwilligers bij de brandweer en een Uitwerkingsregeling, waarin verzekeringen voor brandweervrijwilligers zijn opgenomen. </antwoord>
      <antwoord nummer="3">Vrijwilligers bij de brandweer zijn op grond van hun brandweerfunctie niet verzekerd voor de WAO/WIA. De meeste brandweervrijwilligers zijn echter in loondienst bij een werkgever en op grond daarvan verplicht verzekerd voor de WAO/WIA. Als zij (langdurig) arbeidsongeschikt raken bij de uitoefening van hun brandweerdienst, ontvangen ze eerst 104 weken loondoorbetaling en daarna een uitkering ingevolge die verplichte verzekering voor de WAO/WIA. De financiële lasten die hieruit voortvloeien voor werkgevers kunnen door gemeenten grotendeels worden vergoed door het sluiten van een verzekering in aanvulling op de verplichte ongevallenverzekering. Gemeenten hebben zich verplicht tot het sluiten van een ongevallenverzekering voor hun brandweervrijwilligers. Bovendien kunnen gemeenten deze verplichte ongevallenverzekering aanvullen met een aantal verzekeringsopties. Eén van de opties is een verzekering tegen de loonschade en de Pemba-schade voor de werkgever van de brandweervrijwilligers ingeval dezen arbeidsongeschikt raken door de brandweerdienst. Door het College van Arbeidszaken (CvA) van de Vereniging van Nederlandse Gemeenten (VNG) is bij inwerkingtreding van de Wet uitbreiding loondoorbetalingsplicht bij ziekte, aan gemeenten geadviseerd een dergelijke aanvullende verzekering af te sluiten. Dit advies is door veel gemeenten overgenomen. In dit verband is verder van belang dat onlangs een nieuwe aanvullende verzekering is ontwikkeld waarin de daggeldvergoeding fors is verhoogd. Sindsdien is de hoogte van de verzekerde bedragen gebaseerd op een gemiddeld inkomen. Dit betekent dat alleen bij brandweervrijwilligers met een hoger salaris dan de hoogte van de daggeldvergoeding, er loonschade ontstaat bij hun werkgevers. </antwoord>
      <antwoord nummer="4">Uit het onlangs gehouden onderzoek «Vinden en binden van vrijwilligers bij de brandweer in 2005» is dit niet gebleken. Uit het onderzoek blijkt wel dat de communicatie en informatievoorziening door de brandweer aan werkgevers in het hoofdberoep over deze risico’s matig is. Momenteel wordt een brief aan uw Kamer over de resultaten van dit onderzoek voorbereid. In deze brief zal onder meer worden ingegaan op het professionaliseren van het relatiebeheer met werkgevers in het hoofdberoep. Het ministerie van BZK ontwikkelt momenteel samen met het CvA/VNG en de Nederlandse Vereniging voor Brandweer en Rampenbeheersing (NVBR) een informatiepakket voor werkgevers in het hoofdberoep. In dit pakket zal ook informatie worden verstrekt over de verzekeringen en de mogelijke risico’s voor werkgevers in het hoofdberoep. Bovendien ben ik voornemens om met diverse werkgeversorganisaties te overleggen over de inzet van brandweervrijwilligers met name tijdens kantooruren. </antwoord>
      <antwoord nummer="5">Ik zal in overleg treden met het CvA/VNG als werkgeversorganisatie om te bewerkstelligen dat alle gemeenten die brandweervrijwilligers in dienst hebben adequate verzekeringen afsluiten voor deze groep. Momenteel worden door het CvA/VNG in het kader van de modernisering van de rechtspositieregeling stappen gezet om minimumeisen te ontwikkelen voor het verzekeringspakket. Overigens moet niet de indruk ontstaan dat brandweervrijwilligers onverzekerd of onderverzekerd zouden zijn. Veel gemeenten hebben hun ongevallenverzekeringen voor brandweervrijwilligers onlangs geactualiseerd. Daarnaast blijft gelden dat het onmogelijk is om elk mogelijk financieel nadeel te verzekeren. De werkgever blijft net als de brandweervrijwilliger een zeker risico lopen. </antwoord>
      <noten afkomstig="antwoord"/>
   </antwoorden>
</kvr>
