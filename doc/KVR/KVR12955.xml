<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Mosterd (CDA) aan de staatssecretaris van Binnenlandse Zaken en Koninkrijksrelaties over brandweerkundige hulp bij een tunnelbrand. (Ingezonden 23 november 2000); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12955
</item>
         <item attribuut="Inhoud">De brandweer mijdt bij ongelukken met goederentreinen in spoortunnels de ramplek in eerste instantie, omdat de brandweer het onverantwoord vindt snel de tunnel in te gaan (Algemeen Dagblad, 20 november 2000). Vragen over veiligheid en de rampenbestrijdingsplannen van de brandweer met betrekking tot tunnels.</item>
         <item attribuut="Rubriek">Criminaliteit en openbare orde (Brandpreventie en brandbestrijding) Criminaliteit en openbare orde (Rampenpreventie en -bestrijding) Verkeer, vervoer en waterstaat (Bruggen en tunnels)</item>
         <item attribuut="Trefwoorden">Brandweer Rampenbestrijding Tunnels</item>
         <item attribuut="Vindplaats">Kamervragen met antwoord 2000-2001, nr. 548, Tweede Kamer</item>
         <item attribuut="Vraagnr_bij_indiening">2000102680</item>
         <item attribuut="Afkomstig_van">Binnenlandse Zaken en Koninkrijksrelaties (BZK)</item>
         <item attribuut="Indiener">
            <persoon partij="CDA">Mosterd</persoon>
         </item>
         <item attribuut="Datum_reaktie">2001-01-19</item>
         <item attribuut="Datum_indiening">2000-11-23</item>
         <item attribuut="Document-id">KVR12955</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1131" allpagenumbers="1131 1132" vetnummer="2000102680" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12955" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="548" onderwerp="" indiendatum="2000-11-23">
         <vrager partij="CDA" oorsprong="parlement">Mosterd</vrager>
         <vraagt-aan>de staatssecretaris van Binnenlandse Zaken en Koninkrijksrelaties</vraagt-aan>
      </vraagdata>
      <antwoorddata antwoorddatum="19 januari 2001), zie ook Aanhangsel Handelingen nr. 394, vergaderjaar 2000–2001">
         <antwoorder functie="staatssecretaris" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister van Verkeer en Waterstaat</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van de recente publicaties over brandweerkundige hulp in tunnels? <voetnoot nummer="1"/>
      </vraag>
      <vraag nummer="2">Is het waar dat de brandweer bij ongelukken met goederentreinen in spoortunnels de rampplek in eerste instantie mijdt omdat de brandweer het onverantwoord vindt snel de tunnel in te gaan? </vraag>
      <vraag nummer="3">Bent u van mening dat de brandweer voldoende geoutilleerd en geoefend is om adequaat te kunnen optreden bij tunnelbranden? </vraag>
      <vraag nummer="4">Is er voldoende duidelijkheid over de vluchtmogelijkheden voor auto-, metro- en treinpassagiers en hulpverleners bij rampen in tunnels en zijn de mogelijkheden op aanvaardbaar niveau? Zo neen, welke maatregelen neemt de regering om de vluchtmogelijkheden te vergroten? </vraag>
      <vraag nummer="5">Zijn de risico’s voor rampen in alle bestaande tunnels voldoende in kaart gebracht? Is er voldoende geoefend uitgaande van deze risico’s? </vraag>
      <vraag nummer="6">Hoe worden passagiers voorbereid op handelen bij een tunnelbrand? </vraag>
      <vraag nummer="7">Hoe wordt de veiligheid bij nieuwe tunnels genormeerd? Leidt deze normering tot aanvaardbare risico-niveaus? </vraag>
      <noten afkomstig="vraag">
         <noot nummer="1" datum="2000-11-20" bron="Algemeen Dagblad">Algemeen Dagblad, 20 november 2000</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Nee, de brandweer zal de rampplek niet mijden, maar zal bij aankomst bij de toegang van het tunnelgedeelte waar het incident zich heeft voltrokken de afweging maken tussen de kans om met succes mogelijke slachtoffers van het incident uit de tunnel te redden en haar mogelijkheden om deze reddingsactie veilig te kunnen uitvoeren. Omdat rekening wordt gehouden met het gegeven dat bij aankomst van de brandweer het incident zich zodanig kan hebben ontwikkeld dat de mogelijkheden van reddingsacties door de brandweer beperkt zijn, worden in het ontwerp van deze tunnels voorzieningen aangebracht en maatregelen getroffen waardoor de machinist (het gaat om goederenvervoer) bij een calamiteit tijdig een veilig heenkomen kan vinden. </antwoord>
      <antwoord nummer="3">Uitrusting en geoefendheid zijn een verantwoordelijkheid van het lokale bestuur. De brandweer adviseert op basis van mogelijke scenario’s aan het bestuur over de benodigde organisatie, werkwijze, uitrusting en oefening. Dit kan per tunnel verschillen en gebeurt in overleg met de desbetreffende tunnelorganisatie. </antwoord>
      <antwoord nummer="4">Alle metrotunnels en een deel van de andere bestaande tunnels vallen rechtstreeks onder gemeentelijke verantwoordelijkheid. In het algemeen moeten de vluchtmogelijkheden steeds worden gezien in de context van de te bereiken veiligheidsdoelstellingen en in relatie met andere, met name preventieve maatregelen die op het gebied van veiligheid genomen zijn. Het door de ministeries van V&amp;W en BZK opgestarte project MAVIT (maatschappelijk aanvaardbaar veiligheidsniveau voor infrastructuur en transport) heeft mede tot doel veiligheidsnormering voor tunnels vast te stellen. Met deze normering moet een meer integrale benadering voor de veiligheid van toekomstige tunnels worden gerealiseerd. Belangrijke doelstellingen daarbij zijn enerzijds het bereiken van een integrale afweging van de veiligheid, waaronder het meewegen van de preventie, de zelfredzaamheid en de beheersing van de ongevallen met inbegrip van het optreden van hulpdiensten en anderzijds het expliciet maken van mogelijke ongevalsrisico’s en hoe daarbij te handelen. U zult hierover in februari 2001 nader worden geïnformeerd in een gezamenlijke brief van de minister van Verkeer en Waterstaat en mij. </antwoord>
      <antwoord nummer="5">Ik verwijs u naar mijn antwoord op vraag 4. </antwoord>
      <antwoord nummer="6">Gebruikers van tunnels worden in ons land tot op heden niet actief voorbereid op file, ongevallen en brand in tunnels. Dit aspect wordt belangrijker bij langere tunnels (meer dan 5 kilometer). In hoeverre tot een dergelijke actieve voorbereiding gekomen zou moeten en kunnen worden, wordt door de ministeries van Verkeer en Waterstaat en Binnenlandse Zaken en Koninkrijksrelaties nader bezien. In voornoemde brief van februari a.s. komen wij hierop terug. </antwoord>
      <antwoord nummer="7">Thans worden per tunnel door belanghebbenden partijen (waaronder de initiatiefnemer en de vertegenwoordigers van de gemeenten, in de praktijk de brandweerorganisaties) veiligheidsdoelstellingen bepaald op grond waarvan het noodzakelijke pakket aan maatregelen wordt vastgesteld. Voor projecten die thans in ontwikkeling zijn, zoals de HSL-Zuid, worden veiligheidsnormen gehanteerd die aansluiten op bestaande normen voor andere risicovraagstukken. Deze normen zijn sturend voor de voorzieningen op het gebied van preventie, zelfredzaamheid en hulpverlening. Voor toekomstige tunnels zal gebruik worden gemaakt van de veiligheidsnormen die in het antwoord op vraag 4 zijn toegelicht. </antwoord>
      <noten afkomstig="antwoord"/>
   </antwoorden>
</kvr>
