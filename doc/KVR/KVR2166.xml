<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Blauw (VVD) over miljoenen kilogrammen fosfaat. (Ingezonden 26 oktober 1995); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2166
</item>
         <item attribuut="Inhoud">Vragen naar aanleiding van een artikel in het Agrarisch Dagblad (25 oktober 1995) over mestverwerkingsfabrieken die al twee jaar lang weigeren afleveringsbewijzen naar het Bureau van Heffingen te zenden.</item>
         <item attribuut="Rubriek">Milieu (Afvalverwerking) Veeteelt (Organische mest)</item>
         <item attribuut="Trefwoorden">Afvalverwerking Organische mest</item>
         <item attribuut="Vindplaats">Kamervragen met antwoord 1995-1996, nr. 240, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="VVD">Blauw</persoon>
         </item>
         <item attribuut="Datum_reaktie">1995-11-21</item>
         <item attribuut="Datum_indiening">1995-10-26</item>
         <item attribuut="Document-id">KVR2166</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="485" allpagenumbers="485 486" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="240" onderwerp="" indiendatum="1995-10-26">
         <vrager partij="VVD" oorsprong="parlement">Blauw</vrager>
         <vraagt-aan/>
      </vraagdata>
      <antwoorddata antwoorddatum="21 november 1995) Naar aanleiding van de in de pers verschenen berichten rond het niet invullen van mestafleveringsbewijzen door de mestverwerkingsfabrieken en het mogelijk werken met nep-afzetcontracten door mestproducenten, heb ik opdracht gegeven een nader onderzoek in te stellen ter verificatie van de berichten. Het rapport van dit onderzoek is hier bijgevoegd">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Zijn er ettelijke miljoenen kilogrammen fosfaat niet verantwoord, omdat mestverwerkingsfabrieken twee jaar lang weigerden afleveringsbewijzen naar het Bureau van Heffingen van uw ministerie te zenden? <voetnoot nummer="1"/>
      </vraag>
      <vraag nummer="2">Gedoogt uw ministerie deze werkwijze reeds meerdere jaren? </vraag>
      <vraag nummer="3">Zijn nepcontracten in deze sector niet ongebruikelijk? </vraag>
      <vraag nummer="4">Waarom hebt u voor deze benaderingswijze gekozen in plaats van sancties, ofwel voorstellen tot wetswijziging? </vraag>
      <vraag nummer="5">Hoe passen deze ontwikkelingen in het streven naar rechtsgelijkheid? </vraag>
      <noten afkomstig="vraag">
         <noot nummer="1" datum="1995-10-25" bron="Zie Agrarisch Dagblad">Zie Agrarisch Dagblad, 25 oktober 1995</noot>
      </noten>
   </vragen>
   <antwoorden aantal="4">
      <antwoord nummer="1">Uit de registratie van mestafleveringsbewijzen door de Stichting Landelijke Mestbank valt af te leiden dat er in 1994 een verschil is tussen de geregistreerde aan- en afvoer van fosfaat bij mestverwerkers van 2,7 miljoen kg fosfaat. Dit verschil is zowel het gevolg van het niet opmaken van afleveringsbewijzen voor (de export van) korrels als zeker ook van voorraadvorming en kan voorts het gevolg zijn van onnauwkeurigheden van de (omreken)normen waarmee de aanvoer van fosfaat is berekend. </antwoord>
      <antwoord nummer="2 en 4">Verschillende interpretaties die door medewerkers van het ministerie aan de betreffende regelgeving zijn gegeven, hebben bij mestverwerkers onduidelijkheid veroorzaakt over de verplichting om mestafleveringsbewijzen op te maken. De mestverwerkers zijn er in elk geval in het verleden niet expliciet op gewezen dat ze wel afleveringsbewijzen moeten opmaken voor mestkorrels. Het ontbreken van mestafleveringsbewijzen van mestverwerkers is tot mei 1994 niet via schriftelijke stukken bij mijn departement aangekaart. Wel is regelmatig in de marge van overleg aan de orde gesteld dat het bedrijfsleven graag zou zien dat het mestafleveringsbewijs bij export van (stapelbare pluimvee)mest zou kunnen worden vervangen door het zogenaamde CMR-formulier (een internationaal aanvaarde vrachtbrief). Hierop is – na uitgebreid onderzoek – afwijzend gereageerd. De aandacht bij de discussies over het mestafleveringsbewijs is veelal gericht geweest op de technische vervolmaking van de afleveringsbewijzen. In mei 1994 is door de Nederlandse Vereniging van Mestverwerkers (Nevim) in een faxbericht als reactie op een tussenrapportage in het kader van de nuloptieregeling aangegeven dat naleving van de voorwaarden inzake afleveringsbewijzen in dit kader niet mogelijk is en dat dergelijke bewijzen bij de afzet van mestkorrels niet worden gebruikt. Behoudens een reactie in het kader van de nuloptie (pluimveemest), is dit signaal ten onrechte onderbelicht gebleven. De controle door de uitvoeringsorganisaties is de afgelopen jaren primair gericht geweest op de (overschot)producenten en de gebruikers van mest in het binnenland. Daarbij zijn grootschalige mestverwerkers niet in de controle betrokken. Deze werden niet als een probleemgroep ervaren, omdat enerzijds slechts een beperkt deel van de overschotmest werd verwerkt en anderzijds ervan werd uitgegaan dat mestkorrels (vanwege de financie¨le waarde) werden gee¨xporteerd waardoor geen milieuprobleem zou ontstaan in Nederland. Vanwege de onduidelijkheid die mogelijk bestaat, zal ik de mestverwerkers schriftelijk op de hoogte stellen dat ze aan de verplichtingen m.b.t. de mestafleveringsbewijzen voortvloeiend uit de regelgeving, dienen te voldoen. Daarbij zal ik aangeven dat ik bereid ben om op initiatief van de mestverwerkers, te overleggen over mogelijke adequate alternatieven voor het mestafleveringsbewijs. In afwachting hiervan blijft de huidige regelgeving van kracht. Tevens heb ik de uitvoeringsorganisaties opdracht gegeven de nodige aandacht te schenken aan de controle op de mestafleveringsbewijzen. </antwoord>
      <antwoord nummer="3">Het is mij niet bekend dat er in het kader van de nuloptieregeling nepcontracten worden afgesloten. Ook uit een onderzoek is niet gebleken dat er sprake is van afsluiten van nepcontracten. Inmiddels heeft de Stichting Landelijke Mestbank (SLM) de erkende mestverwerkers (nog eens) expliciet beoordeeld en schriftelijk gewezen op hun verplichtingen en de consequenties van niet naleving van de contracten (dat wil zeggen zorgdragen voor de nodige mestafleveringsbewijzen resp. intrekken erkenning en teniet doen van de nulkorting). Ik heb de uitvoeringsorganisaties opdracht gegeven de nodige aandacht te besteden aan de controle op de naleving van de contracten. </antwoord>
      <antwoord nummer="5">De rechtsgelijkheid is uiteraard niet gediend met een verschillende behandeling van groepen in de samenleving waarvoor dezelfde verplichtingen gelden. Tenslotte deel ik nog mee dat ik heb besloten binnen het ministerie een speciale groep van medewerkers in te stellen die tot taak krijgt structureel aandacht te besteden aan de problemen die zich kunnen voordoen bij de uitvoering van de mestwetgeving. In deze groep zullen zowel de beleidsvoorbereidende als de uitvoerende diensten zijn vertegenwoordigd. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
