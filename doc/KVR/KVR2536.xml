<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Sterk (PvdA) over «financieel gegoochel» met overheidsgelden bij het SPC Sandhage. (Ingezonden 9 november 1995); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2536
</item>
         <item attribuut="Inhoud">Gevraagd wordt naar het effect dat het sparen van AWBZ-gelden door het Sociaal Pedagogisch Centrum Sandhage kan hebben gehad op de kwaliteit van zorg.</item>
         <item attribuut="Rubriek">Gezondheidszorg (Maatschappelijke gezondheidszorg) Sociale zekerheid (Misbruik sociale zekerheid)</item>
         <item attribuut="Trefwoorden">AWBZ Gezondheidszorg Sociale verzekeringen</item>
         <item attribuut="Vindplaats">Kamervragen met antwoord 1995-1996, nr. 591, Tweede Kamer</item>
         <item attribuut="Afkomstig_van">Volksgezondheid, Welzijn en Sport</item>
         <item attribuut="Indiener">
            <persoon partij="PvdA">Sterk</persoon>
         </item>
         <item attribuut="Datum_reaktie">1996-02-14</item>
         <item attribuut="Datum_indiening">1995-11-09</item>
         <item attribuut="Document-id">KVR2536</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1197" allpagenumbers="1197 1198 1199" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="591" onderwerp="" indiendatum="1995-11-9">
         <vrager partij="PvdA" oorsprong="parlement">Sterk</vrager>
         <vraagt-aan/>
      </vraagdata>
      <antwoorddata antwoorddatum="14 februari 1996), zie ook Aanhangsel Handelingen nr. 304, vergaderjaar 1995–1996">
         <antwoorder functie="staatssecretaris" ministerie="Volksgezondheid, Welzijn en Sport">Terpstra</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Zijn de recente berichten waar over «financieel gegoochel» met overheidsgelden bij het Sociaal Pedagogisch Centrum Sandhage? <voetnoot nummer="1"/>
      </vraag>
      <vraag nummer="2">Was het SPC Sandhage in staat de afgelopen jaren van de AWBZ-gelden (aanzienlijk) te sparen? </vraag>
      <vraag nummer="3">Zo ja, in hoeverre kan dit gevolgen hebben gehad voor de kwaliteit van de zorg? </vraag>
      <vraag nummer="4">In het kader van welke regeling(en) is de directeur van het SPC Sandhage met ingang van 1 oktober ontslagen of op non-actief gesteld? </vraag>
      <vraag nummer="5">Zijn er de laatste jaren nog meer directeuren en staffunctionarissen in de intramurale, de semimurale en de ambulante verstandelijk gehandicaptenzorg met doorbetaling van salaris en/of gouden handdruk ontslagen en/of op non-actief gesteld? </vraag>
      <vraag nummer="6">Zo ja, op basis van welke regelingen? In hoeverre is hiervoor instemming van VWS verleend? </vraag>
      <vraag nummer="7">Welke bedragen waren met deze regelingen gemoeid? Waaruit werden deze bedragen gefinancierd? </vraag>
      <noten afkomstig="vraag">
         <noot nummer="1">Klik – september en oktober 1995 en VPRO-programma ARGOS dd. 3-11-1995</noot>
      </noten>
   </vragen>
   <antwoorden aantal="6">
      <antwoord nummer="1">Allereerst wil ik stellen, dat ik voor de beantwoording van de onderhavige vragen meer tijd heb gevraagd dan mij in eerste instantie was gegeven. Op signalen zoals die in het «Klik»artikel c.a. past slechts een zeer nauwgezette reactie, aangezien er niet-gewenste besteding van collectieve middelen in het geding kan zijn. Daarom heb ik de Accountantsdienst van de Ziekenfondsraad (AD) verzocht een onderzoek in te stellen naar het financieel beheer van AWBZ-gelden, meer specifiek in de zin dat AWBZ-gelden niet zouden zijn besteed aan het doel waarvoor ze beschikbaar zijn gesteld. Ook aan de Inspectie voor de Gezondheidszorg heb ik gevraagd mij te informeren met name waar het gaat om de kwaliteit van de geleverde zorg. Voorts heb ik gebruik gemaakt van informatie van het College van Ziekenhuisvoorzieningen. Uit het bericht van de AD blijkt, dat het merendeel van de beschuldigingen die in Klik hebben gestaan aan het adres van SPC Sandhaghe niet op waarheid berusten. Tegelijkertijd plaatst de AD kritische kanttekeningen bij de volgende onderwerpen: – de opbouw en besteding van de z.g. Reserve Aanvaardbare Kosten (RAK) – de kostenbewaking door SPC Sandhaghe bij bouwprojecten – projecten buiten de zorgverlening – grondaankoop in Wateringen – personeel en arbeidsvoorwaarden – de holdingconstructie. De opbouw en de besteding van de RAK SPC Sandhaghe is de laatste jaren in staat geweest om uit het budget aanvaardbare kosten, inclusief de vrije-margeregeling, in totaliteit f 5 miljoen toe te voegen aan de z.g. Reserve Aanvaardbare Kosten (RAK). Deze bedragen zijn veelal direct weer aan de RAK onttrokken en toegevoegd aan financie¨le voorzieningen. Deze besparingen zijn ondermeer behaald doordat de werkelijke produktie structureel achterbleef bij de met het verbindingskantoor afgesproken produktie en doordat gelden die bestemd waren voor substitutieprojecten niet geheel zijn besteed. Voorzover de Accountantsdienst van de Ziekenfondsraad dit kon beoordelen heeft SPC Sandhaghe de RAK-gelden c.q. de gelden uit de voorzieningen, op een aanvaardbare wijze besteed, met uitzondering van de ten laste van de RAK gevormde voorziening voor de overschrijding van de maximaal goedgekeurde investering bij drie bouwprojecten (exclusief project Kijkduin). In principe mogen RAK-gelden niet voor een overschrijding in de bouw worden aangewend. Het gaat om een bedrag van f 750 000. De kostenbewaking bij bouwprojecten De kostenbewaking door SPC Sandhaghe blijkt onvoldoende te zijn geweest, waardoor kosten het maximaal goedgekeurde bedrag konden overschrijden. Zo is het project Kijkduin met f 4 300 000 overschreden (f 2,6 bouw en f 1,7 inventaris). Goedkeuring van deze overschrijding, indien deze achteraf acceptabel blijkt, zou alsnog een extra last voor de AWBZ betekenen. Ik kan hierover pas beslissen, nadat het College voor Ziekenhuisvoorzieningen (CvZ) voor het intramurale deel en de Rijksgebouwendienst voor het semimurale deel mij hierover hebben geadviseerd. Projecten buiten de zorgverlening SPC Sandhaghe heeft ruim f 2 miljoen geı¨nvesteerd in projecten die niet rechtstreeks met de zorgverlening te maken hebben en dus ook steeds buiten de goedkeurings- en vergunningsprocedures in het kader van de Wet Ziekenhuisvoorzieningen (WZV) en de Tijdelijke Verstrekkingenwet maatschappelijke dienstverlening (TVWMD) zijn gebleven. Het betreft hier een cre`che en een fitnessruimte ten behoeve van personeel, bewoners en derden. De investeringen hiervoor zijn gedaan zonder dat een adequaat haalbaarheidsplan voor de exploitatiekosten is opgesteld. Het risico van deze investering ligt geheel bij SPC Sandhaghe. Dit betekent dat indien deze activiteiten niet kostendekkend zijn, de lasten bij SPC Sandhaghe komen te liggen. Indien voor de hierboven genoemde problemen geen oplossing wordt gevonden, kan de continuı¨teit van SPC Sandhaghe en de zorgverlening door toenemende ongedekte financieringslasten in gevaar komen. De mening van SPC Sandhaghe hierover is dat de continuı¨teit van de zorgverlening in elk geval niet in gevaar komt, maar dat zij er wel vanuit gaat dat de kosten voor dit project uit de RAK kunnen worden betaald. Het betreft hier ruimten die zowel door eigen personeel als door derden worden gebruikt. Van de fitnessruimte maken ook bewoners gebruik. SPC Sandhaghe verwacht in 1996 in elk geval qua exploitatie quitte te kunnen spelen. Lukt dat niet dan worden deze activiteiten afgestoten. Voor deze activiteiten zijn overigens twee stichtingen opgericht t.w. de Stichting kinderopvang voor de cre`che en de Stichting Sport Sauna Haaglanden voor de fitnessruimte. De medewerkers van de cre`che en de fitnessruimte zijn in dienst van deze stichtingen. Het Centraal Orgaan Tarieven Gezondheidszorg (COTG) stelt zich op het volgende standpunt. Als er bij de cre`che en de fitnessruimte sprake is van bouw voor projecten die niet met de zorg van doen hebben (en dus ook geen toestemming dezerzijds behoeven), kan de RAK er niet voor worden ingezet. Ik sluit mij hierbij aan. Van overname van de inventaris van de fitness door een medewerker van deze stichting tegen boekwaarde na vijf jaar is, volgens SPC Sandhaghe, geen sprake. Grondaankoop in Wateringen Niet is gebleken dat deze grondtransactie uit speculatieve overwegingen is verricht. Uit nadere informatie bij SPC Sandhaghe is mij gebleken dat de eigenaar van de grond deze alleen aan een particuliere stichting wilde verkopen. SPC Sandhaghe heeft de grond gekocht en doorverkocht aan het Bouwfonds Nederlandse Gemeenten zonder winstoogmerk met het gentlement’s agreement dat t.z.t. door het Bouwfonds aan SPC Sandhaghe de mogelijkheid zou worden geboden, tot koop of huur van panden voor de huisvesting van mensen met een verstandelijke handicap. Personeel en arbeidsvoorwaarden De voormalig algemeen directeur ontving een vaste onkostenvergoeding en geen autokostenvergoeding. De toenmalige directeur bewonerszaken, de huidige algemeen directeur betaalt wel degelijk een vergoeding voor prive´gebruik van zijn lease-auto. De lening die deze directeur bij SPC Sandhaghe heeft afgesloten is niet aflossingsvrij. De afgelopen acht jaar zijn er 25 personen ontslagen op een totale organisatie van ruim 900 personen ultimo 1994. Indien de ontslagprocedure via de rechter is gelopen, is aldaar een eventuele afkoopsom vastgesteld. Niet is gebleken dat aan personeelsleden bij ontslag een andere uitkering is gedaan dan door de rechter is bepaald danwel dat een speciale regeling zou hebben gegolden anders dan de in de branche gebruikelijke regeling. Ook is de AD niets gebleken van «gouden handdrukken». De totale bestuursvergoeding in 1994 voor de vijf bestuursleden is, grotendeels bruto, f 44 359 geweest. De bestuursleden vergaderen eenmaal per maand, zij wonen themadagen bij en voeren uit hoofde van hun functie werkbezoeken uit. Daarnaast hebben er zes vergaderingen van het bestuur van de Stichting SPC plaatsgevonden, de vergoeding die daar tegenover stond was voor het totale bestuur in 1994 f 10 841. Deze bedragen acht ik niet onredelijk. Holding constructie Vastgesteld is dat het totale geconsolideerde vermogen van SPC Sandhaghe en de Stichting SPC in de periode tussen 1990 en 1994 is toegenomen van f 4 miljoen in 1989 tot f 9 miljoen in 1993. In 1994 daalt het vermogen tot ruim f 7 miljoen door aanwending van enkele voorzieningen. Geconstateerd is dat de financie¨le stromen tussen SPC Sandhaghe en de Stichting SPC (de holding) in de jaarrekening inzichtelijk zijn gemaakt. Het vermogen van de Stichting SPC is per ultimo 1994 f 1 800 000. Vanuit die Stichting is de inventaris van de fitnessruimte gefinancieerd. Samenvattend concludeer ik, dat de aan SPC Sandhaghe beschikbaar gestelde AWBZ-budgetten besteed zijn aan de zorg, dan wel aan met de zorg gelieerde voorzieningen. Bij dit laatste is sprake van een moeilijk afgrensbaar gebied. Dat is een algemeen bekend probleem in de gezondheidszorg. Van financieel gegoochel in de zin dat AWBZ-geld geheel buiten het zorgcircuit zou zijn besteed is dus geen sprake. </antwoord>
      <antwoord nummer="2">Ja, in dier voege dat als gevolg van de invoering van budgetteringssystemen zowel in de intramurale als in de semimurale voorzieningen, ieder instelling in deze sector reserves kan opbouwen. In mijn antwoord op vraag 1 heb ik aangegeven welke vermogenstoename bij SPC Sandhaghe en de Stichting SPC tussen 1990 en 1994 heeft plaatsgevonden. </antwoord>
      <antwoord nummer="3">Het toezicht op de kwaliteit van de zorg is een taak voor de Inspectie voor de Gezondheidszorg. De inspectie bezoekt SPC Sandhaghe regelmatig. Ook hebben er de afgelopen jaren een aantal zgn uitgebreide inspectiebezoeken aan SPC Sandhaghe plaatsgevonden. De Inspectie meldt mij dat die bezoeken uitwijzen dat de kwaliteit van de zorg van SPC Sandhaghe niet in gunstige of ongunstige zin afwijkt van die van andere inrichtingen. Ook meldt de inspectie mij, dat, hoewel er geen rechtstreeks verband is tussen het aantal bij de inspectie ingediende klachten en de kwaliteit van zorg het aantal ingediende klachten over SPC Sandhaghe de afgelopen jaren beperkt is gebleven. </antwoord>
      <antwoord nummer="4">De rechtspositie van de directieleden van intramurale instellingen voor zwakzinnigenzorg is in de meeste gevallen gebaseerd op de adviesregeling terzake van de Nederlandse Vereniging van Ziekenhuisdirecteuren en de Landelijke Vereniging van Artsen in Dienstverband de zgn. «NVZD/LAD Adviesregeling arbeidsvoorwaarden directeuren intramurale gezondheidszorg». Deze regeling heeft geen bindende kracht, maar wordt door SPC Sandhaghe wel toegepast. Op grond daarvan gaat de inmiddels ex-algemeen directeur van SPC Sandhaghe medio 1996 gebruik maken van de VUT-regeling. Voorafgaande aan deze regeling is sedert 1 oktober 1995 op hem de wachtgeldregeling van toepassing. </antwoord>
      <antwoord nummer="5 en 6">Het bee¨indigen van een arbeidsovereenkomst en eventuele afspraken op financie¨el gebied, zijn ook in de gehandicaptenzorg, primair een zaak van werkgever en werknemer. Zoals ik al opmerkte in mijn antwoord op vraag 4 wordt bij de bee¨indiging van de arbeidsovereenkomst van directeuren gebruik gemaakt van de «NVZD/LAD Adviesregeling arbeidsvoorwaarden directeuren intramurale gezondheidszorg». In andere gevallen is de CAO Ziekenhuiswezen van toepassing. Mochten werkgever en werknemer het niet eens worden over de condities daarbij, dan volgt een ontslagprocedure bij de kantonrechter. De uitspraak van de kantonrechter is voor partijen bij het geschil bindend en wordt door het COTG overgenomen. Het ministerie speelt bij individuele beslissingen in deze geen rol. Overigens moge uit het bovenstaande duidelijk zijn, dat ik niet uit eigen hoofde over gegevens beschik over (gedeeltelijke) doorbetalingen van salaris en/of afvloeiingsregelingen danwel non-actiefstelling. Naar aanleiding van uw verzoek zal ik mij nader orie¨nteren. Daarbij zal ik dan tevens betrekken de vraag op basis van welke regelingen (gedeeltelijke) doorbetalingen van salaris en/of afvloeiingsregelingen plaatsvinden. Zoals bekend is voor de arbeidsvoorwaarden en dus ook voor doorbetalingen van salaris en/of afvloeiingsregelingen geen instemming van VWS vereist. </antwoord>
      <antwoord nummer="7">Bij de besteding van het AWBZ-budget hebben de instellingen een zekere beleidsvrijheid. Voorwaarde is dat de verstrekking wordt geleverd en dat er sprake is van kwalitatief verantwoorde zorg. Binnen deze gegeven context berust de financie¨le controle op de besteding van de AWBZ-middelen bij het verbindingskantoor en de accountant. Mede gelet op de antwoorden op de vragen 5 en 6, beschik ik niet over gedetailleerde informatie. Ik zal ook deze vragen betrekking bij mijn nadere orie¨ntatie, zoals aangekondigd in mijn antwoord op de vragen 5 en 6. </antwoord>
      <noten afkomstig="antwoord"/>
   </antwoorden>
</kvr>
