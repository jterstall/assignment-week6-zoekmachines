<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) aan de minister van Justitie over hongerstaking door een gedetineerde. (Ingezonden 9 maart 2000); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11419
</item>
         <item attribuut="Inhoud">Vragen naar aanleiding van een artikel in de Haagsche Courant van 4 maart 2000 over de hongerstaking van een gedetineerde.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht)</item>
         <item attribuut="Trefwoorden">Gedetineerden</item>
         <item attribuut="Vindplaats">Kamervragen met antwoord 1999-2000, nr. 1029, Tweede Kamer</item>
         <item attribuut="Vraagnr_bij_indiening">2990008000</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">2000-04-03</item>
         <item attribuut="Datum_indiening">2000-03-09</item>
         <item attribuut="Document-id">KVR11419</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2231" allpagenumbers="2231 2232 2233" vetnummer="2990008000" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11419" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1029" onderwerp="" indiendatum="2000-03-9">
         <vrager partij="GroenLinks" oorsprong="parlement">Rabbae</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2000-04-3">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennisgenomen van het artikel «Gevangene zet hongerstaking voort»? <voetnoot nummer="1"/>
      </vraag>
      <vraag nummer="2">Bent u op de hoogte van de achtergronden bij deze hongerstaking? Wat houden de 21 punten van de verklaring van de gedetineerde in? Is het waar dat bijna alle gedetineerden de verklaring mede hebben ondertekend? </vraag>
      <vraag nummer="3">Bent u bereid een onafhankelijk onderzoek in te stellen naar de klachten van de gedetineerde? Zo ja, wie laat u het onderzoek doen en op welke termijn? Zo neen, waarom niet? </vraag>
      <vraag nummer="4">Bent u bereid deze vragen binnen een week te beantwoorden, aangezien het hier een hongerstaking betreft? </vraag>
      <noten afkomstig="vraag">
         <noot nummer="1" datum="2000-03-4" bron="Haagsche Courant">Haagsche Courant, 4 maart 2000</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">Ja, ik heb kennisgenomen van de verklaring van betrokkene, waarin hij 21 aspecten van de penitentiaire inrichting Zoetermeer noemt die naar zijn mening onaanvaardbaar zijn. Ter informatie treft u bijgaand een afschrift van de volledige verklaring (geanonimiseerd) van betrokkene aan. Hieronder wordt kort ingegaan op de punten die betrokkene in zijn verklaring noemt. De nummers verwijzen naar de nummers uit de verklaring van betrokkene. 1. Betrokkene geeft aan niet overgeplaatst te willen worden naar aanleiding van zijn actie of hongerstaking. Een overplaatsing van betrokkene als reactie op zijn actie is niet aan de orde. Indien echter nieuwe omstandigheden zich voordoen, waardoor de orde en veiligheid binnen de inrichting in gevaar komen of betrokkene zelf ernstig wordt benadeeld door een langer verblijf in de inrichting, zal een overplaatsing van betrokkene overwogen worden. Indien een overplaatsing van betrokkene aan de orde is, zal ik de kamer hieromtrent nader informeren. 2. 20 Betrokkene stelt dat gedetineerden die na hun straf Nederland dienen te verlaten geen mogelijkheid wordt geboden deel te nemen aan maatschappelijke integratieprojecten of onderwijs alsmede dat «langgestrafte» gedetineerden benadeeld worden bij het toekennen van zogenaamde huisdienstbaantjes en de deelname van onderwijs. Bij de toedeling van deze baantjes staat de geschiktheid van de gedetineerde voorop en speelt het strafrestant geen rol. MI-trajecten zijn gericht op de terugkeer van de gedetineerde in de Nederlandse maatschappij. Deelname aan deze trajecten door gedetineerden ten aanzien van wie bepaald is dat zij na ommekomst van de detentie Nederland dienen te verlaten, zou ten onrechte verwachtingen wekken ten aanzien van een mogelijk verblijf in de Nederlandse maatschappij. Dit neemt niet weg dat ik van mening ben dat bepaalde vormen van onderwijs, b.v. Nederlands, computer onderwijs e.d. wel degelijk aangeboden zou kunnen worden. Teneinde het aanbod van onderwijs te verbeteren, worden – naar verwachting – de huidige vacatures bij het onderwijs op korte termijn ingevuld. 3, 4, 6. Betrokkene stelt dat een gedetineerde geen kans krijgt tegen hem ingebrachte beschuldigingen te 8,16 weerleggen en dat door personeelsleden onvoldoende gereageerd wordt op (officiële) klachten die worden ingediend. Tevens stelt betrokkene dat de directeur weigert een beslissing of genomen maatregel te herzien indien blijkt dat de beslissing of genomen maatregel ten onrechte is genomen. Gedetineerden worden gehoord alvorens een disciplinaire straf of maatregel wordt opgelegd. De rechtmatigheid of redelijkheid van een opgelegde straf of maatregel kan een gedetineerde laten toetsen door een klacht in te dienen bij de onafhankelijke beklagcommissie die aan de inrichting verbonden is. Indien de klachtencommissie c.q. de beroepscommissie oordeelt dat een beslissing of maatregel ten onrechte is genomen kan de directeur opgedragen worden de beslissing te herzien. Gedurende de procedure kan de gedetineerde bij de voorzitter van de beroepscommissie een schorsingsverzoek indienen. De beslissingen in het kader van het beklag- c.q. beroepsrecht zijn bindend voor de directeur. Personeelsleden zijn niet de aangewezen personen om officiële klachten in te dienen. 5. Betrokkene geeft aan dat de medische dienst onvoldoende toegankelijk en onafhankelijk is. Op werkdagen is in de inrichting een medische dienst aanwezig alsmede gedurende een beperkt aantal uren op zaterdag. Buiten kantooruren kan zo nodig een beroep worden gedaan op de dienstdoende piketarts. 7. Betrokkene geeft aan dat de directeur weigert toestemming te geven voor contacten met de media. Er geldt een landelijke regeling op grond waarvan een gedetineerde al dan niet toestemming kan worden verleend contacten met de media te hebben. Betrokkene noemt geen concrete voorbeelden waarbij deze procedure niet is gevolgd. Ook ambtshalve zijn mij geen voorbeelden bekend waarbij ten onrechte contacten met de pers zijn onthouden. 9, 17. Betrokkene stelt dat het drugsbeleid ten aanzien van het gebruik van harddrugs faalt, er onvoldoende. 21. voorlichting wordt geboden en gedetineerden de mogelijkheid wordt onthouden een contra-expertise te laten verrichten bij een positieve urinecontrole dan wel ten onrechte hiervoor kosten in rekening wordt gebracht. Op grond van een landelijke regeling kan een gedetineerde – op eigen kosten – een contra-expertise laten verrichten bij een positieve urinecontrole. Indien uit de contra-expertise niet komt vast te staan dat de gedetineerde drugs heeft gebruikt, worden de kosten door de inrichting aan de gedetineerde terug betaald. Bij een urinecontrole wordt ook het gebruik van harddrugs getest. Het is bekend dat het gebruik van harddrugs minder snel wordt aangetoond, aangezien de reststoffen sneller uit het lichaam verdwenen zijn. Binnen de inrichting wordt periodiek voorlichting omtrent verslavingen gegeven en is een verslavingsbegeleidingsafdeling aanwezig alwaar daartoe gemotiveerde gedetineerden aan hun verslavingsproblematiek kunnen werken. 10, 12. Betrokkene schetst hier de arbeidssituatie en de beloning. Ten aanzien van de arbeidsbeloning schetst. 13. betrokkene de gevolgen van de invoering van de nieuwe landelijke loonregeling. Ten aanzien van de arbeid is bekend dat die enige tijd niet optimaal heeft gefunctioneerd. Om het arbeidsaanbod te verbeteren is thans een interim manager bedrijfsbureau aangetrokken. 11, 14. Betrokkene stelt dat personeel onvoldoende bevoegdheden van het management krijgt en onvoldoende mogelijkheden heeft klachten te uiten. Personeelsleden kunnen via de reguliere wegen (ondernemingsraad, bedrijfsmaatschappelijk werk) en de lijn eventuele klachten naar voren brengen. 15. Betrokkene geeft aan dat er binnen de inrichting geen vertalingen van de regelgeving voorhanden is. Naar aanleiding van deze klacht is betrokkene inmiddels een Engelse vertaling van de wetgeving en de huisregels verstrekt. 18. Betrokkene stelt dat de financiële administratie corrupt dan wel incompetent is. Relaties kunnen gratis giraal geld overmaken naar gedetineerden. Indien relaties ervoor kiezen contant geld te storten wordt er een beperkt bedrag aan stortingskosten in rekening gebracht. 19. Betrokkene stelt dat er – tijdens transport – privé-goederen van gedetineerden worden vermist of beschadigd. Een gedetineerde kan tegen beschadigingen of vermissingen van goederen een klacht indienen bij de beklagcommissie. Dit kan tot 7 dagen nadat betrokkene kennis heeft genomen van de beschadiging of vermissing. Niet de verklaring van betrokkene, maar een tweetal bijgevoegde verklaringen van medegedetineerden zijn door een groot aantal gedetineerden ondertekend. Dit betrof een handtekeningenactie teneinde betrokkene te steunen in zijn hongerstaking. De Gedetineerdencommissie van de penitentiaire inrichting Zoetermeer heeft zich overigens schriftelijk gedistantieerd van de hongerstaking van betrokkene en van de handtekeningenlijsten. </antwoord>
      <antwoord nummer="3">Na ontvangst van de verklaring van betrokkene, heb ik bij schrijven van 7 maart 2000 de advocaat van betrokkene toegezegd een onderzoek in te stellen naar de situatie in de penitentiaire inrichting Zoetermeer. Inmiddels is dit onderzoek door de directie Gevangeniswezen van de Dienst Justitiële Inrichtingen uitgevoerd. Zoals uit de beantwoording van vraag 2 blijkt, wordt slechts een beperkt aantal concrete punten uit de verklaring van betrokkene door het onderzoek bevestigd. Ten aanzien van deze aspecten zijn of worden maatregelen getroffen. Niettemin vergt het algemene beeld dat betrokkene schetst over de situatie in de inrichting de nodige aandacht. Uit voormeld onderzoek alsmede uit een in december 1999 uitgevoerde audit en het verslag van het werkbezoek van de Centrale Raad voor Strafrechtstoepassing in november 1999, is gebleken dat de onderlinge interne communicatie en de aansturing van de onderscheiden units in de inrichting verbetering behoeven. De huidige managementstijl (top down benadering) moet omgebogen worden naar een minder afstandelijke en meer communicatief ingestelde aansturing. Inmiddels wordt door de directie van de inrichting, in nauw overleg met de directie Gevangeniswezen van de Dienst Justitiële Inrichtingen, een traject opgesteld om het noodzakelijke proces van veranderingen binnen de penitentiaire inrichting Zoetermeer gestalte te geven. Aangezien de omstandigheden in de inrichting inmiddels in beeld zijn gebracht en er op dit moment maatregelen worden getroffen om het noodzakelijke veranderingsproces in gang te zetten, zie ik vooralsnog geen aanleiding een nader onafhankelijk onderzoek te laten uitvoeren naar de situatie in de penitentiaire inrichting Zoetermeer. </antwoord>
      <antwoord nummer="4">Betrokkene heeft op 12 maart 2000 zijn hongerstaking beëindigd. </antwoord>
      <noten afkomstig="antwoord"/>
   </antwoorden>
</kvr>
