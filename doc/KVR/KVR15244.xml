<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rietkerk (CDA) aan de minister van Justitie over de ontsnapping van een TBS'er uit de Dr. Henri van der Hoevenkliniek te Utrecht. (Ingezonden 30 januari 2002); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15244
</item>
         <item attribuut="Inhoud">Gevraagd wordt onder meer waarom de ontsnapping van de TBS'er niet kenbaar is gemaakt en hoeveel vacatures er zijn bij TBS-klinieken.</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Strafrecht en strafprocesrecht (Straffen)</item>
         <item attribuut="Trefwoorden">Gedetineerden TBS</item>
         <item attribuut="Vindplaats">Kamervragen met antwoord 2001-2002, nr. 783, Tweede Kamer</item>
         <item attribuut="Vraagnr_bij_indiening">2010205160</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Rietkerk</persoon>
         </item>
         <item attribuut="Datum_reaktie">2002-03-08</item>
         <item attribuut="Datum_indiening">2002-01-30</item>
         <item attribuut="Document-id">KVR15244</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1641" allpagenumbers="1641 1642" vetnummer="2010205160" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15244" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="783" onderwerp="" indiendatum="2002-01-30">
         <vrager partij="CDA" oorsprong="parlement">Rietkerk</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2002-03-8">
         <antwoorder functie="minister" ministerie="Justitie">Korthals</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Bent u op de hoogte van de ontsnapping van een TBS’er uit de dr. Henri van der Hoevenkliniek in Utrecht, die TBS-behandeling heeft opgelegd gekregen wegens seksueel misbruik van twee jonge meisjes? <voetnoot nummer="1"/>
      </vraag>
      <vraag nummer="2">Waarom heeft u de ontsnapping niet kenbaar gemaakt? </vraag>
      <vraag nummer="3">Is het waar dat de TBS’er nog zeker vijf tot tien jaar behandeld zou moeten worden? Welke acties gaat u met het oog hierop op korte termijn ondernemen ter bescherming van jonge meisjes in de samenleving? </vraag>
      <vraag nummer="4">Is het waar dat het moeilijk was om de TBS’er weer op te laten nemen? Zo ja, wat is de reden hiervan? </vraag>
      <vraag nummer="5">Zijn er vacatures bij de TBS-klinieken? Zo ja, hoeveel per 1 januari 2002? </vraag>
      <vraag nummer="6">Zijn er nog steeds wachtlijsten bij de TBS-inrichtingen? Zo ja, hoeveel wachtenden per 1 januari 2002? </vraag>
      <vraag nummer="7">Hoe groot is het bedrag aan schadevergoedingen, dat in 2001 is uitgekeerd aan wachtende TBS’ers? Wordt het niet tijd om deze schadevergoedingsregeling te schrappen? Zo neen, waarom niet? </vraag>
      <noten afkomstig="vraag">
         <noot nummer="1" datum="2002-01-26" bron="Telegraaf en ANP">Telegraaf en ANP, 26 januari 2002</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Het voorval deed zich voor op 23 januari 2002 om 15.50 uur. Onmiddellijk daarna is de politie verwittigd. Betrokkene is ten behoeve van de landelijke opsporing op de telex gezet. De ontvluchting is dus onmiddellijk kenbaar gemaakt. </antwoord>
      <antwoord nummer="3">De duur van een terbeschikkingstelling wordt door de rechter bepaald door middel van het aantal malen dat deze wordt verlengd. Betrokkene is in februari 1999 opgenomen in de Dr. Van der Hoevenkliniek. Eind november 2001 werd een verlengingsadvies opgesteld. De kliniek heeft geadviseerd de terbeschikkingstelling van betrokkene met twee jaar te verlengen, omdat hij nog steeds delictgevaarlijk werd geacht. Op 14 februari 2002 heeft de rechter de terbeschikkingstelling van betrokkene met twee jaar verlengd. De bescherming van de samenleving in dit soort gevallen vindt plaats door de toedracht van iedere ontvluchting, dus ook deze, grondig te analyseren om herhaling te voorkomen. </antwoord>
      <antwoord nummer="4">De betrokken tbs-gestelde heeft op vrijdag 25 januari 2002 zelf telefonisch contact opgenomen met de Van der Hoevenkliniek. Afgesproken werd dat betrokkene zich binnen een uur zelf bij de kliniek zou melden. Even later werd de kliniek gebeld door een verslaggever. Zodra duidelijk werd dat betrokkene zich bij deze verslaggever bevond, heeft overleg ertoe geleid dat medewerkers van de verslaggever de tbs-gestelde onmiddellijk naar de kliniek hebben teruggebracht. </antwoord>
      <antwoord nummer="5" voetnoot="1">Bij de Rijks tbs-inrichtingen <voetnoot nummer="1"/>waren er begin 2002 circa 85 vacatures. Per individuele inrichting is dat beeld echter gevarieerd. Bij enkele inrichtingen wordt door ziekte of anderszins niet inzetbaar personeel gecompenseerd door tijdelijke overbezetting van personeel. Bij andere inrichtingen, met name in het westen, zijn er daarentegen vacatures vanwege de arbeidsmarktproblematiek. Ik heb geen directe zeggenschap over het personeelsbeleid bij particuliere TBS-inrichtingen. Dit is de primaire verantwoordelijkheid van de besturen. Uiteraard is wel de beschikbare capaciteit aan plaatsen, en daarmee indirect de personeelssituatie, onderwerp van overleg tussen mij en de besturen van deze particuliere TBS-inrichtingen. Centraal staat dan de vraag binnen welke termijn capaciteit beschikbaar kan worden gesteld. </antwoord>
      <antwoord nummer="6">Per 31 december 2001 waren er 136 tbs-gestelden die als passant in een penitentiaire inrichting wachtten op opname in een tbs-inrichting. Daarnaast waren er 37 zogenaamde Fokkenswachtenden. </antwoord>
      <antwoord nummer="7">Over geheel 2001 is 228 252,– Euro aan schadevergoedingen aan tbs-gestelden betaald. Met de inwerkingtreding van de Beginselenwet verpleging ter beschikking gestelden per 1 oktober 1997 is de volgende regeling van toepassing geworden. De wet gaat uit van een termijn van zes maanden waarbinnen een ter beschikking gestelde wordt geplaatst in een tbs-inrichting. Deze termijn kan telkens met drie maanden worden verlengd, indien plaatsing nog niet kan worden gerealiseerd. Beroep tegen verlenging van deze termijn kan worden ingesteld bij de beroepscommissie van de Raad voor de Strafrechtstoepassing en Jeugdbescherming (RSJ), een onafhankelijke rechtsprekende instantie. De beroepscommissie acht thans een verblijf tot 12 maanden in een huis van bewaring in afwachting van plaatsing in een tbs-inrichting toelaatbaar. Vanaf 12 maanden kent de beroepscommissie aan wachtenden een tegemoetkoming van 567,23 Euro (f 1250,–) per maand toe. Dit bedrag wordt door de beroepscommissie elke volgende periode van drie maanden wachttijd verhoogd met 113,45 Euro (f 250,–). In de gevallen die dateren van voor de inwerkingtreding van de Beginselenwet verpleging ter beschikking gestelden is de burgerlijk rechter bevoegd, die ruimere vergoedingen pleegt toe te kennen. Het gaat derhalve niet om een schadevergoedingsregeling die ik zou kunnen schrappen. Wel blijf ik er naar streven om de huidige wachtlijsten te reduceren, zodat het aantal passanten en de duur van hun wachttijd worden gereduceerd. </antwoord>
      <noten afkomstig="antwoord">
         <noot nummer="1">TBS-gestelden worden in drie typen inrichtingen verpleegd en behandeld. Er zijn vier rijksklinieken, vijf justitiële particuliere klinieken en vier niet-justitiële particuliere klinieken</noot>
      </noten>
   </antwoorden>
</kvr>
