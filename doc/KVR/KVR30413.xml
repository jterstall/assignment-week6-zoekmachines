<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Jules Kortenhorst en Omtzigt (beiden CDA) aan de staatssecretaris van Financiën en de minister van Sociale Zaken en Werkgelegenheid over een interview met de directeur-generaal Belastingdienst. (Ingezonden 30 november 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30413
</item>
         <item attribuut="Inhoud">Vragen naar aanleiding van uitspraken van directeur-generaal Belastingdienst in een interview (NRC Handelsblad, 28 november 2007) waarin zij uitspraken doet over haar dienst, met name de problemen met het gestrande automatiseringsproject 'SUB/Walvis', dat gegevens van de uitkeringsorganisatie UWV moest koppelen aan die van de Belastingdienst. Indieners willen onder meer van staatssecretaris De Jager (Fin) weten of hij de inschatting deek dat de overhevelingsproblemen uitsluitend aan het UWV te wijten waren en niet aan de Belastingdienst. Hoe reageert De Jager op uitspraken van directeur-generaal Belastingdienst dat zij 'de politiek' wel degelijk gewaarschuwd heeft voor mogelijke problemen in verband met invoering van het toeslagensysteem en bezuinigingen van 2003?</item>
         <item attribuut="Rubriek">Belastingen (Belastingdiensten)</item>
         <item attribuut="Trefwoorden">Belastingdienst</item>
         <item attribuut="Vindplaats">Kamervragen met antwoord 2007-2008, nr. 907, Tweede Kamer</item>
         <item attribuut="Vraagnr_bij_indiening">2070805760</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="CDA">Jules Kortenhorst Omtzigt</persoon>
         </item>
         <item attribuut="Datum_reaktie">2007-12-18</item>
         <item attribuut="Datum_indiening">2007-11-30</item>
         <item attribuut="Document-id">KVR30413</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1935" allpagenumbers="1935 1936 1937" vetnummer="2070805760" code="0708tkkvr907" lopendefooter="Tweede Kamer, vergaderjaar 2007–2008, Aanhangsel" filenaam="KVR30413" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="907" onderwerp="" indiendatum="2007-11-30">
         <vrager partij="CDA" oorsprong="parlement">Jules Kortenhorst Omtzigt</vrager>
         <vraagt-aan>de staatssecretaris van Financiën en de minister van Sociale Zaken en Werkgelegenheid</vraagt-aan>
      </vraagdata>
      <antwoorddata antwoorddatum="2007-12-18">
         <antwoorder functie="staatssecretaris" ministerie="Financiën">De Jager</antwoorder>
         <mede-antwoorder>de minister van Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Hebt u kennisgenomen van het interview met de directeur-generaal Belastingdienst waarin zij uitspraken doet over de Belastingdienst? <voetnoot nummer="1"/>
      </vraag>
      <vraag nummer="2">Heeft de staatssecretaris van Financiën het interview geautoriseerd en deelt hij de meningen van de directeur-generaal in het interview? </vraag>
      <vraag nummer="3">Hoe beoordeelt de staatssecretaris van Financiën de inschatting van de directeur-generaal Belastingdienst dat de problemen bij de Belastingdienst «geen omvang hebben», «onvermijdelijk waren» en «niet het resultaat zijn van fouten»? </vraag>
      <vraag nummer="4">Deelt u de menig van de directeur-generaal dat de problemen van de overheveling van de premieheffing aan het Uitvoeringsinstituut Werknemersverzekeringen (UWV) toebehoren en niet aan de Belastingdienst, dus dat de fouten in SUB/WALVIS exclusief veroorzaakt zijn door het UWV? </vraag>
      <vraag nummer="5">Hoe beoordeelt de staatssecretaris van Financiën de inschatting van de directeur-generaal Belastingdienst omtrent de effectiviteit van de organisatiestructuur? Hoe schat hij haar oordeel omtrent de uitkomsten van de personeelsmonitor in? </vraag>
      <vraag nummer="6">Wat is de reactie van de staatssecretaris van Financiën op de opmerkingen in het interview dat de directeur-generaal Belastingdienst «de politiek» wel degelijk gewaarschuwd heeft omtrent mogelijk problemen gerelateerd aan de invoering van het toeslagensysteem en bezuinigingen van 2003? </vraag>
      <vraag nummer="7">Hoe moet de uitspraak «Ja, nou en?» beoordeeld worden tegen de achtergrond van de ambtelijke eindverantwoordelijkheid van de directeur-generaal Belastingdienst voor belastingen? </vraag>
      <vraag nummer="8">Bent u bereid deze vragen tijdig voorafgaand aan het op 19 december a.s. geplande algemeen overleg over de loonaangifteketen te beantwoorden? </vraag>
      <noten afkomstig="vraag">
         <noot nummer="1" datum="2008-11-28" bron="NRC">NRC, 28 november 2008</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">De staatssecretaris van Financiën heeft het interview niet geautoriseerd. Wel heeft hij van te voren van het interview kennisgenomen. De staatssecretaris van Financiën en zijn directeur-generaal Belastingdienst hebben gelijke opvattingen over het functioneren van de Belastingdienst. Zie hiervoor de antwoorden op de vragen 3 tot en met 7. </antwoord>
      <antwoord nummer="3" voetnoot="1 2 3">Bij verschillende gelegenheden hebben de staatssecretaris van Financiën, zijn voorganger en de vorige minister van Financiën met uw Kamer van gedachten gewisseld over het functioneren van de Belastingdienst. In het verslag van een Algemeen Overleg met de commissie voor Financiën op 26 september 2007 <voetnoot nummer="1"/>wordt dat debat door de staatssecretaris van Financiën samengevat als volgt: «De staatssecretaris is verheugd dat de Kamer in algemene zin positief is over het veranderplan. De afgelopen maanden is hard gewerkt; de eerste resultaten zijn geboekt. De staatssecretaris zal hiervan verslag doen in de halfjaarrapportage. De Belastingdienst is de afgelopen maanden veel in het nieuws geweest met zaken die zijn misgegaan. De praktijk is echter dat heel veel goed gaat. Fouten hebben meestal betrekking op enkele promillen of hooguit enkele procenten. Door de grote aantallen gaat het daarbij echter al snel om enkele tienduizenden burgers of bedrijven. Het plan van aanpak moet ervoor zorgen dat het aantal fouten afneemt, zodat werknemers weer toekomen aan hun normale taken. Naast de maatregelen voor de lange termijn moeten ook maatregelen worden genomen die snel zorgen voor verbeteringen. De maatregelen voor de langere termijn beperken zich tot nu toe tot een beperkt aantal dienstonderdelen; medewerkers in de regio merken er weinig van. Het migratietraject, van oud naar nieuw, is nadrukkelijk onderdeel van de plannen. ICT biedt geen oplossing voor alle problemen. De omgeving stelt eisen aan de dienstverlening, de klachtenafhandeling en de bereikbaarheid. Het plan van aanpak bevat een samenstel aan maatregelen om deze te verbeteren. Afgezien van de grootschalige automatisering zijn de meeste maatregelen bedoeld voor de korte termijn. Belangrijker dan de ICT is een goede inrichting van het proces. Die is afhankelijk van wet- en regelgeving en beleid. De staatssecretaris zegt toe de Kamer een overzicht te sturen van de ICT-kosten die zijn gemoeid met het plan van aanpak vereenvoudigingsoperatie van de ICT-kosten. Het veranderingsproces duurt een aantal jaren, waarin het managementteam extra aandacht moet hebben voor de medewerkers en de organisatie. De werknemers hebben hinder van alle aanpassingen, maar weten dat zij uiteindelijk in een omgeving komen te werken die is aangepast aan de eisen van de tijd en waarin de klanten beter bediend worden. Uit zijn contacten met de werkvloer maakt de staatssecretaris op dat werknemers betrokken zijn bij de organisatie. Zij volgen de interne nieuwsberichten en het politieke debat en denken mee over wat verbeterd kan en moet worden, met name in de dienstverlening. De regels en de bureaucratie kunnen worden verminderd. Het is goed om te luisteren naar geluiden van de werkvloer. Werknemers kunnen in het algemeen hun verhaal kwijt binnen de dienst, maar er heerst soms wel ongenoegen over politieke beslissingen waarover men slecht is geïnformeerd. De staatssecretaris wil ervoor zorgen dat in het politieke debat meer aandacht komt voor de uitvoerbaarheid van plannen en daarmee voor de consequenties op de werkvloer.» In zijn brief van 8 juni 2007 <voetnoot nummer="2"/>schrijft de staatssecretaris van Financiën nog: «De oorzaak van de fijnmazige en heterogene regelingen kan de Belastingdienst niet worden aangerekend. Als wetgever zijn wij daar – overigens vaak met de beste bedoelingen – voor een belangrijk gedeelte debet aan. Daar waar de veroorzaker «betaalt» ben ik van mening dat het kabinet en parlement gezamenlijk ook de plicht hebben om bij te dragen aan een oplossing. Tijdens het Algemeen Overleg op 19 april 2007 <voetnoot nummer="3"/>heb ik geproefd dat de Kamer deze lijn breed steunt.» Voor een goede beeldvorming wordt verder verwezen naar de voorwoorden van de Beheersverslagen over de jaren 2005 en 2006 waarmee de ambtelijke top van de Belastingdienst zich naar zijn bewindslieden verantwoordt (bijgevoegd). Een citaat uit het voorwoord 2005: «Natuurlijk zijn er ook momenten dat wij denken: oh nee. Dat zijn de momenten waarop wij burgers en bedrijven teleurstellen. ICT is een zegen voor onze processen, maar als het tegenzit ook een ramp. Foute aanslagen sturen, aanmaningen te laat de deur uitdoen, toeslagen niet op tijd betalen, de telefoon niet opnemen. Op die momenten schamen wij ons collectief. Want het mag niet zo zijn dat een overheidsorgaan als de Belastingdienst zijn burgers teleurstelt. En toch gebeurt het. Misschien is het ook ongebruikelijk om een verantwoordingsverslag te eindigen met een collectieve verontschuldiging. Maar wij doen het toch. Onze excuses voor alle burgers en bedrijven waarbij iets niet in een keer goed is gegaan. Wij zullen zeker proberen het in 2006 beter te doen.» </antwoord>
      <antwoord nummer="4">De fouten in SUB/Walvis zijn het gevolg van een keten van beslissingen. Het beeld dat deze exclusief door het UWV zijn veroorzaakt, is onjuist. Dat is ook de mening van de DG. Zij heeft de voorzitter van de Raad van Bestuur van het UWV onmiddellijk uitleg gegeven en haar verontschuldigingen aangeboden voor de onjuiste indruk die zij heeft gewekt in het interview. De heer Linthorst heeft haar excuses volledig aanvaard. </antwoord>
      <antwoord nummer="5" voetnoot="4 5 6 7">In hun brieven van 15 mei 2006 <voetnoot nummer="4"/>en 2 februari 2007 <voetnoot nummer="5"/>zijn de vorige staatssecretaris en minister van Financiën ingegaan op het besturingsconcept van de Belastingdienst. Uit de brief van 2 februari 2007 is de volgende conclusie van belang: «Ik onderschrijf horizontale sturing, maar ik verwacht ook dat op momenten van falen daarvan, de dienst, op welke wijze dan ook, de juiste beslissingen neemt. Ik onderschrijf daarom ook de constatering van de voormalige staatssecretaris in zijn brief van 15 mei 2006 <voetnoot nummer="6"/>, dat horizontale verticale sturing soms niet uitsluit. Naar mijn overtuiging heeft het totale management van de Belastingdienst het nieuwe concept zodanig goed opgepakt, dat slechts een enkele keer behoefde te worden ingegrepen. Dat geeft mij tevens de overtuiging dat ingrepen van mijn kant op de verdere ontwikkeling niet nodig zijn.» Met dit citaat van de minister van Financiën in zijn brief van 2 februari 2007 wordt de huidige situatie nog steeds goed weergegeven. Zo zijn bijvoorbeeld inmiddels drie kernteams ingericht onder voorzitterschap van het managementteam van de Belastingdienst, waarin rechtstreeks wordt gestuurd op de resultaten voor de toeslagen (vanaf 14 april 2006), de loonaangifteketen (vanaf 28 september 2007) en de complexiteitsreductie (vanaf 28 september 2007) voor zover die met de ict samenhangt. Ook de SVB (toeslagen) en het UWV (loonaangifteketen) nemen op het niveau van de raden van bestuur deel aan deze kernteams, evenals de DG CBS (loonaangifteketen). Hier is vanwege het belang en de samenwerking met derden bewust een andere manier van sturen gekozen. Met betrekking tot de personeelsmonitor wordt verwezen naar de meest recente brief <voetnoot nummer="7"/>die aan de Tweede Kamer is verzonden. Dat het implementeren en accepteren van veranderingen tijd kost, is zeker waar. Dat het management van de Belastingdienst daar ook hard aan heeft gewerkt, is ook waar gelet op de uitkomsten van de monitor in 2007. </antwoord>
      <antwoord nummer="6">Met betrekking tot de toeslagen is gedoeld op de invoering van de kindertoeslag per 1 januari 2007. De vorige staatssecretaris van Financiën heeft toegelicht aan uw Kamer dat de politieke wens daartoe niet uitvoerbaar was: deze toeslag wordt nu per 1 januari 2008 ingevoerd. In een goede politiek-ambtelijk verhouding is van groot belang dat zaken duidelijk onderling worden besproken en dat er openhartig door ambtenaren over mogelijkheden en risico’s wordt geadviseerd. Dat hoeft niet te betekenen dat besproken risico’s in de eindafweging per definitie tot het niet nemen daarvan zouden moeten leiden. </antwoord>
      <antwoord nummer="7">De directeur-generaal Belastingdienst is ambtelijk eindverantwoordelijk voor alle resultaten van de Belastingdienst, daar bestaat geen enkel misverstand over tussen ons en haar. De uitspraak «Ja, nou en?» is slechts een verzuchting, zoals de directeur-generaal aan ons heeft aangegeven. </antwoord>
      <antwoord nummer="8">Ja. </antwoord>
      <noten afkomstig="antwoord">
         <noot nummer="1">TK, vergadering 2007–2008, 31 066 en 31 211, nr. 16</noot>
         <noot nummer="2">TK, vergaderjaar 2006–2007, 31 066, nr. 2</noot>
         <noot nummer="3">TK, vergaderjaar 2006–2007, 30 800 IXB, nr. 37</noot>
         <noot nummer="4">TK, vergaderjaar 2005–2006, 30 300 IXB, nr. 39</noot>
         <noot nummer="5">TK, vergaderjaar 2006–2007, 30 800 IXB, nr. 18</noot>
         <noot nummer="6">TK, vergaderjaar 2005–2006, 30 300 IXB, nr. 39</noot>
         <noot nummer="7">TK, vergaderjaar 2006–2007, 30 800 IXB, nr. 34</noot>
      </noten>
   </antwoorden>
</kvr>
