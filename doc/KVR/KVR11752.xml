<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="3">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">van het lid Van der Hoeven (CDA) aan de minister van Onderwijs, Cultuur en Wetenschappen over compensatie van zwangerschapsverlof en vakantie. (Ingezonden 11 mei 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11752
</item>
         <item attribuut="Inhoud">Vragen over de consequenties voor scholen wanneer een leerkracht compensatie moet krijgen als het zwangerschapsverlof samenvalt met een vakantieperiode.</item>
         <item attribuut="Rubriek">Basisonderwijs (Rechtspositie onderwijspersoneel) Beroepsonderwijs en volwasseneneducatie (Rechtspositie onderwijspersoneel) Hoger onderwijs (Rechtspositie onderwijspersoneel) Inkomen en rechtspositie (Verlof en ATV) Speciaal onderwijs (Rechtspositie onderwijspersoneel) Voortgezet onderwijs (Rechtspositie onderwijspersoneel)</item>
         <item attribuut="Trefwoorden">Rechtspositie onderwijspersoneel Vakanties Zwangerschapsverlof</item>
         <item attribuut="Vindplaats">Kamervragen met antwoord 1999-2000, nr. 1323, Tweede Kamer</item>
         <item attribuut="Vraagnr_bij_indiening">2990010880</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="CDA">Van der Hoeven</persoon>
         </item>
         <item attribuut="Datum_reaktie">2000-05-29</item>
         <item attribuut="Datum_indiening">2000-05-11</item>
         <item attribuut="Document-id">KVR11752</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2953" allpagenumbers="2953 2954" vetnummer="2990010880" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11752" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1323" onderwerp="" indiendatum="2000-05-11">
         <vrager partij="CDA" oorsprong="parlement">Van der Hoeven</vrager>
         <vraagt-aan>de minister van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2000-05-29">
         <antwoorder functie="minister" ministerie="Onderwijs, Cultuur en Wetenschappen">Hermans</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Zijn er inmiddels verschillende rechterlijke uitspraken dat een leerkracht compensatie dient te krijgen als het zwangerschaps- en bevallingsverlof samenvalt met een vakantieperiode? Gelden deze rechterlijke uitspraken voor de hele beroepsgroep of is er enkel sprake van individueel recht? </vraag>
      <vraag nummer="2">Is het u bekend dat, zelfs indien er hoger beroep wordt aangetekend, dit beroep geen opschortende werking heeft, zodat werkgevers genoodzaakt zijn de rechterlijke uitspraken op korte termijn uit te voeren? Welke consequenties heeft dit voor de scholen die het betreft? </vraag>
      <vraag nummer="3">Herinnert u zich uw antwoord op vragen van de leden Lambrechts en Schimmel van 21 december 1998 waarin staat dat u eventuele rechtsgedingen af wil wachten? Welke maatregelen gaat u nemen om de scholen in de gelegenheid te stellen deze vervanging te bekostigen nu in een aantal rechtsgedingen uitspraak is gedaan? Wat betekent dit voor de wet- en regelgeving, zoals die momenteel geldt? </vraag>
      <noten afkomstig="vraag">
         <noot nummer="1"/>
         <noot nummer="1" documenttype="Kamervragen" documentnummer="1666">Aanhangsel Handelingen, nr. 1666, Vergaderjaar 1998–1999.</noot>
      </noten>
   </vragen>
   <antwoorden aantal="3">
      <antwoord nummer="1">Er zijn mij terzake tot op heden vijf uitspraken bekend, waarbij als kanttekening dient dat op grond van de onderwijsregelgeving niet ik, doch uitsluitend de bevoegde gezagsorganen als procespartij zijn gedaagd. Informatie van de werkgeversorganisaties in het onderwijs leerde echter dat tot op heden ook hen niet meer uitspraken bekend zijn. Voorts leerde die informatie dat de werkgeversorganisaties hun leden hebben geadviseerd om ingekomen compensatieverzoeken van onderwijspersoneel aan te houden in afwachting van de ontwikkelingen aangaande de hoger beroepen, die tegen de uitspraken zijn of worden ingesteld. Bij mij bekende rechterlijke uitspraken hebben betrekking op de vakantieregeling in de sector Beroepsonderwijs en Volwasseneneducatie (BVE), alsmede in de sector Primair Onderwijs (PO). Rekening houdend met de specifieke kenmerken van deze sectoren, waarbij ook het onderscheid in openbaar onderwijs en bijzonder onderwijs een belangrijke rol speelt, worden in de uitspraken verschillende juridische wegen bewandeld, doch komen de uitspraken alle neer op de conclusie dat er een compensatiemogelijkheid zou moeten bestaan voor zwangerschapsverlof dat tijdens de schoolvakanties plaatsvindt. De mij bekende rechtsgeldigen zijn allen gevoerd op individuele titel, zodat uit dien hoofde ook slechts individuele rechten kunnen ontstaan. Mochten de uitspraken echter in hoger beroep bevestigd worden, dan zou dat aanleiding kunnen zijn om de rechtspositieregelingen op het punt van de vakantieregeling in de betreffende onderwijssectoren te herzien, zodat dan werking zou kunnen ontstaan voor het gehele onderwijspersoneel in die sectoren, dan wel voor een gedeelte daarvan. </antwoord>
      <antwoord nummer="2">In drie van de mij bekende uitspraken, die de sector BVE (één uitspraak) en het bijzonder onderwijs in de sector PO (twee uitspraken m.b.t. hetzelfde bevoegd gezag) betreffen, heeft de rechter de uitspraak uitvoerbaar bij voorraad verklaard. Ten aanzien van die uitspraken bestaat dus geen opschortende werking in afwachting van het hoger beroep, zodat de betreffende bevoegde gezagsorganen gehouden zijn om de rechterlijke uitspraken binnen redelijke termijn uit te voeren. Wat de consequenties voor die bevoegde gezagsorganen betreft mag echter worden aangenomen dat, mede gerelateerd aan de totale personeelsbekostiging, de kosten van uitvoering beperkt zullen zijn. </antwoord>
      <antwoord nummer="3">Ik herinner mij het destijds gegeven antwoord dat ik eventuele rechtsgedingen wilde afwachten en ik zie, althans op dit moment, ook voldoende aanleiding om in ieder geval uitspraken in hoger beroep af te wachten. Niettemin bereid ik me voor op alle mogelijke uitkomsten van de hoger beroepen, waaronder ook de effecten en eventuele gevolgen voor de op dit moment geldende wet- en regelgeving. Overigens zou ik in dat kader slechts het initiatief kunnen nemen om het Rechtspositiebesluit onderwijspersoneel (RPBO) aan te passen, dat in principe nog slechts van toepassing is op de sector PO. Voor de overige onderwijssectoren is de vakantieregeling een onderwerp dat in het kader van de ingeslagen decentralisatie reeds aan regeling van sociale partners in die sectoren is overgelaten en is neergelegd in de voor die sectoren geldende CAO’s. </antwoord>
      <noten afkomstig="antwoord"/>
   </antwoorden>
</kvr>
