<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden B. M. de Vries en Voûte-Droste (beiden VVD) over de Wet op de vennootschapsbelasting. (Ingezonden 9 september 1997); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5774
</item>
         <item attribuut="Inhoud">Vragen over bepalingen inzake concernfinancieringsmaatschappijen.</item>
         <item attribuut="Rubriek">Belastingen (Vennootschapsbelasting)</item>
         <item attribuut="Trefwoorden">Vennootschapsbelasting</item>
         <item attribuut="Vindplaats">Kamervragen met antwoord 1997-1998, nr. 96, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">B. M. de Vries</persoon>
            <persoon partij="VVD">Voûte-Droste</persoon>
         </item>
         <item attribuut="Datum_reaktie">1997-10-03</item>
         <item attribuut="Datum_indiening">1997-09-09</item>
         <item attribuut="Document-id">KVR5774</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="193" allpagenumbers="193 194 195" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR5774" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="96" onderwerp="" indiendatum="1997-09-9">
         <vrager partij="VVD" oorsprong="parlement">B. M. de Vries</vrager>
         <vrager partij="VVD" oorsprong="parlement">Voûte-Droste</vrager>
         <vraagt-aan/>
      </vraagdata>
      <antwoorddata antwoorddatum="1997-10-3">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="16">
      <vraag nummer="1">Hebt u met de EG-Commissie overleg gevoerd om uw standpunt dat artikel 15b van de Wet op de vennootschapsbelasting niet in strijd is met het EG-recht, te toetsen? Zo neen, waarom niet? Is het niet van groot belang voor het betrokken bedrijfsleven en voor het succes van de regeling dat hierover geen twijfel bestaat? </vraag>
      <vraag nummer="2">Kunt u aangeven wat de gevolgen voor bedrijven zouden kunnen zijn die een formele beschikking hebben ontvangen en gebruik maken van de regeling indien artikel 15b Wet op de vennootschapsbelasting door de EG-Commissie en/of het Europese Hof van Justitie onverhoopt toch in strijd wordt geacht te zijn met het EG-recht? Dienen de bedrijven die gebruik hebben gemaakt van deze regeling het genoten voordeel dan aan de Nederlandse Staat terug te betalen? </vraag>
      <vraag nummer="3">Wanneer wordt naar verwachting de modelbeschikking waarover u spreekt gepubliceerd? </vraag>
      <vraag nummer="4">Bevat deze modelbeschikking nieuwe voorwaarden die niet in de parlementaire behandeling aan de orde geweest zijn? </vraag>
      <vraag nummer="5">Wanneer wordt het «spelboekje» gepubliceerd en wat is de status van dit boekje? </vraag>
      <vraag nummer="6">Deelt u de mening dat het tijd wordt dat in het kader van een solide wetgevingstraject alle nadere voorwaarden met spoed worden gepubliceerd teneinde een negatieve uitstraling in zowel binnenland als buitenland te voorkomen? </vraag>
      <vraag nummer="7" voetnoot="1">Waarom is niet in de behandeling in de Tweede Kamer duidelijk gemeld dat naar uw opvatting het centraliseren van alle financieringsfuncties in het lichaam dat de risicoreserve vormt (de «centrale spil functie» <voetnoot nummer="1"/>) als harde voorwaarde, naast de voorwaarde inzake substance, gesteld wordt, zodat de Kamer zich over de noodzaak daarvan een oordeel had kunnen vormen? </vraag>
      <vraag nummer="8">Kunt u aangeven of deze sub 6 genoemde voorwaarde ook destijds is voorgesteld door de betreffende subwerkgroep van de Werkgroep Fiscale Infrastructuur? Wordt deze voorwaarde gesteund door deze subwerkgroep en met name door de vertegenwoordigers van het bedrijfsleven daarin? </vraag>
      <vraag nummer="9">Zijn de eisen die de werkgroep stelt aan het in voorkomende gevallen (met hoge kosten gepaard gaande) reorganiseren van concernstructuren in overeenstemming met de terughoudende positie die de fiscus dient in het nemen ten aanzien van het vrije ondernemingsbeleid? </vraag>
      <vraag nummer="10">Kunt u concreet aangeven of de centrale spilfunctie inhoudt dat grote multinationale ondernemingen gedwongen worden om hun wereldwijde concernstructuur te bespreken met de Coördinatiegroep en eventueel aan te passen? </vraag>
      <vraag nummer="11">Bent u van mening dat de leden van de Coördinatiegroep voldoende opgeleid en toegerust zijn om het financieringsbeleid van grote concerns te kunnen beoordelen? </vraag>
      <vraag nummer="12">Wordt ook in het kader van buitenlandse financieringsmaatschappijen (artikel 13, lid 2, Wet op de vennootschapsbelasting) de centrale-spil-voorwaarde gesteld? Zo nee, hoe verhoudt zich dan het beleid op het punt van het CFA-lichaam hiermee? Zo ja, waar wordt deze voorwaarde op gebaseerd? </vraag>
      <vraag nummer="13">Waarop is de beperking gebaseerd dat (binnen een fiscale eenheid) slechts sprake kan zijn van één juridische entiteit als CFA-lichaam? </vraag>
      <vraag nummer="14">Hoe verhoudt zich deze spilfunctie en de hiervoor genoemde beperking tot één juridische entiteit met de uit de wetsgeschiedenis blijkende regeling over de verdeling van de overnamekas over meerdere financieringslichamen? </vraag>
      <vraag nummer="15">Bent u bereid zodra (bijv. uiterlijk in januari 1998) het groot aantal gevallen dat momenteel kennelijk onder discussie is, heeft geleid tot een formele beschikking, aan de Kamer een rapportage te sturen, waarin de Kamer op geanonimiseerde wijze geïnformeerd wordt over het aantal toe- en afgewezen gevallen, de redenen voor afwijzing, en de afwijkingen van de modelbeschikking, zodat de Kamer het gevoerde beleid kan beoordelen en met u nader kan bespreken? </vraag>
      <vraag nummer="16">Kunt u alsnog een antwoord geven op onze vraag 20 over concernfinancieringsmaatschappijen? </vraag>
      <noten afkomstig="vraag">
         <noot nummer="2"/>
         <noot nummer="1">Zie de antwoorden op onze vragen 14 t/m 17. Aanhangsel Handelingen nr. 1512, vergaderjaar 1996–1997</noot>
         <noot nummer="2" documenttype="Kamervragen" documentnummer="1512" documentjaargang="1996-1997">Aanhangsel Handelingen, nr. 1512, vergaderjaar 1996–1997.</noot>
      </noten>
   </vragen>
   <antwoorden aantal="12">
      <antwoord nummer="1 en 2">De Europese Commissie heeft begin maart 1997 om informatie verzocht over deze regeling in het kader van de vraag of sprake zou kunnen zijn van staatssteun in de zin van het EG Verdrag. Een kopie van de Wet tot wijziging van de Wet op de vennootschapsbelasting 1969 met het oog op het tegengaan van de uitholling van de belastinggrondslag en het versterken van de fiscale infrastructuur is dezelfde maand aan de Commissie toegezonden waarbij tevens is aangegeven waarom volgens Nederland geen sprake is van staatssteun in de zin van artikel 92 EG Verdrag. Van de zijde van de Commissie is daarna niets meer vernomen. Tijdens de parlementaire behandeling is aangegeven dat artikel 15b van de Wet op de vennootschapsbelasting 1969 naar mijn oordeel niet strijdig is met het Europese recht. Voor nadere bespiegelingen daarover zie ik geen aanleiding. Los van de onderhavige regeling kan in algemene zin worden opgemerkt dat de Commissie, indien is vastgesteld dat sprake is van ongeoorloofde staatssteun van een Lid-Staat, kan vorderen dat deze onrechtmatig verleende staatssteun moet worden teruggevorderd (zie o.a. 70/72 steunverlening steenkolenmijngebieden, Jur. 1973, blz. 813). </antwoord>
      <antwoord nummer="3 en 6" voetnoot="1">Een afschrift van de modelbeschikking is bijgevoegd <voetnoot nummer="1"/>. Mede met het oog op een adequate uitvoering is over dit model overleg gevoerd met het bedrijfsleven. Dit is recent afgerond. Heden heb ik de modelbeschikking ter publicatie aangeboden aan het Infobulletin. De modelbeschikking bevat de voorwaarden die de inspecteur voor de toepassing van artikel 15b van de Wet op de vennootschapsbelasting 1969 zal stellen. In het individuele geval kunnen de voorwaarden nader worden toegespitst op de specifieke omstandigheden van dat geval. </antwoord>
      <antwoord nummer="4">In het achtste lid van artikel 15b van de Wet op de vennootschapsbelasting 1969 is het kader aangegeven waarbinnen de inspecteur dient te blijven bij het stellen van nadere voorwaarden. In de parlementaire behandeling is aan een aantal specifiek te stellen voorwaarden aandacht besteed. Hiermee is geen limitatieve opsomming gegeven van de mogelijk te stellen voorwaarden. Dit is ook niet beoogd. Bij de totstandkoming van het nieuwe artikel 15b is bewust gekozen om niet vooraf – los van concrete situaties – te trachten alle voorwaarden te specificeren; de wettelijke bepalingen hebben bewust een abstract karakter. Hiermee wordt bereikt dat in de uitvoering voldoende flexibiliteit bestaat om de in de praktijk opkomende problemen het hoofd te kunnen bieden. De ervaringen van de coördinatiegroep concernfinancieringen met de ruim 100 verzoeken bevestigen dat. </antwoord>
      <antwoord nummer="5">Aanvankelijk is overwogen een «spelregelboekje» te maken. Nadien is het inzicht ontstaan dat een modelbeschikking een beter instrument is. </antwoord>
      <antwoord nummer="7">Om recht te doen aan doel en strekking van artikel 15b van de Wet op de vennootschapsbelasting 1969 waaraan inherent is dat artikel 15b geen instrument is om actief te participeren in ongewenste tax-competition, worden op grond van het achtste lid, letter a substance-eisen aan de financieringsactiviteiten gesteld. Daartoe dienen de financieringsactiviteiten binnen het concern door gekwalificeerd personeel met zelfstandige beslissingsbevoegdheid ten aanzien van deze activiteiten (daadwerkelijk vanuit Nederland) te worden verricht. De praktijk leert dat aan het substance-vereiste veelal niet kan worden voldaan indien niet tevens de financieringsactiviteiten gecentraliseerd zijn. Het lichaam dat de risicoreserve aanhoudt, zal in dat geval de centrale spil zijn voor de financieringsactiviteiten van de groep als geheel. Dat laat onverlet de mogelijkheid meerdere financieringscentra aan te houden. Te denken valt bijvoorbeeld aan financieringscentra in diverse tijdzones. </antwoord>
      <antwoord nummer="8">De terminologie «centrale spil functie» is niet gebruikt door de (in 1996 ontbonden) Werkgroep Fiscale Infrastructuur. Wel zijn doel en strekking van artikel 15b van de Wet op de vennootschapsbelasting 1969 en de rol daarin van de aspecten «uitsluitend vanuit Nederland» en de aard van de financieringsactiviteiten meermalen aan de orde geweest. De gedachtevorming op dit punt sluit, zoals uit het antwoord op vraag 7 blijkt, logisch hierop aan. Overigens wordt opgemerkt dat de terminologie «centrale spilfunctie» niet voorkomt in de modelbeschikking. </antwoord>
      <antwoord nummer="9 en 10">De fiscus gaat in geen geval op de stoel van de ondernemer zitten bij het beoordelen of een verzoek om toepassing van artikel 15b van de Wet op de vennootschapsbelasting 1969 kan worden ingewilligd. In de modelbeschikking is het kader aangegeven waarbinnen de financieringsactiviteiten kunnen worden gestructureerd. Dit heeft voldoende flexibiliteit. </antwoord>
      <antwoord nummer="11">Ja; daarbij zij overigens aangetekend dat het niet tot de taak van de inspecteur behoort het financieringsbeleid als zodanig te beoordelen. </antwoord>
      <antwoord nummer="12">Voor de toepassing van artikel 13, tweede lid van de Wet op de vennootschapsbelasting 1969 dient aan de hand van de criteria van artikel 2a van de Uitvoeringsbeschikking vennootschapsbelasting 1971 te worden beoordeeld of er sprake is van actieve dan wel passieve (inclusief beleggen) financieringsactiviteiten. Indien een buitenlandse financieringsvennootschap van een concern een organisatorisch geheel binnen de groep zelfstandig bedient met haar financieringsactiviteiten zal sneller aannemelijk zijn dat er sprake is van actieve financiering. </antwoord>
      <antwoord nummer="13 en 14">In artikel 15b, eerste lid van de Wet op de vennootschapsbelasting 1969 wordt in de tekst uitdrukkelijk onderscheid gemaakt tussen het lichaam dat de concernfinancieringsactiviteiten verricht en de belastingplichtige (bijvoorbeeld de fiscale eenheid) die het verzoek indient. Zoals uit voorwaarde V, onderdeel twee van de modelbeschikking blijkt, is niet vereist dat binnen de fiscale eenheid sprake is van één juridische entiteit die fungeert als concernfinancieringslichaam. De overnamekas die kan worden aangehouden door het lichaam dat de financieringsactiviteiten verricht, vindt onder meer zijn beperking in de door dat lichaam gehouden deelnemingen en vorderingen op verbonden lichamen (artikel 2b Uitvoeringsbeschikking vennootschapsbelasting 1971). Opname van zo’n lichaam, of lichamen in een fiscale eenheid kan daarom niet leiden tot een hogere overnamekas dan zonder opname in die fiscale eenheid mogelijk zou zijn geweest. </antwoord>
      <antwoord nummer="15">Uiteraard ben ik bereid de regeling te evalueren. Dit heb ik ook reeds toegezegd tijdens de behandeling van het wetsvoorstel in de Tweede Kamer. Naar aanleiding van een vraag van Mevrouw Witteveen-Hevinga om voor het einde van deze kabinetsperiode met een tussenrapportage te komen, een soort tussenevaluatie gebaseerd op de aangiften over 1997, heb ik toegezegd na te zullen gaan of ik al eerder over relevante gegevens kan beschikken en als die er zijn aan de Kamer te melden. Wel zal daarbij de geheimhoudingsplicht van artikel 67 van de Algemene wet inzake rijksbelastingen in acht moeten worden genomen. </antwoord>
      <antwoord nummer="16">Naar mijn mening is deze vraag op 21 augustus 1997 volledig beantwoord. Daarbij is ingegaan op de betekenis van de aangehaalde passage uit de Memorie van Antwoord Eerste Kamer. Er is aangegeven dat onder omstandigheden gedurende een overgangsperiode de hoogte van de overnamekas aan de hand van kwantitatieve criteria beoordeeld kan worden. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij afdeling Parlementaire Documentatie</noot>
      </noten>
   </antwoorden>
</kvr>
