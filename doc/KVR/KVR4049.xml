<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Th. A. M. Meijer en Van der Linden (beiden CDA) over de omvang van de begrote en geheven mestoverschotheffing. (Ingezonden 22 november 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4049
</item>
         <item attribuut="Rubriek">Milieu (Milieuheffingen) Veeteelt (Organische mest)</item>
         <item attribuut="Trefwoorden">Milieuheffingen Organische mest</item>
         <item attribuut="Vindplaats">Kamervragen met antwoord 1996-1997, nr. 375, Tweede Kamer</item>
         <item attribuut="Afkomstig_van">Landbouw, Natuurbeheer en Visserij</item>
         <item attribuut="Indiener">
            <persoon partij="CDA">Th. A. M. Meijer</persoon>
            <persoon partij="CDA">Van der Linden</persoon>
         </item>
         <item attribuut="Datum_reaktie">1996-12-03</item>
         <item attribuut="Datum_indiening">1996-11-22</item>
         <item attribuut="Document-id">KVR4049</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="771" allpagenumbers="771 772" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="375" onderwerp="" indiendatum="1996-11-22">
         <vrager partij="CDA" oorsprong="parlement">Th. A. M. Meijer</vrager>
         <vrager partij="CDA" oorsprong="parlement">Van der Linden</vrager>
         <vraagt-aan/>
      </vraagdata>
      <antwoorddata antwoorddatum="1996-12-3">
         <antwoorder functie="minister" ministerie="Landbouw, Natuurbeheer en Visserij">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Wat is de omvang van de begrote en geheven overschotheffing in artikel 13 van de Meststoffenwet voor het heffingsjaar 1995 en 1996? </vraag>
      <vraag nummer="2">Welke plannen bestaan er in de bestemming van de overschotheffing? Welke plannen zijn goedgekeurd en wachten op uitvoering? Welke bedragen zijn daarmee gemoeid en hoe is in de financiering daarvan voorzien? </vraag>
      <vraag nummer="3">Wat is de reden van de afwijkende wijze waarop het jaarverslag van het Bureau Heffingen over 1995 op het punt van het ontvangen bedrag aan overschotheffing en de besteding is ingericht ten opzichte van de voorafgaande jaarverslagen? </vraag>
      <vraag nummer="4">Bent u bereid de hoogte van het tarief van de overschotheffing neerwaarts aan te passen? Zo ja, wanneer, indien blijkt dat de reeds ontvangen of begrote bedragen niet worden of kunnen worden aangewend voor de bestemmingen waaraan deze middelen besteed moeten worden volgens de Meststoffenwet? </vraag>
      <vraag nummer="5">Kunt u aangeven hoeveel geld de veehouderijsector in 1994 en 1995 heeft uitgegeven aan milieu-investeringen met betrekking tot de mest? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">De overschotheffing over het heffingsjaar 1995 wordt in 1996 ontvangen. Hiervoor was oorspronkelijk een bedrag van f 33,3 mln. aan inkomsten in 1996 begroot. Dit bedrag is opgenomen in de begroting van het Ministerie van Landbouw, Natuurbeheer en Visserij voor 1997. Inmiddels is duidelijk dat er onder invloed van de mestboycot minder ontvangsten in 1996 zijn te verwachten. De huidige inschatting is dat in 1996 uiteindelijk f 22 mln. aan overschotheffing zal worden ontvangen. Ee´n en ander is opgenomen in de 2e suppletoire begroting samenhangende met de Najaarsnota 1996. De overschotheffing over het heffingsjaar 1996 zal in 1997 worden ontvangen. In de begroting voor het jaar 1997 is een ontvangst van circa f 28,4 mln. opgenomen. </antwoord>
      <antwoord nummer="2">De ontvangsten van de overschotheffing zullen, net zoals in het verleden het geval is geweest aan de in de Meststoffenwet vastgelegde bestemmingen worden besteed. Hierin zal geen verandering komen. De belangrijkste bestemmingscategorie is de Bijdrageregeling Proefprojecten Mestverwerking. Uit hoofde van deze inmiddels gesloten regeling is op grond van de aangegane verplichtingen een uitgave van in totaal ongeveer f 75 mln. te verwachten voor de periode 1996 t/m 1998. De overige bestemmingen betreffen de apparaatsuitgaven van Bureau Heffingen en de bijdrage in de exploitatiekosten van de Stichting Landelijke Mestbank. Hiervoor zijn uiteraard nog niet alle verplichtingen aangegaan. Op dit moment wordt verwacht dat in de periode 1996 t/m 1998 de uitgaven hiervoor in de orde van grootte van f 70 mln. zullen liggen. In totaal zal dus in de periode 1996 t/m 1998 naar verwachting een bedrag van f 145 mln. worden uitgegeven aan de in de Meststoffenwet aangeduide bestemmingen. De ontvangsten uit hoofde van de overschotheffing in dezelfde periode zullen, volgens de huidige raming, circa f 90 mln. bedragen. Een aanzienlijk deel van de uitgaven wordt derhalve niet gedekt door inkomsten uit de overschotheffing. Ik ga er hierbij van uit, dat de ingevolge artikel 13 van de Meststoffenwet verschuldigde overschotheffingen ook inderdaad kunnen worden geı¨nd. De genoemde bedragen zijn overigens verwerkt in de begroting van het Ministerie van Landbouw, Natuurbeheer en Visserij voor 1997. </antwoord>
      <antwoord nummer="3">Het Bureau Heffingen is verantwoordelijk voor de inning van de overschotheffing en voor de eigen apparaatsuitgaven. De daarmee gemoeide bedragen worden dan ook opgenomen in het jaarverslag van Bureau Heffingen. De verantwoording van de overige bestedingen van de ontvangen overschotheffing is neergelegd bij andere onderdelen van het Ministerie van Landbouw, Natuurbeheer en Visserij. Derhalve is het niet op zijn plaats deze uitgaven op te nemen in het jaarverslag van Bureau Heffingen. In het jaarverslag over 1994 is dit abusievelijk wel gebeurd. </antwoord>
      <antwoord nummer="4" voetnoot="1">Gegeven het antwoord op vraag 2 is er uiteraard geen reden het tarief van de overschotheffing te verlagen. Wellicht ten overvloede wijs ik erop, dat het huidige systeem van overschotheffingen naar verwachting met ingang van 1 januari 1998 plaats zal maken voor het MINAS-systeem. Het wetsvoorstel houdende de wijziging van de Meststoffenwet <voetnoot nummer="1"/>ligt thans ter behandeling in de Tweede Kamer. Het heffingsjaar 1997 is waarschijnlijk het laatste jaar waarover de huidige overschotheffing verschuldigd is. </antwoord>
      <antwoord nummer="5">Uit de binnenkort te verschijnen publicatie «Landbouw, Milieu en Economie» van het LEI blijkt, dat de veehouderij voor het boekjaar 1994/1995 circa f 168 mln. heeft geı¨nvesteerd in mestopslag en mestaanwending. Uit een eerdere LEI-publicatie blijkt dat voor het boekjaar 1993/1994 deze investeringen circa f 241 mln. bedroegen. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="24 782">Kamerstuk 24 782</noot>
      </noten>
   </antwoorden>
</kvr>
