<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Irrgang en Van Velzen (beiden SP) aan de staatssecretaris van Volkshuisvesting, Ruimtelijke Ordening en Milieubeheer en de minister van Financiën over de rol van de Nederlandse financiële sector in de transitie naar een duurzame energiehuishouding. (Ingezonden 8 juni 2006); Antwoord</item>
         <item attribuut="Bestand">23Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR26171
</item>
         <item attribuut="Inhoud">Vragen naar aanleiding van het rapport 'Investing in Climate Change: the Role of Dutch Banks', waarin Milieudefensie concludeert dat de Nederlandse banken achter lopen ten opzichte van sommige van de grootste internationale banken wat betreft een structureel klimaatbeleid.</item>
         <item attribuut="Rubriek">Bedrijfsleven en industrie (Bank- en verzekeringswezen) Energie, water en grondstoffen (Alternatieve energiebronnen) Milieu (Klimaatveranderingen)</item>
         <item attribuut="Trefwoorden">Alternatieve energiebronnen Bankwezen Klimaatveranderingen</item>
         <item attribuut="Vindplaats">Kamervragen met antwoord 2005-2006, nr. 1967, Tweede Kamer</item>
         <item attribuut="Vraagnr_bij_indiening">2050614880</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Irrgang</persoon>
            <persoon partij="SP">Van Velzen</persoon>
         </item>
         <item attribuut="Datum_reaktie">2006-08-16</item>
         <item attribuut="Datum_indiening">2006-06-08</item>
         <item attribuut="Document-id">KVR26171</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4179" allpagenumbers="4179 4180" vetnummer="2050614880" code="0506tkkvr1967" lopendefooter="Tweede Kamer, vergaderjaar 2005–2006, Aanhangsel" filenaam="KVR26171" issn-nummer="ISSN 0921 - 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="1967" onderwerp="" indiendatum="2006-06-8">
         <vrager partij="SP" oorsprong="parlement">Irrgang</vrager>
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer en de minister van Financiën</vraagt-aan>
      </vraagdata>
      <antwoorddata antwoorddatum="2006-08-16">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Wat is uw mening over de conclusie van «Investing in Climate Change: the Role of Dutch Banks» van Milieudefensie <voetnoot nummer="1"/>dat de Nederlandse banken achter lopen ten opzichte van sommige van de grootste internationale banken wat betreft een structureel klimaatbeleid? </vraag>
      <vraag nummer="2" voetnoot="2 2">Deelt u de mening dat de Nederlandse financiële sector een verantwoordelijkheid heeft om met zijn investeringen en leningen bij te dragen aan de omslag naar duurzame energie, mede gezien zijn historische relatie met CO <voetnoot nummer="2"/>intensieve sectoren? Zo neen, waarom niet? Zo ja, bent u bereid met de Nederlandse banken in gesprek te gaan om te komen tot structurele maatregelen om de CO <voetnoot nummer="2"/>emissies van hun investeringen te beperken? </vraag>
      <vraag nummer="3" voetnoot="2">Bent u bereid klimaatcriteria mee te nemen in de uitvoering van uw beleid «vergroening van geldstromen» <voetnoot nummer="2"/>naar het voorbeeld van de internationale banken, zoals beschreven in het voormelde rapport van Milieudefensie? Zo neen, waarom niet? Zo ja, kunt u aangeven welke stappen u gaat ondernemen en op welke termijn? </vraag>
      <vraag nummer="4" voetnoot="3">Deelt u de mening dat de verantwoordelijkheid van de Nederlandse banken breder is dan alleen het aanbieden van aan klimaat gerelateerde financiële producten? Kunt u in uw antwoord verwijzen naar de stelling uit de Toekomstagenda Milieu «Voor een duurzame ontwikkeling zijn de criteria die banken en private investeerders hanteren bij het aangaan van leningen en het doen van investeringen echter minstens zo bepalend ...» <voetnoot nummer="3"/>. </vraag>
      <vraag nummer="5">Is het waar dat de grote Nederlandse banken er niet in zijn geslaagd om de efficiency van hun bedrijfsvoering volgens afspraak te reduceren ? Zo ja, bent u bereid stappen te ondernemen? Kunt u in uw antwoord verwijzen naar het voorbeeld van de Britse bank HSBC? </vraag>
      <noten afkomstig="vraag">
         <noot nummer="4"/>
         <noot nummer="1">Investing in climate change: the role of Dutch banks (juni 2006, Milieudefensie)</noot>
         <noot nummer="2">Toekomstagenda Milieu, 2006 (Kamerstuk 30 535 nr. 2)</noot>
         <noot nummer="3">Toekomstagenda Milieu, 2006 (Kamerstuk 30 535 nr. 2)</noot>
         <noot nummer="4">Investing in climate change: the role of Dutch banks (juni 2006, Milieudefensie)</noot>
      </noten>
   </vragen>
   <antwoorden aantal="5">
      <antwoord nummer="1">Op grond van de mij ter beschikking staande informatie ben ik niet van mening dat de Nederlandse banken internationaal gezien op het vlak van een structureel klimaatbeleid achterlopen. Op het vlak van duurzaamheid presteren Nederlandse banken relatief goed in vergelijking met andere banken. Zij bieden meerdere, op duurzame ontwikkeling gerichte financiële producten aan. Ook klimaatverandering wordt daarbij als criterium meegenomen. Over de bijdrage die banken kunnen leveren aan het klimaatbeleid worden door het ministerie van VROM reeds gesprekken met de sector gevoerd. Een aantal in het rapport van Milieudefensie genoemde buitenlandse banken kan evenwel als voorlopers op het terrein van structureel klimaatbeleid worden beschouwd. Hun beleid terzake kan daarmee andere banken ten voorbeeld dienen. Als kanttekening hierbij geldt wel dat de Verenigde Staten het Kyoto-verdrag niet hebben ondertekend. Dat betekent dat de in het rapport genoemde banken uit de Verenigde Staten bij hun nationale financiële dienstverlening niet te maken hebben met bedrijven die reeds via overheidsbeleid worden gestimuleerd tot het halen van de Kyoto-doelstellingen. Wat de internationale financiële dienstverlening betreft, hebben de grote Nederlandse banken de Equator Principles ondertekend. Dit betreft vrijwillige richtlijnen die door de banken zijn ontwikkeld ten behoeve van de beheersing van de sociale- en milieuaspecten die verbonden zijn aan de financiering van ontwikkelingsprojecten. De ondertekenaars passen de beginselen wereldwijd toe bij projectfinanciering binnen alle bedrijfstakken, met inbegrip van mijnbouw, olie &amp; gas en bosbouw. Ik verwacht dat bij de aanstaande aanpassing van de Equator Principles expliciet aandacht zal worden geschonken aan de noodzaak tot beperking van de uitstoot van broeikasgassen. </antwoord>
      <antwoord nummer="2">Hoewel het bedrijfsleven, en dus ook de financiële sector, beschikt over vrijheid om het eigen bedrijfsbeleid te bepalen, rust op hen als onderdeel van de Nederlandse samenleving een maatschappelijke verantwoordelijkheid om bij te dragen aan een duurzame ontwikkeling van de samenleving. Hiertoe kan meer gebruik worden gemaakt van duurzame energiebronnen. Het ministerie van VROM voert reeds gesprekken met banken over hun bijdrage aan het klimaatbeleid. Het is mijn wens om de groep van gesprekspartners op korte termijn uit te breiden en het overleg te intensiveren. </antwoord>
      <antwoord nummer="3">Ja, ik ben graag bereid klimaatcriteria mee te nemen in de uitvoering van mijn beleid vergroening geldstromen. Klimaatbeleid is steeds een van mijn belangrijkste aandachtsvelden geweest, bijv. bij het beleid van de internationale financiële instellingen zoals de Wereldbank. In de Toekomstagenda Milieu heb ik aangegeven dat in 2007 een onderzoek wordt afgerond naar de bestaande richtlijnen en handhavingsmechanismen van internationale financiële instellingen en private banken voor milieuvriendelijk beleid. Daarbij zal de nadruk liggen op klimaatcriteria. </antwoord>
      <antwoord nummer="4">Banken en investeerders kunnen invloed uitoefenen op de economische ontwikkeling van de samenleving. Binnen de wettelijke randvoorwaarden die worden gesteld aan het uitoefenen van hun bedrijf, zijn banken en investeerders vrij in hun keuzes ten aanzien van investeringen waarbij zij rekening zullen houden met de concurrentieverhoudingen en hun imago. Dit laat onverlet dat het Nederlandse bankwezen vanuit zijn maatschappelijke verantwoordelijkheid reeds op verschillende wijzen bijdraagt aan de oplossing van de klimaatproblematiek. Het biedt niet alleen aan klimaat gerelateerde financiële producten aan, maar bijvoorbeeld ook «groene» spaar- en beleggingsproducten. Meer en meer spelen voorts aspecten van maatschappelijk verantwoord ondernemen een rol bij (internationale) financiële dienstverlening. Daarnaast is er binnen de eigen bedrijfsvoering aandacht voor het terugdringen van de productie van afval en voor het reduceren van emissies. Dit alles neemt niet weg dat ik in het kader van de uitwerking van de Toekomstagenda Milieu graag nadere afspraken wil maken met banken en private inveerders over een verdergaande invulling van hun rol, bijvoorbeeld ten aanzien van het stellen van op duurzaamheid gerichte krediet- en leningvoorwaarden. </antwoord>
      <antwoord nummer="5">Ja, volgens de oorspronkelijke monitoringssystematiek van de meerjarenafspraken (MJA) met de banken is deze constatering juist. Van de afgesproken 25% reductie tussen 1995 en 2005 is volgens deze systematiek 5% gerealiseerd. Daar dient een aantal kanttekeningen bij te worden gemaakt. Uitgegaan is van energiegebruik per vierkante meter effectief kantoor. Het gebruik van de bankkantoren per vierkante meter is de afgelopen jaren aanzienlijk geïntensiveerd. Daarnaast voorzien de banken inmiddels in ongeveer de helft van hun energiebehoefte met groene energie. In de nieuwere MJA2-systematiek wordt rekening gehouden met het aandeel duurzame energie dat bedrijven gebruiken. Indien deze systematiek ook voor de banken wordt toegepast komen de banken op een totale energie efficiency index van 48%, ruimschoots beter dan het afgesproken percentage. Hoewel dit een betekenisvolle prestatie genoemd kan worden, toont het voorbeeld van de Britse bank HSBC dat het ook voor een grotere bank mogelijk is om een volledig klimaatneutrale bedrijfsvoering te hebben. Hiervan is bij de grote Nederlandse banken nog geen sprake. Aan de hand van de evaluatie van de meerjarenafspraken en op basis van een advies van SenterNovem zal de Minister van VROM zich op korte termijn beraden op de mogelijkheid om in het kader van de energie-efficiency van de gebouwde omgeving een vervolg te geven aan het convenant met de banken en met de verzekeringsmaatschappijen. </antwoord>
      <noten afkomstig="antwoord"/>
   </antwoorden>
</kvr>
