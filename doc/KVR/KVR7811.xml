<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Feenstra (PvdA), Oplaat (VVD) en Ter Veer (D66) over investeringsverplichtingen voor varkenshouders. (Ingezonden 27 augustus 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7811
</item>
         <item attribuut="Inhoud">Vragen betreffen de scherpe datum waarop nieuwbouw van varkensstallen gereed moet zijn, in verband met daarna geldende nieuwe investeringsverplichtingen.</item>
         <item attribuut="Rubriek">Volkshuisvesting (Woningmarkt)</item>
         <item attribuut="Trefwoorden">Investeringen Varkens</item>
         <item attribuut="Vindplaats">Kamervragen met antwoord 1998-1999, nr. 9, Tweede Kamer</item>
         <item attribuut="Vraagnr_bij_indiening">0</item>
         <item attribuut="Afkomstig_van">Landbouw, Natuurbeheer en Visserij (LNV)</item>
         <item attribuut="Indiener">
            <persoon partij="PvdA">Feenstra</persoon>
            <persoon partij="VVD">Oplaat</persoon>
            <persoon partij="D66">Ter Veer</persoon>
         </item>
         <item attribuut="Datum_reaktie">1998-09-16</item>
         <item attribuut="Datum_indiening">1998-08-27</item>
         <item attribuut="Document-id">KVR7811</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="17" allpagenumbers="17 18" vetnummer="2979815730" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR7811" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="9" onderwerp="" indiendatum="1998-08-27">
         <vrager partij="PvdA" oorsprong="parlement">Feenstra</vrager>
         <vrager partij="VVD" oorsprong="parlement">Oplaat</vrager>
         <vrager partij="D66" oorsprong="parlement">Ter Veer</vrager>
         <vraagt-aan/>
      </vraagdata>
      <antwoorddata antwoorddatum="1998-09-16">
         <antwoorder functie="minister" ministerie="Landbouw, Natuurbeheer en Visserij">Apotheker</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Bent u op de hoogte van het feit dat ondernemers die i.v.m. situaties van duidelijke overmacht, zoals de bouwvakantie, de nieuwbouw van hun stallen niet gereed kunnen hebben vóór 1 september 1998, ten gevolge van de welzijnseisen van het Varkensbesluit, geconfronteerd worden met omvangrijke nieuwe investeringsverplichtingen, hetgeen in een aantal gevallen kan leiden tot een faillissement? </vraag>
      <vraag nummer="2">Deelt u de opvatting, dat de eis in het Varkensbesluit dat ondernemers hun gehele bedrijf moeten aanpassen op het moment dat deze nieuwbouw niet gereed is voor 1 september 1998 te rigide is en voorbij gaat aan redelijkheid en billijkheid? </vraag>
      <vraag nummer="3">Deelt u de opvatting, dat het derhalve redelijk en billijk is ten opzichte van ondernemers die reeds zijn gestart met de bouw, om deze grens te verleggen naar 1 januari 1999, om kapitaalvernietiging van reeds gedane investeringen te voorkomen? </vraag>
      <vraag nummer="4">Deelt u de opvatting, dat het redelijk is de welzijnseisen van het Varkensbesluit bij (gedeeltelijke) nieuwbouw na 1 september 1998 te beperken tot het betreffende nieuwbouwonderdeel, zonder overigens te tornen aan de bestaande overgangstermijnen van het Varkensbesluit? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1 en 3">De maatregelen die voor de varkenshouderij zijn getroffen, beogen een herstructurering van de sector, waarbij onder meer rekening wordt gehouden met eisen die uit het oogpunt van dierenwelzijn aan de sector moeten gesteld. In dat kader zijn wijzigingen en aanscherpingen van het Varkensbesluit door mijn ambtsvoorganger bevorderd en door Uw Kamer onderschreven. Deze wijzigingen en aanscherpingen onderschrijf ik ten volle. Het is mij bekend dat een aantal ondernemers bezig is met nieuwbouw en/of verbouw van bestaande stallen. Zij zijn de afgelopen periode gaan (ver)bouwen om stallen in gebruik te nemen die voldoen aan de eisen van het Varkensbesluit zoals die golden vóór 1 september. Op deze wijze kan men gebruik maken van de overgangstermijn tot 2008, zoals die is neergelegd in het Varkensbesluit 1998. Er is een beperkte groep ondernemers, die kennelijk al vóór 10 juli 1997 (de datum waarop de brief inzake de herstructurering van de varkenshouderij aan Uw Kamer is gezonden) voornemens was zeer aanzienlijke investeringsstappen te ondernemen, doch die – om uiteenlopende redenen – hun plannen niet tijdig hebben kunnen realiseren. Ik heb dan het oog op ondernemers die voornemens waren nieuwe stallen te bouwen die voldeden aan de toenmalige eisen uit het Varkensbesluit, met het oog daarop reeds voor 10 juli 1997 de benodigde vergunningen hadden aangevraagd, maar die stallen op 1 september jl. nog niet in gebruik hebben kunnen nemen. Voor die beperkte groep ondernemers zou het onverkort vasthouden aan het overgangsregime uit het nieuwe Varkensbesluit bijzonder onbillijke effecten kunnen hebben. Om hieraan tegemoet te komen, heb ik alles afwegend gemeend te moeten kiezen voor de lijn waarbij de betrokken stallen behandeld worden als ware deze tijdig, te weten voor 1 september 1998, in gebruik genomen. Ik teken daarbij wel uitdrukkelijk aan dat de stal dan wel uiterlijk 1 november 1998 daadwerkelijk in gebruik moet zijn genomen. </antwoord>
      <antwoord nummer="2">Het in gebruik nemen van een nieuwe of gerenoveerde stal hoeft, ook na 1 september, géén consequenties te hebben voor de overige stallen op het bedrijf. De verplichting dat alle stallen op het bedrijf direct aan de aangescherpte eisen moeten voldoen, is alleen van toepassing op bedrijven indien er meer varkensrechten aangekocht worden dan de hoeveelheid waarmee het bedrijf per 1 september is gekort. </antwoord>
      <antwoord nummer="4">De relatie tussen het investeren in uitbreiding van productiecapaciteit en het investeren in huisvesting met het oog op dierenwelzijn is van meet af aan onderdeel van het voorgestane beleid geweest en heeft als zodanig ook expliciet onderdeel uitgemaakt van de parlementaire behandeling van de Wet herstructurering varkenshouderij en van het Varkensbesluit. Ik acht zo’n relatie op zijn plaats. Het wijzigen van deze relatie is van verstrekkender betekenis dan het bieden van een oplossing voor de hiervoor genoemde situatie. Dit vraagt een goed inzicht in de gevolgen voor de nagestreefde verbetering van het welzijn. Ik beraad mij hier nog nader op en zal u daarover zo spoedig mogelijk berichten. </antwoord>
      <noten afkomstig="antwoord"/>
   </antwoorden>
</kvr>
