<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van der Staaij (SGP) aan de ministers van Justitie en voor Jeugd en gezin over een onderzoek naar de gevolgen van echtscheiding voor kinderen. (Ingezonden 26 april 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28376
</item>
         <item attribuut="Inhoud">Kinderen blijken veel zwaarder gedupeerd door echtscheiding dan tot nu toe werd aangenomen. Er zou veel sterker ingezet moeten worden op het voorkomen van echtscheiding. Op welke wijze worden de resultaten van het onderzoek meegenomen bij de behandeling van de Wet bevordering voortgezet ouderschap en zorgvuldige scheiding (kamerstuk 30145).</item>
         <item attribuut="Rubriek">Burgerlijk recht en burgerlijk procesrecht (Personen- en familierecht) Welzijn (Jeugdigen)</item>
         <item attribuut="Trefwoorden">Echtscheidingsrecht Kinderbescherming</item>
         <item attribuut="Vindplaats">Kamervragen met antwoord 2006-2007, nr. 1775, Tweede Kamer</item>
         <item attribuut="Vraagnr_bij_indiening">2060713710</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="SGP">Van der Staaij</persoon>
         </item>
         <item attribuut="Datum_reaktie">2007-06-06</item>
         <item attribuut="Datum_indiening">2007-04-26</item>
         <item attribuut="Document-id">KVR28376</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3757" allpagenumbers="3757 3758" vetnummer="2060713710" code="0607tkkvr1775" lopendefooter="Tweede Kamer, vergaderjaar 2006–2007, Aanhangsel" filenaam="KVR28376" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1775" onderwerp="" indiendatum="2007-04-26">
         <vrager partij="SGP" oorsprong="parlement">Van der Staaij</vrager>
         <vraagt-aan>de ministers van Justitie en voor Jeugd en gezin</vraagt-aan>
      </vraagdata>
      <antwoorddata antwoorddatum="2007-06-6">
         <antwoorder functie="minister" ministerie="Jeugd en Gezin">Rouvoet</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hebt u kennisgenomen van het onderzoek van de Raad voor de Kinderbescherming waaruit blijkt dat kinderen veel zwaarder gedupeerd worden door echtscheiding dan tot nu werd aangenomen? <voetnoot nummer="1"/>
      </vraag>
      <vraag nummer="2">Hoe beoordeelt u de conclusies van dit onderzoek? </vraag>
      <vraag nummer="3">Deelt u de conclusie dat de nadelige consequenties van echtscheiding door beleidsmakers structureel is onderschat? Hoe valt dit naar uw mening te verklaren? </vraag>
      <vraag nummer="4">Welke consequenties voor uw beleid verbindt u aan de resultaten van dit onderzoek? </vraag>
      <vraag nummer="5">Ligt het – gelet op de schokkende conclusies – niet in de rede om in het beleid veel sterker dan nu het geval is in te zetten op het voorkomen van echtscheiding? Welke mogelijkheden, bijvoorbeeld in de sfeer van een snelle en tijdige hulpverlening of bemiddeling, liggen hier? </vraag>
      <vraag nummer="6">Welke consequenties zou dit onderzoek moeten hebben voor de behandeling van de Wet bevordering voortgezet ouderschap en zorgvuldige scheiding? </vraag>
      <vraag nummer="7">Bent u bereid deze vragen te beantwoorden voordat de behandeling van dit wetsvoorstel in de Kamer wordt voorgezet? </vraag>
      <noten afkomstig="vraag">
         <noot nummer="1" titel="Scheidingskinderen">«Scheidingskinderen», Ed Spruijt</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Wij achten het van belang dat dit overzicht van bevindingen uit onderzoek is gegeven. Uit het onderzoek blijkt dat bij kinderen in scheidingssituaties bijna twee keer zo vaak problemen voorkomen als bij kinderen uit intacte gezinnen. Kinderen van gescheiden ouders vertonen op langere termijn gemiddeld meer problemen zoals angstgevoelens en depressieve gevoelens (geïnternaliseerde problemen), agressief gedrag en delinquent gedrag (geëxternaliseerde problemen) en verminderde schoolprestaties en riskante gewoonten als roken, drinken en blowen (sociale problemen). Ernstige conflicten tussen ouders zijn een belangrijke risicofactor voor kinderen. Uit de door Spruijt beschreven onderzoeken blijkt dat van belang is dat conflictueuze situaties zoveel als mogelijk voorkomen worden, ook vóór een scheiding aan de orde is, onder meer door informatie en ondersteuning te bieden en die te blijven bieden, (verplichte) counseling voor scheidingsparen en programma’s voor kinderen om onder deskundige begeleiding met leeftijdgenoten te kunnen praten. De conclusies van het onderzoek onderstrepen het belang van preventieve maatregelen waardoor ernstige conflicten tussen de ouders over de kinderen zoveel als mogelijk voorkomen worden. Het verplicht stellen van het ouderschapsplan bij echtscheiding zoals dat in het wetsvoorstel bevordering voortgezet ouderschap en zorgvuldige scheiding (Kamerstukken II, 30 145) is opgenomen, ook genoemd door Spruijt, is hier een voorbeeld van maar ook het stimuleren van mediation tijdens de echtscheiding en het realiseren van een adequaat aanbod van ondersteuning voor de ouders. </antwoord>
      <antwoord nummer="3">De afgelopen jaren is er vanuit de rijksoverheid veel aandacht geweest voor echtscheiding en de gevolgen daarvan voor de kinderen. Wij noemen onder meer de inventarisatie die de toenmalige Staatssecretaris van Volksgezondheid, Welzijn en Sport heeft verricht naar het lokaal aanwezige hulpaanbod voor kinderen van ouders in (echt)scheidingssituaties (Kamerstukken II 2005–2006, 30 300 XVI en 29 815, nr. 166) en de discussies die zijn gevoerd naar aanleiding van onder andere het aanhangige wetsvoorstel bevordering voortgezet ouderschap en zorgvuldige scheiding. Het onderwerp is naar onze mening niet onderschat. Dit onderzoek laat nog eens zien hoe hardnekkig de problematiek voor de betrokken kinderen kan zijn. </antwoord>
      <antwoord nummer="4">Zie vraag 5. </antwoord>
      <antwoord nummer="5">Het is van groot belang dat preventieve maatregelen worden genomen waardoor ernstige conflicten tussen de ouders over de kinderen zoveel als mogelijk voorkomen worden. Dergelijke preventieve maatregelen kunnen van invloed zijn op de keuze van de ouders om al dan niet uit elkaar te gaan. Tevens wil het kabinet maatregelen nemen waardoor zoveel als mogelijk schadelijke situaties voor de geestelijke of lichamelijke ontwikkeling van het kind worden voorkomen. Een stap daartoe is het ouderschapsplan zoals opgenomen in het wetsvoorstel bevordering voortgezet ouderschap en zorgvuldige scheiding. Het wetsvoorstel beoogt dat ouders tijdig nadenken over de invulling van hun ouderschap na de scheiding en hierover goede afspraken maken opdat onnodige conflicten nadien worden voorkomen. Ook opvoedondersteuning is van groot belang in relatie tot het voorkomen van (ernstige) gevolgen van echtscheiding. Het kan leiden tot minder of minder heftige conflicten. Bij de Centra voor Jeugd en Gezin zal opvoedondersteuning een essentieel onderdeel uitmaken van het aanbod. Ook (verplichte) omgangsbegeleiding verdient onze aandacht. Deze voorstellen zullen wij nader uitwerken en zullen onderdeel vormen van de Gezinsnota die in 2008 aan uw Kamer zal worden gezonden. </antwoord>
      <antwoord nummer="6">Het wetsvoorstel bevordering voortgezet ouderschap en zorgvuldige scheiding voorziet niet in een vorm van administratieve echtscheiding. Een van de redenen hiervoor is het belang dat wij hechten aan de ambtshalve toets van de rechter of de door de ouders gemaakte afspraken in het ouderschapsplan de belangen van de kinderen niet schaden. Wij zijn van mening dat het wetvoorstel niet op basis van de uitkomsten van het rapport gewijzigd behoeft te worden. Zoals wij in het antwoord op vraag 5 hebben aangegeven, zullen de voorstellen nader uitgewerkt worden in de Gezinsnota. Het is in het belang van kinderen om het wetsvoorstel zo snel mogelijk in werking te laten treden. </antwoord>
      <antwoord nummer="7">Ja. </antwoord>
      <noten afkomstig="antwoord"/>
   </antwoorden>
</kvr>
