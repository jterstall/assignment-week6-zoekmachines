<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) over het ontslag van rechercheur B. Santema. (Ingezonden 17 oktober 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4017
</item>
         <item attribuut="Inhoud">Betreft vragen omtrent een mogelijk verband tussen het ontslag en het recherche-onderzoek naar de moord op de taxichaffeur Frensdorff dat is gecontinueerd door Santema. Zie ook Kamervragen nr. 507, vergaderjaar 1995-1996.</item>
         <item attribuut="Rubriek">Criminaliteit en openbare orde (Politie) Inkomen en rechtspositie (Ontslagen)</item>
         <item attribuut="Trefwoorden">Ontslagen Politie</item>
         <item attribuut="Vindplaats">Kamervragen met antwoord 1996-1997, nr. 346, Tweede Kamer</item>
         <item attribuut="Afkomstig_van">Binnenlandse Zaken</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">1996-11-27</item>
         <item attribuut="Datum_indiening">1996-10-17</item>
         <item attribuut="Document-id">KVR4017</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="713" allpagenumbers="713 714" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="346" onderwerp="" indiendatum="1996-10-17">
         <vrager partij="SP" oorsprong="parlement">Poppe</vrager>
         <vraagt-aan/>
      </vraagdata>
      <antwoorddata antwoorddatum="1996-11-27">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Herinnert u zich de beantwoording van de vragen, 12 december 1995 over het onderzoek naar de moord op taxi-chauffeur G. Frensdorff? <voetnoot nummer="1"/>
      </vraag>
      <vraag nummer="2">Hebt u kennis genomen van het bericht, dat de korpsbeheerder van de regiopolitie Rotterdam-Rijnmond op 15 oktober jl. ontslag heeft gegeven aan de heer B. Santema? </vraag>
      <vraag nummer="3">Heeft dit ontslag grote beroering veroorzaakt in de wereld van de taxi-chauffeurs, aangezien het feit dat de heer Santema het recherche-onderzoek heeft gecontinueerd heeft bijgedragen aan oplossing van de moord op de heer Frensdorff? </vraag>
      <vraag nummer="4">Is een van de ontslaggronden, dat de heer Santema het recherche-onderzoek naar de moord op de heer Frensdorff heeft doorgezet? </vraag>
      <vraag nummer="5">Wat is uw oordeel over de kritiek op de korpsleiding van de politieregio Rotterdam-Rijnmond, inhoudende dat het recherche-onderzoek niet adequaat zou zijn geleid? </vraag>
      <vraag nummer="6">Acht u het belangrijk, de schijn te vermijden als zou de korpsbeheerder het ontslag aan de heer Santema hebben gegeven om daarmee de korpsleiding tegen deze kritiek te beschermen? </vraag>
      <vraag nummer="7">Bent u als politiek medeverantwoordelijke voor de politiezorg bereid een commissie in te stellen dan wel te bevorderen dat de korpsbeheerder van de politieregio deze instelt om de precieze toedracht rond het recherche-onderzoek naar de moord op de heer Frensdorff nader te onderzoeken? </vraag>
      <noten afkomstig="vraag">
         <noot nummer="1">Aanhangsel handelingen nr. 507, vergaderjaar 1995–1996</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Ja. </antwoord>
      <antwoord nummer="3">Het besluit waarbij de heer Santema disciplinair ontslag werd opgelegd ter zake van plichtsverzuim heeft in de taxiwereld beroering veroorzaakt. Een en ander heeft onder meer geleid tot een – overigens rustig verlopen – actie van taxichauffeurs in Rotterdam op 16 oktober jl. </antwoord>
      <antwoord nummer="4">Nee. Door de korpsleiding wordt de heer Santema verweten dat hij telkenmale willens en wetens een dienstbevel heeft genegeerd. Er was naar het oordeel van de korpsleiding sprake van een weloverwogen vorm van insubordinatie. Elementen daarbij waren het stelselmatig negeren van dienstbevelen, het zonder toestemming wegblijven van het werk en het op eigen wijze voortzetten van het onderzoek, terwijl hij van de zaak was afgehaald. Bij dit laatste ging het onder meer om het verlenen van medewerking aan een televisieprogramma op 28 november 1995, ondanks een nadrukkelijk verbod van zijn superieuren. De gedragingen van de heer Santema waren in strijd met het handelen zoals dat van een goed politieambtenaar mag worden verwacht. Daarmee was sprake van plichtsverzuim als bedoeld in artikel 76 van het Besluit algemene rechtspositie politie. </antwoord>
      <antwoord nummer="5">De hoofdofficier van justitie heeft medegedeeld dat het recherche-onderzoek op adequate wijze is vervuld. Ik heb geen enkele aanleiding om te veronderstellen dat sprake is van feiten of omstandigheden die tot een ander oordeel zouden nopen. </antwoord>
      <antwoord nummer="6">Nee, ik heb geen reden te twijfelen aan het oordeel van de korpsbeheerder. Zie ook het antwoord op vraag 4. </antwoord>
      <antwoord nummer="7">Het onderhavige ontslagbesluit is een beheersverantwoordelijkheid die volgens de Politiewet 1993 de korpsbeheerder regardeert. De gang van zaken rondom het recherche-onderzoek is een justitie¨le aangelegenheid die onder het gezag van de (hoofd)officier van justitie valt. Over het gevoerde beheer is de korpsbeheerder op grond van de Politiewet verantwoording verschuldigd aan het regionale college. Het ligt daarom niet in de rede dat door mij een (onderzoeks)commissie wordt ingesteld die de gang van zaken rondom deze (beheers)kwestie onderzoekt. Overigens is door de heer Santema op basis van de Algemene wet bestuursrecht bij de korpsbeheerder een bezwaarschrift ingediend tegen het ontslagbesluit. De (bezwaren)commissie bij de behandeling van het bezwaarschrift van de heer Santema zal in het kader van de Algemene wet bestuursrecht een onderzoek naar de feiten en de besluitvorming instellen. De bezwarencommissie, die in de politieregio Rotterdam-Rijnmond bestaat uit externen (onder anderen gerecruteerd uit de rechterlijke macht, de advocatuur en de wetenschap), zal daartoe in het kader van haar taak het gehele dossier doornemen en desgewenst betrokkenen horen. </antwoord>
      <noten afkomstig="antwoord"/>
   </antwoorden>
</kvr>
