<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Fritsma (PVV) aan de ministers van Volkshuisvesting, Ruimtelijke Ordening en Milieubeheer en voor Wonen, Wijken en Integratie over de wantoestanden rond de bouw van een moskee in Ede. (Ingezonden 1 mei 2007); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28361
</item>
         <item attribuut="Inhoud">Vragen naar aanleiding van uitzending van TV Gelderland (4 maart 2004). Inwoners van Ede zouden door de gemeente Ede op het verkeerde been gezet zijn nu er een moskee gebouwd wordt op een locatie die bestemd is voor 'sport en recreatie'. Indiener stelt de 'verkwisting van belastinggeld' aan de orde, alsmede de onregelmatigheden in de voorbereidingen van de bouw van de moskee.</item>
         <item attribuut="Rubriek">Cultuur en taal (Overig) Ruimtelijke ordening en infrastructuur (Bestemmingsplannen) Staats- en bestuursrecht (Gemeenten)</item>
         <item attribuut="Trefwoorden">Bestemmingsplannen Gemeenten Godsdiensten</item>
         <item attribuut="Vindplaats">Kamervragen met antwoord 2006-2007, nr. 1760, Tweede Kamer</item>
         <item attribuut="Vraagnr_bij_indiening">2060713920</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM) Wonen, Wijken en Integratie (WWI)</item>
         <item attribuut="Indiener">
            <persoon partij="PVV">Fritsma</persoon>
         </item>
         <item attribuut="Datum_reaktie">2007-06-05</item>
         <item attribuut="Datum_indiening">2007-05-01</item>
         <item attribuut="Document-id">KVR28361</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3723" allpagenumbers="3723 3724" vetnummer="2060713920" code="0607tkkvr1760" lopendefooter="Tweede Kamer, vergaderjaar 2006–2007, Aanhangsel" filenaam="KVR28361" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1760" onderwerp="" indiendatum="2007-05-1">
         <vrager partij="PVV" oorsprong="parlement">Fritsma</vrager>
         <vraagt-aan>de ministers van Volkshuisvesting, Ruimtelijke Ordening en Milieubeheer en voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="2007-06-5">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Hoe beoordeelt u dat de inwoners van Ede door de gemeente Ede op het verkeerde been zijn gezet, nu er – tegen eerdere afspraken in – een moskee wordt gebouwd op een locatie die bestemd is voor «sport en recreatie»? </vraag>
      <vraag nummer="2">Bent u zich ervan bewust dat de rechtbank er onlangs vanuit is gegaan dat aan de bouwvergunning een voorontwerp bestemmingsplan ten grondslag ligt, terwijl dat ontwerp (volgens de gemeente zelf) al is ingetrokken en niet verder in procedure is gebracht? </vraag>
      <vraag nummer="3">Bent u bereid om informatie in te winnen, teneinde te beoordelen of de bouw van de moskee plaatsvindt volgens de daarvoor bestemde richtlijnen en voorschriften en of dit strookt met het rijksbeleid? Kunt u aan de hand van deze beoordeling bepalen of het terecht is dat op genoemde locatie een moskee komt? </vraag>
      <vraag nummer="4">Hoe beoordeelt u dat de gemeente Ede zeer veel gemeenschapsgeld aan deze moskee heeft uitgegeven, onder meer vanwege het verlenen van een opdracht aan een architect om het tweede bouwplan te laten ontwikkelen en de vergoeding van de sanering van de grond van de bouwlocatie en juridische procedures? Deelt u de mening dat het onacceptabel is dat de belastingbetaler voor al deze kosten op moet draaien? Kunt u aangeven hoeveel gemeenschapsgeld aan deze moskee is besteed? </vraag>
      <vraag nummer="5">Deelt u voorts de mening dat er sprake is van rechtsongelijkheid en meten met twee maten, aangezien een andere partij (een vereniging die tegen de komst van de moskee op de betreffende locatie is) geen kosten kreeg vergoed voor het doorlopen van juridische procedures, en andere partijen die ergens een bouwwerk neer willen zetten ook niet financieel geholpen worden met allerlei zaken? </vraag>
      <vraag nummer="6">Hoe beoordeelt u het dat genoemde gemeente eerder een andere locatie met gemeenschapsgeld heeft aangekocht voor de bouw van de moskee, maar die locatie ongebruikt liet? Deelt u de mening dat dit een ontoelaatbare verkwisting van belastinggeld is? </vraag>
      <vraag nummer="7" voetnoot="1">Hoe beoordeelt u dat het belang van moslims in de gemeente Ede kennelijk zwaarder weegt dan het belang van anderen, hetgeen door een wethouder van deze gemeente aldus werd verwoord, «dat de gemeente nu eerst met de moslims gaat praten en de omwonenden van de moskee wel in de procedures ziet»? <voetnoot nummer="1"/>
      </vraag>
      <vraag nummer="8">Deelt u de mening dat het onbegrijpelijk is dat de gemeente Ede niet bereid is om na te gaan wie de moskee financiert, nu herhaaldelijk is gebleken dat buitenlandse extremistische organisaties vat hebben op moskeeën in Nederland, met alle kwalijke gevolgen van dien? Bent u bereid om de gemeente Ede ertoe te bewegen deze verantwoordelijkheid toch te nemen, of om zelf een onderzoek naar de financiering van de moskee in te stellen, zodat nagegaan kan worden of er sprake is van een ongewenste invloed van extremistische organisaties, en in te grijpen als dit het geval is? </vraag>
      <vraag nummer="9">Heeft u, gelet op het bovenbeschreven verkeerde beleid van de gemeente Ede, en op het feit dat niet is onderzocht of extremistische organisaties vat hebben op de moskee, bevoegdheden om de bouw van deze moskee te doen staken? Zo ja, welke? Bent u bereid deze bevoegdheden in te zetten? Zo neen, waarom niet? Bent u bereid om een onderzoek in te stellen naar alle beschreven onregelmatigheden en de gemeente Ede aan te spreken op alle zaken die fout zijn gegaan? Zo neen, waarom niet? </vraag>
      <noten afkomstig="vraag">
         <noot nummer="1" datum="2004-03-4" bron="TV Gelderland">TV Gelderland, 4 maart 2004</noot>
      </noten>
   </vragen>
   <antwoorden aantal="9">
      <antwoord nummer="1">Om de bouw van de moskee op gronden met de bestemming «sport en recreatie» mogelijk te maken, heeft het college van burgemeester en wethouders van Ede bij besluit van 17 november 2004 vrijstelling ex artikel 19 lid 2 van de Wet op de Ruimtelijke Ordening (WRO) verleend en een bouwvergunning op grond van artikel 40 van de Woningwet afgegeven. Op 13 december 2006 heeft de Afdeling bestuursrechtspraak van de Raad van State uitspraak gedaan inzake het hoger beroep op voornoemd besluit van de gemeente. Zij komt hierin tot het oordeel dat de gemeente in redelijkheid vrijstelling en terecht bouwvergunning voor het bouwplan heeft verleend. Gelet op de scheiding tussen de wetgevende, de uitvoerende en de rechterlijke macht in Nederland, is het niet aan mij om inhoudelijk op dit oordeel in te gaan. </antwoord>
      <antwoord nummer="2">Ja. Het voorontwerpbestemmingsplan heeft gefungeerd als ruimtelijke onderbouwing voor het verlenen van de artikel 19 lid 2 WRO-vrijstelling. Deze vrijstelling geldt ruimtelijk-juridisch als een gelijkwaardig alternatief voor een reguliere bestemmingsplanherziening. De gemeente hoeft de gestarte bestemmingsplanprocedure dan ook niet door te zetten. </antwoord>
      <antwoord nummer="3">Nee. Zie het antwoord op vraag 1. </antwoord>
      <antwoord nummer="4">De gemeente Ede draagt niet bij in de kosten van de bouw van de moskee. De Stichting Moslims Ede heeft voor de bouwkavel een marktconforme grondprijs betaald overeenkomstig het gemeentelijke grondprijzenbeleid voor niet-commerciële (maatschappelijke) voorzieningen. De gemeente levert een bouwkavel ofwel bouwrijpe grond. In de grondexploitatie heeft de gemeente te maken met kosten om de grond bouwrijp te kunnen leveren. De gemeente Ede heeft met de Stichting Moslims Ede over verschillende locaties overleg gevoerd. Op 9 maart 2004 heeft de gemeenteraad, in afwijking van de locatie die op dat moment voorlag, die in het bezit was van de gemeente en die een passende bestemming had, besloten de Stichting Moslims Ede de locatie waar op dit moment gebouwd wordt aan te bieden. Op dat moment is tussen partijen geschil ontstaan over het bestaan van overeenstemming met betrekking tot de verkoop en levering van de oorspronkelijk voorliggende locatie aan de Stichting Moslims Ede. De Stichting Moslims Ede heeft in 2004 een civiele procedure aanhangig gemaakt, waarin kort samengevat werd gevorderd de gemeente Ede te veroordelen tot (verkoop en) levering of vergoeding aan de Stichting Moslims Ede van de schade als gevolg van het niet verkopen en leveren, althans het afbreken van de onderhandelingen. De gemeente Ede heeft verweer gevoerd. Uiteindelijk hebben partijen een schikking getroffen. De gemeente Ede heeft de Stichting Moslims Ede de door de gemeenteraad aangewezen bouwkavel verkocht. De gemeente Ede heeft de Stichting Moslims Ede in het kader van de schikking een bedrag van € 20.000 betaald tegen finale kwijting van iedere verplichting tot schadevergoeding ter zake van het afbreken van de onderhandelingen, de reeds gemaakte kosten en het niet doorgaan van de koop van de eerder besproken locatie. Met de betaling van genoemd bedrag heeft de gemeente beoogd te voorkomen dat de kosten van de aanhangige civiele procedure uit de hand zouden lopen en het risico uit te sluiten dat de gemeente zou worden veroordeeld tot (verkoop en) levering van de eerder besproken locatie of een volledige vergoeding aan de Stichting Moslims Ede van de door de laatste gemaakte kosten en geleden schade. De uitgaven van de gemeente in deze zaak lijken mij voor de belastingbetaler acceptabel, ook met het oog op het feit dat de gemeente heeft gepoogd daarbij de kosten minimaal te houden. </antwoord>
      <antwoord nummer="5">De kosten van de Stichting Moslims Ede zijn vergoed omdat stichting onverwacht gedwongen werd twee procedures te starten als gevolg van het besluit tot wijziging van het bouwterrein. Voor de andere partijen gold deze omstandigheden niet. Er is dan ook geen sprake van rechtsongelijkheid. </antwoord>
      <antwoord nummer="6">Het besluit de locatie voor de bouw van de moskee te wijzigen valt binnen de bevoegdheid van de gemeente. De oude locatie krijgt een bestemming voor maatschappelijke doeleinden. De gemeente verzekert dat hier een goede invulling voor komt. </antwoord>
      <antwoord nummer="7">Vanaf het begin van het proces is met omwonenden gesproken. Mede als gevolg van deze gesprekken is besloten tot wijziging van de locatie voor de moskee. Bovendien is de gemeente tegemoet gekomen aan omwonenden door een aanvullende parkeerstudie uit te voeren (waaruit bleek dat voldoende parkeergelegenheid aanwezig is). Er is dus geen sprake van dat het belang van moslims zwaarder zou wegen. </antwoord>
      <antwoord nummer="8">Van buitenlandse financiering van deze moskee is mij niets bekend. Ik ga ervan uit dat de gemeente zelf in staat is te bepalen of het nodig is de omstandigheden van een vergunningaanvraag nader te onderzoeken. Voor de bouw van moskeeën zijn geen andere regels van toepassing dan voor de bouw van andere gebedshuizen, of welke ander vergelijkbare bouwwerken dan ook. </antwoord>
      <antwoord nummer="9">Ik heb geen specifieke bevoegdheden om de bouw van de moskee te staken en heb die ook niet nodig. Mij is niet gebleken dat er fouten zijn gemaakt die een interventie met behulp van het gebruikelijke bestuursrechtelijke instrumentarium nodig maken. </antwoord>
      <noten afkomstig="antwoord"/>
   </antwoorden>
</kvr>
