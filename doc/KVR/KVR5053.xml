<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Verhagen (CDA) over het inzetten van werklozen in het kader van de Melkert-banen voor het begeleiden van uitgeprocedeerde asielzoekers naar het vliegveld. (Ingezonden 15 april 1997); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5053
</item>
         <item attribuut="Inhoud">Vragen gaan over begeleiding van uitgeprocedeerde asielzoekers, respectievelijk voor uitzetting naar Schiphol en voor 'aanzetting' naar het vertrekcentrum in Ter Apel. Vragen zijn aanvulling op eerdere vragen over dit onderwerp (Aanhangsel Handelingen nr. 1180, vergaderjaar 1996-1997).</item>
         <item attribuut="Rubriek">Arbeid (Werkloosheidsbestrijding) Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen Werkloosheidsbestrijding</item>
         <item attribuut="Vindplaats">Kamervragen met antwoord 1996-1997, nr. 1305, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="CDA">Verhagen</persoon>
         </item>
         <item attribuut="Datum_reaktie">1997-06-02</item>
         <item attribuut="Datum_indiening">1997-04-15</item>
         <item attribuut="Document-id">KVR5053</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2665" allpagenumbers="2665" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1305" onderwerp="" indiendatum="1997-04-15">
         <vrager partij="CDA" oorsprong="parlement">Verhagen</vrager>
         <vraagt-aan/>
      </vraagdata>
      <antwoorddata antwoorddatum="2 juni 1997), zie ook Aanhangsel Handelingen nr. 1180, vergaderjaar 1996–1997">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder>de ministers van Binnenlandse Zaken en Sociale Zaken en Werkgelegenheid</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Kent u het plan van de gemeente Utrecht om werklozen in het kader van de Melkertbanen in te zetten voor het begeleiden van uitgeprocedeerde asielzoekers naar het vliegveld? <voetnoot nummer="1"/>
      </vraag>
      <vraag nummer="2">Wat is uw oordeel over dit plan? </vraag>
      <vraag nummer="3">Heeft de gemeente Utrecht de bevoegdheid Melkertbanen in te zetten voor dit doel? </vraag>
      <vraag nummer="4">Zo neen, bent u bereid de mogelijkheid uitgeprocedeerde asielzoekers op deze wijze te begeleiden, mee te nemen in uw brief over het uitzetbeleid? </vraag>
      <vraag nummer="5">Kan op deze wijze ook het vervoer naar Ter Apel worden vormgegeven? </vraag>
      <noten afkomstig="vraag">
         <noot nummer="1" datum="1997-04-11" bron="De Telegraaf">De Telegraaf, 11 april 1997</noot>
      </noten>
   </vragen>
   <antwoorden aantal="4">
      <antwoord nummer="1 en 2">Volgens de voorlopig mondeling door de gemeente Utrecht verstrekte informatie zou men overwegen om werklozen in het kader van de Melkert-banen in te zetten als chauffeur bij het begeleiden van uitgeprocedeerde asielzoekers naar Schiphol. Ik beschik thans nog niet over een uitgewerkt schriftelijk stuk van de gemeente Utrecht waarin dit voornemen nader is uitgewerkt. Daarom is het momenteel noch voor mij, noch voor de bewindslieden van Binnenlandse Zaken en van Sociale Zaken en Werkgelegenheid mogelijk een afgerond standpunt over dit plan in te nemen. </antwoord>
      <antwoord nummer="3">De gemeente Utrecht kan in beginsel Melkert-banen inzetten, mits deze banen worden gecreëerd binnen de in de regeling opgenomen deelterreinen in de collectieve sector. Deze zijn openbare veiligheid, toezicht, beheer van openbare ruimte, beheer van publieke monumenten, kinderopvang, onderwijs en sport. Voorzover het arbeidsplaatsen betreft op het gebied van openbare veiligheid en toezicht, dient het gemeentelijk beleid terzake te worden vastgesteld na bespreking in het zogenaamde driehoeksoverleg. Op grond van de regeling dient voorts te worden getoetst of sprake is van extra werkgelegenheid en niet van verdringing. Daartoe voorziet de regeling erin dat advies gevraagd dient te worden aan de medezeggenschapsraad. Bij een positief advies van de medezeggenschapsraad wordt ervan uitgegaan dat er sprake is van een arbeidsplaats als bedoeld in de regeling. </antwoord>
      <antwoord nummer="4">Zodra op basis van een concreet voorstel van de gemeente Utrecht nadere besluitvorming heeft kunnen plaatsvinden op de betrokken departementen, zal uw Kamer daarover nader worden geïnformeerd. </antwoord>
      <antwoord nummer="5">Bij het aanbieden van een vorm van gefaciliteerd vervoer van asielzoekers naar het vertrekcentrum in Ter Apel gaat het niet om asielzoekers die ter fine van uitzetting naar Schiphol moeten worden vervoerd, maar om personen die de aanzetting hebben gekregen zich naar Ter Apel te begeven. Op deze materie zal ik terugkomen in het kader van de voortgangsrapportage over het vertrekcentrum in Ter Apel, conform mijn toezegging tijdens het Algemeen Overleg met uw Kamer op 29 januari 1997. </antwoord>
      <noten afkomstig="antwoord"/>
   </antwoorden>
</kvr>
