<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Witteveen-Hevinga en M. M. van der Burg (beiden PvdA) over de multifunctionele chipkaart. (Ingezonden 11 juli 1996); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR3594
</item>
         <item attribuut="Rubriek">Criminaliteit en openbare orde (Persoonsregistratie en identificatie) Geld (Overig)</item>
         <item attribuut="Trefwoorden">Chipkaarten Persoonsregistratie</item>
         <item attribuut="Vindplaats">Kamervragen met antwoord 1995-1996, nr. 1626, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="PvdA">Witteveen-Hevinga</persoon>
            <persoon partij="PvdA">M. M. van der Burg</persoon>
         </item>
         <item attribuut="Datum_reaktie">1996-08-26</item>
         <item attribuut="Datum_indiening">1996-07-11</item>
         <item attribuut="Document-id">KVR3594</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3313" allpagenumbers="3313 3314" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="1626" onderwerp="" indiendatum="1996-07-11">
         <vrager partij="PvdA" oorsprong="parlement">Witteveen-Hevinga</vrager>
         <vrager partij="PvdA" oorsprong="parlement">M. M. van der Burg</vrager>
         <vraagt-aan/>
      </vraagdata>
      <antwoorddata antwoorddatum="1996-08-26">
         <antwoorder functie="minister" ministerie="Justitie">Sorgdrager</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Kent u het bericht dat de privacy van de consument bij multifunctionele chipkaarten niet voldoende beschermd is? <voetnoot nummer="1"/>
      </vraag>
      <vraag nummer="2">Deelt u deze visie en welke conclusies verbindt u aan deze signalen? </vraag>
      <vraag nummer="3">Moet iedere soort chipkaart getoetst worden op de garantie dat de kaart bescherming van persoonsgegevens waarborgt? </vraag>
      <vraag nummer="4">Heeft De Nederlandsche Bank een toezichthoudende rol met betrekking tot de bescherming van persoonsgegevens bij de uitgifte van chipkaarten met een elektronische portemonnee? </vraag>
      <vraag nummer="5">Dienen, wanneer een chipkaart meer functies bevat dan die van elektronische portemonnee, De Nederlandse Bank en de Registratiekamer op basis van werkafspraken samen te werken om de toets op de bescherming van persoonsgegevens actief uit te voeren? Op welke wijze kunt u dit stimuleren? </vraag>
      <vraag nummer="6">Dient de uitgifte van deze multifunctionele chipkaarten, die de functie van elektronische portemonnee bevatten, plaats te vinden op grond van een in te voeren vergunningenstelsel – die gepaard gaat met een meldingsplicht van de kaartuitgevers – om zo de toets op de privacybescherming zo optimaal mogelijk vorm te geven? </vraag>
      <vraag nummer="7">Bent u bereid de Kamer te informeren over de activiteiten die het Nationaal Chipcard Platform ontwikkelt op het terrein van de bescherming van persoonsgegevens, die worden vastgelegd op de chipkaarten en in de informatiesystemen? Wilt u de Kamer ook informeren in hoeverre de voorstellen van het National Chipcard Platform, zoals bijvoorbeeld de concept-gedragscode, door haar leden worden onderschreven? </vraag>
      <noten afkomstig="vraag">
         <noot nummer="1" datum="1996-07-3" bron="NRC">NRC, 3 juli 1996</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Op een multifunctionele chipkaart worden in de regel persoonsgegevens verwerkt in samenhang met een achterliggende registratie die voor een bepaald doel of functie is opgezet. Juridische gezien vormen de gegevens op de chipkaart met de achterliggende registratie e´e´n geheel, waarop de Wet persoonsregistraties (Wpr) van toepassing is. Per functie die de kaart vervult is de houder van de aan die functie verbonden persoonsgegevens verantwoordelijk voor de opgeslagen gegevens. Artikel 8 van de Wpr verplicht de houder tot het treffen van de nodige technische en organisatorische voorzieningen ter beveiliging van de gegevens. Technisch gezien biedt de chipkaart meer mogelijkheden tot beveiliging van persoonsgegevens dan andere technieken tot dusver. Een bedreiging van de privacy ligt vooral besloten in de mogelijkheid via de chipkaart verzamelde gegevens te gebruiken voor heel andere doeleinden dan waarvoor zij oorspronkelijk zijn bedoeld. Van belang is daarom dat de kaarthouders nauwkeurig worden geı¨nformeerd over de doeleinden waarvoor de gegevens worden gebruikt en over de gegevens die daartoe over hen in de achterliggende informatiesystemen worden verwerkt. Daarbij wordt met name gedoeld op het gebruik van gegevens voor klantprofilering met het oog op het doelgericht toezenden van reclame. In het algemeen kan dit als een rechtmatige vorm van gegevensverwerking worden beschouwd zolang de betrokkenen, nadat zij hiervan op de hoogte zijn gebracht, daartegen geen bezwaar hebben gemaakt. Er is thans geen reden te veronderstellen dat de juridische regels en technische mogelijkheden tot beveiliging van persoonsgegevens ontoereikend zijn. De gedachte om deze te concretiseren in een op het gebruik van chipcards toegespitste gedragscode zoals thans in voorbereiding in het kader van het Nationaal Chipcard Platform (NCP), achten we een wenselijke aanvulling. </antwoord>
      <antwoord nummer="3">De Wpr voorziet in de mogelijkheid dat de Registratiekamer achteraf chipkaarten toetst op overeenstemming met de bestaande privacyregels. De in het Nederlands recht nog te implementeren Europese richtlijn bescherming persoonsgegevens voorziet in de mogelijkheid om gegevensverwerkingen die mogelijk specifieke risico’s voor de persoonlijke rechten en vrijheden inhouden, te onderwerpen aan een preventieve toets. In hoeverre van deze mogelijkheid gebruik dient te worden gemaakt bij chipkaarten valt in het huidige stadium van ontwikkeling nog niet te zeggen. </antwoord>
      <antwoord nummer="4">Nee. De Registratiekamer is de toezichthouder op het gebied van de bescherming van persoonsgegevens. De betrokkenheid van De Nederlandsche Bank N.V. (DNB) is een andere, en vloeit voort uit haar taken op grond van de Wet toezicht kredietwezen 1992 (Wtk 1992). Haar invalshoek is crediteurenbescherming, de integriteit en veiligheid van het betalingsverkeer en het monetair toezicht. DNB voert in dit kader een preventieve toets uit bij de uitgifte van chipkaarten indien deze de functie bevat van een elektronische portemonnee. </antwoord>
      <antwoord nummer="5">Zoals blijkt uit de antwoorden op vraag 6 en 7 is er sprake van een praktische samenwerking tussen bankwezen en Registratiekamer en is voorlopig geen interventie nodig. </antwoord>
      <antwoord nummer="6" voetnoot="1">De onderneming of instelling die de functie van elektronische portemonnee op een chipkaart uitgeeft en daarbij de gelden die op de elektronische portemonnee worden geladen aantrekt, en voor eigen rekening uitzet, is feitelijk werkzaam als kredietinstelling als bedoeld in de Wtk 1992 en moet daartoe een vergunning verkrijgen van DNB (art. 6 Wtk 1992). Deze vergunning ziet alleen op de elektronische portemonnee-functie en wordt verleend in het kader van het toezicht op het kredietwezen. Wat de privacybescherming voor de multifunctionele chipkaart betreft, verwijzen wij naar het antwoord op vraag 3. Voorts is van belang dat de banken een uitgebreide privacycode hanteren, de Privacy Gedragscode Banken. Deze is vorig jaar ex artikel 15 Wpr goedgekeurd door de Registratiekamer en omvat zelfregulering die een concretisering is van de regels die de wet stelt. De code geldt ook voor persoonsgebonden bancaire chipkaarttoepassingen. De Registratiekamer heeft daarnaast afgelopen voorjaar geconcludeerd dat bij betalingen met de huidige Chipknip <voetnoot nummer="1"/>, die alleen de functie van een elektronische portemonnee bevat, de ontvanger van die betaling geen tot een individuele persoon herleidbare gegevens verkrijgt (zie jaarverslag Registratiekamer 1995, blz. 31). </antwoord>
      <antwoord nummer="7">Wij hebben met instemming kennis genomen van het overleg van alle betrokken partijen in het NCP, aan welk overleg ook de Registratiekamer deelneemt. De Registratiekamer heeft in september 1995 een publicatie het licht doen zien, getiteld «chipcards en privacy, regels voor een nieuw kaartspel». De Registratiekamer beveelt in deze publicatie onder meer de totstandkoming van een gedragscode aan. Momenteel bevindt het NCP-overleg over deze gedragscode zich in een afrondende fase. De Staatssecretaris van Binnenlandse Zaken is gaarne bereid de Tweede Kamer, zodra daartoe aanleiding is, op de hoogte te stellen van relevante ontwikkelingen binnen het NCP. Aangezien momenteel niet te overzien valt waartoe de diverse ontwikkelingen met betrekking tot het gebruik van chipcards zullen leiden zullen wij deze ontwikkelingen daarnaast nauwlettend blijven volgen, mede in relatie tot de nog te implementeren in vraag 3 genoemde Europese richtlijnen. </antwoord>
      <noten afkomstig="antwoord">
         <noot nummer="1">De Chipknip is de elektronische portemonnee van de banken (exclusief de Postbank) die momenteel in Arnhem wordt gebruikt en in september in een aantal andere middelgrote gemeenten zal worden uitgegeven</noot>
      </noten>
   </antwoorden>
</kvr>
