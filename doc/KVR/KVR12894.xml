<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Middel (PvdA) aan de staatssecretaris van Justitie over een besluit tot opheffing van uitstel van vertrek. (Ingezonden 11 januari 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12894
</item>
         <item attribuut="Inhoud">Vragen over het gezin K. uit Wit-Rusland. Het gezin werd begin januari van huis gehaald, gedeeltelijk op het vliegtuig naar Wit-Rusland gezet en gedeeltelijk in vreemdelingenbewaring geplaatst.</item>
         <item attribuut="Rubriek">Welzijn (Vreemdelingen en asielzoekers)</item>
         <item attribuut="Trefwoorden">Vluchtelingen Vreemdelingen</item>
         <item attribuut="Vindplaats">Kamervragen met antwoord 2000-2001, nr. 496, Tweede Kamer</item>
         <item attribuut="Vraagnr_bij_indiening">2000104530</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Middel</persoon>
         </item>
         <item attribuut="Datum_reaktie">2001-01-12</item>
         <item attribuut="Datum_indiening">2001-01-11</item>
         <item attribuut="Document-id">KVR12894</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1025" allpagenumbers="1025 1026" vetnummer="2000104530" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12894" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="496" onderwerp="" indiendatum="2001-01-11">
         <vrager partij="PvdA" oorsprong="parlement">Middel</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2001-01-12">
         <antwoorder functie="staatssecretaris" ministerie="Justitie">Kalsbeek</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Herinnert u zich de antwoorden op de vragen van de leden Dittrich en Van Oven <voetnoot nummer="1"/>over de zaak van het gezin K., uit Wit-Rusland naar Nederland gekomen, aan wie door de IND bij schrijven van 21.09.98 (dossiernummer 9406.20.0472) uitstel van vertrek is verleend? </vraag>
      <vraag nummer="2">Is u bekend dat in de nacht van 5 op 6 januari 2001 het betreffende gezin door de Vreemdelingendienst van huis is gehaald, waarna de vader en één van de zoons onmiddellijk op het vliegtuig naar Minsk zijn gezet, terwijl de moeder en de beide andere kinderen te Utrecht in vreemdelingenbewaring – met beperkingen – zijn geplaatst? </vraag>
      <vraag nummer="3">Waarom zijn betrokkenen dan wel hun gemachtigde zoals te doen gebruikelijk niet op de hoogte gesteld van een besluit tot opheffing van uitstel van vertrek? </vraag>
      <vraag nummer="4">Waarom is gekozen voor een nachtelijke inval met ongeveer 10 personen, op het moment dat de vreemdelingendienst reeds in het bezit was van de vereiste documenten om twee leden van het gezin direct te kunnen verwijderen? </vraag>
      <vraag nummer="5">Deelt u de mening dat er sprake is van disproportionaliteit van het gebruikte middel in relatie tot het belang van de Nederlandse Staat? </vraag>
      <vraag nummer="6">Waarom hebben de Vreemdelingendienst en/of de IND niet eerder stappen ondernomen, terwijl men wist dat het in 1999 niet tot een strafproces was gekomen omdat de onder behandeling staande dochter Svetlana zich psychisch niet in staat voelde om de aanklacht wegens verkrachting in te dienen? </vraag>
      <vraag nummer="7">Is u bekend dat door betrokkenen inmiddels een VTV op humanitaire gronden is aangevraagd? Bent u bereid de betrokkenen bij een eventuele afwijzing van deze aanvraag de dan volgende bezwaarprocedure in Nederland te laten afwachten? </vraag>
      <vraag nummer="8">Bent u bereid de vreemdelingenbewaring van 3 leden van het gezin te beëindigen? </vraag>
      <noten afkomstig="vraag">
         <noot nummer="1" documenttype="Kamervragen" documentnummer="1726" documentjaargang="1997-1998">Aanhangsel Handelingen, nr. 1726, vergaderjaar 1997–1998.</noot>
      </noten>
   </vragen>
   <antwoorden aantal="8">
      <antwoord nummer="1">Ja. Het gezin heeft tot twee maal toe asielverzoeken in Duitsland gedaan, welke tot twee maal toe zijn afgewezen. Hierna is het gezin op 8 juni 1994 Nederland ingereisd. Op 20 juni 1994 heeft de familie Karpovitch aanvragen gedaan om toelating als vluchteling en verlening van een vergunning tot verblijf. Bij beschikkingen van 22 mei 1995 zijn deze aanvragen niet ingewilligd. De bezwaarschriften van 20 juni 1995 zijn bij beschikkingen van 26 februari 1996 ongegrond verklaard. Verzoeken om een voorlopige voorziening van 20 juni 1995 zijn bij uitspraak van 15 november 1995 afgewezen. Op 22 december 1995 heeft het gezin Karpovitch een tweede maal aanvragen ingediend om toelating als vluchteling, waarop de Rechtbank uiteindelijk in beroep bij uitspraak van 15 juli 1998 definitief negatief heeft beslist. Door middel van een last tot uitzetting is de familie toen aangezegd om Nederland te verlaten. Op 12 augustus 1998 zijn artikelen in de media verschenen nadat de toen veertienjarige dochter uit het gezin zou zijn verkracht. Het gezin is toen tijdelijk uitstel van vertrek verleend om de dochter in de gelegenheid te stellen aangifte te doen en voor de duur van het strafrechtelijk onderzoek. </antwoord>
      <antwoord nummer="2">Ja, dit is mij bekend. Bovengenoemde inval heeft plaatsgevonden in de vroege morgen van 5 januari om 04.45 uur. Op 3 januari 2001 werd voor het eerst duidelijk waar het gezin verbleef. De inval heeft niet eerder kunnen plaatsvinden omdat de tussenliggende tijd nodig was om de nodige voorbereidingen te kunnen treffen. De bedoeling was een verwijdering van alle gezinsleden op vrijdag 5 januari jl, per vliegtuig dat om 08.10 zou vertrekken. Dit verklaart mede het vroege tijdstip van ingrijpen op dezelfde dag. </antwoord>
      <antwoord nummer="3">De advocaat mr. Langenberg en de korpschef te Amersfoort is per brief van 21 september 1998 meegedeeld dat betrokkenen uitstel van vertrek werd verleend om de dochter in de gelegenheid te stellen aangifte te doen en voor de duur van het strafrechtelijk onderzoek. Op 20 oktober 1998, is door de moeder een klacht ingediend waarna het strafrechtelijk onderzoek op 30 november 1998 is afgesloten in die zin dat tot niet-vervolging is besloten. Op dat moment (op 30 november 1998) zat de familie ondergedoken, waardoor niet aan hen rechtstreeks kon worden medegedeeld dat het strafrechtelijke onderzoek werd gesloten. Besloten is toen om deze mededeling door te geven aan de contactpersoon van het gezin. Dit, mede gezien het feit dat ook eerdere informatieuitwisseling met de familie via deze contactpersoon had plaatsgevonden. Aangezien de familie eerder was bericht dat hen tijdelijk uitstel van vertrek verleend zou worden voor de duur van het strafrechtelijk onderzoek, moet er van uit worden gegaan dat hiermee de familie en/of de gemachtigde voldoende op de hoogte was gebracht van het eindigen van het uitstel van vertrek bij het eindigen van het strafrechtelijk onderzoek. </antwoord>
      <antwoord nummer="4">De bedoeling was een verwijdering van alle gezinsleden op vrijdag 5 januari jl. per vliegtuig dat om 08.10 zou vertrekken. Dit verklaart mede het vroege tijdstip van ingrijpen op dezelfde dag. Het is overigens gebruik dat op een vreemdeling die op het punt staat verwijderd te gaan worden, twee personen van de vreemdelingendienst worden ingezet, hetgeen verklaart dat bij de inval 10 personen van de vreemdelingendienst betrokken waren. Omdat bij een eerdere verwijdering van de vader op 1 juli 1997 naar Duitsland al de nodige commotie was ontstaan, mocht ook bij de voorgenomen verwijdering commotie worden verwacht. In verband met de te verwachten commotie diende de Koninklijke Marechaussee de reis te begeleiden, maar deze bleek niet in de gelegenheid om de vijf gezinsleden tegelijk te begeleiden, waarna tot gescheiden verwijdering moest worden besloten. Om die reden zijn de vader en een van de zoons teruggeleid naar het land van herkomst, en is – noodzakelijkerwijs – de rest van het gezin in bewaring gesteld in afwachting van een volgende vlucht. Inbewaringstelling was gerechtvaardigd vanwege het herhaald onderduiken door het gezin. Hierbij is aan de betrokkenen gevraagd of ze een advocaat (van de piketdienst) bij het gehoor tot inbewaringstelling wilden hebben. Betrokkenen hebben toen aangegeven dat ze geen bezwaar hadden om zonder advocaat gehoord te worden. </antwoord>
      <antwoord nummer="5">Nee, voor een toelichting hierop verwijs ik naar de beantwoording van vraag 4. </antwoord>
      <antwoord nummer="6">De Vreemdelingendienst en/of de IND was niet in staat om eerder stappen tegen de familie Karpovitch te ondernemen omdat de familie tijdens en na bovengenoemd strafrechtelijk onderzoek, hetgeen overigens niet in 1999 maar in 1998 had plaatsgevonden, ondergedoken zat. Hierdoor kon het feitelijk adres niet worden achterhaald. Het feitelijk adres van de familie is eerst na verloop van tijd en bij toeval bekend geworden (zie ook de beantwoording van vraag 2). Met betrekking tot het strafrechtelijk onderzoek naar de verkrachting van de dochter Svetlana Igorevna Bruzhas, is van belang dat eerst op 20 oktober 1998 een klacht hiertoe is ingediend door haar moeder. Omdat dochter Svetlana, volgens de contactpersoon van de familie, (voorlopig) niet in staat was om zelf aangifte te doen en enige medewerking aan het strafrechtelijk onderzoek te verrichten, is het onderzoek op 30 november 1998 afgesloten. Het verleende uitstel van vertrek werd hiermee opgeheven. Door de contactpersoon van de familie, een medewerkster van de Sociaal Pedagogische Dienst te Amersfoort, is overigens destijds toegezegd dat de Zedenpolitie zo spoedig mogelijk op de hoogte zou worden gesteld zodra er een inschatting kon worden gemaakt over het tijdstip en wijze van aangifte. Tot op heden is echter niets van de dochter dan wel van de contactpersoon van de familie hiertoe vernomen. Op 5 januari jl. is dochter Svetlana nog onderzocht door een arts van de Geneeskundige dienst Eemland (politie-arts). Deze heeft geconcludeerd dat er geen medische bezwaren bestaan tegen de verwijdering per vliegtuig naar het land van herkomst. </antwoord>
      <antwoord nummer="7">Ja, ik ben bekend met het feit dat er door de familie op 7 januari 2001 via de korpschef te Utrecht aanvragen zijn ingediend om verlening van een vergunning tot verblijf op humanitaire gronden. De aanvragen zijn inmiddels buiten behandeling gesteld waarbij is aangegeven dat schorsende werking is onthouden omdat het niet de eerste aanvraag was, er geen sprake was van één van de vrijstellingsgronden en tevens de hardheidsclausule niet van toepassing was. </antwoord>
      <antwoord nummer="8">Nee, aangezien deze aanvragen niet zijn voorzien van wezenlijke nieuwe feiten en omstandigheden en de vrijstellingsgronden en de hardheidsclausule niet van toepassing zijn. Derhalve kan de verwijdering van de 3 leden van het gezin worden ingezet. </antwoord>
      <noten afkomstig="antwoord"/>
   </antwoorden>
</kvr>
