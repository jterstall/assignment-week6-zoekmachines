<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Leerkes (Unie 55+) over mogelijke toezeggingen van dhr. Schaefer aan de nieuwe bewoners van Nieuw-Waldeck. (Ingezonden 19 november 1996); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR4213
</item>
         <item attribuut="Inhoud">Betreft toezeggingen inzake aanvangshuren van woningen het beschikbaar komen van huurwoningen voor bewoners uit oude Haagse wijken.</item>
         <item attribuut="Rubriek">Volkshuisvesting (Woninghuren)</item>
         <item attribuut="Trefwoorden">Stadswijken Woninghuren Woonlasten</item>
         <item attribuut="Vindplaats">Kamervragen met antwoord 1996-1997, nr. 533, Tweede Kamer</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="Unie 55+">Leerkes</persoon>
         </item>
         <item attribuut="Datum_reaktie">1997-01-16</item>
         <item attribuut="Datum_indiening">1996-11-19</item>
         <item attribuut="Document-id">KVR4213</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1095" allpagenumbers="1095 1096" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="533" onderwerp="" indiendatum="1996-11-19">
         <vrager partij="Unie 55+" oorsprong="parlement">Leerkes</vrager>
         <vraagt-aan/>
      </vraagdata>
      <antwoorddata antwoorddatum="16 januari 1997). Zie ook Aanhangsel Handelingen nr. 419, vergaderjaar 1996–1997.">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Tommel</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1" voetnoot="1">Heeft uw voorganger, dhr. Schaefer, destijds toezeggingen gedaan aan de nieuwe bewoners van Nieuw-Waldeck? <voetnoot nummer="1"/>Wat is de inhoud van deze toezegging? </vraag>
      <vraag nummer="2">Deelt u de mening van de bewoners en van Haagse gemeenteraadsleden, dat deze toezeggingen niet worden nagekomen? </vraag>
      <vraag nummer="3">Zo ja, welke maatregelen stelt u voor om de toezegging alsnog gestand te doen? Welke maatregelen stelt u voor opdat de bewoners van deze wijk niet gedwongen worden om onder druk van de enorm gestegen woonlasten te verhuizen? </vraag>
      <noten afkomstig="vraag">
         <noot nummer="1" datum="1996-11-9" bron="Haagsche Courant">Haagsche Courant, 9 november 1996</noot>
      </noten>
   </vragen>
   <antwoorden aantal="2">
      <antwoord nummer="1">Uit dossier-onderzoek is mij gebleken dat door de voormalige staatssecretaris, de heer Schaefer, is toegezegd: – dat de maximale aanvangshuur (berekend naar prijspeil november 1973) van een groot aantal woningen in Nieuw Waldeck niet meer dan f 250,– per maand zou bedragen, en – dat (de gemeente aan woningbouwverenigingen de voorwaarde zou stellen, dat) het merendeel van die woningen beschikbaar zou komen en diende te blijven voor bewoners uit oude Haagse wijken waar sanering en wijkverbetering plaats vindt. Het is niet gebleken dat er toezeggingen zijn gedaan dat voor de woningen een ander huurregiem zou gelden dan het wettelijke. In tegendeel. In de huurprijsbeschikking zoals die door de toenmalige minister is afgegeven staat dat de wettelijke huurverhogingen van toepassing zijn. </antwoord>
      <antwoord nummer="4">Uit door de lokale partijen geleverde gegevens leid ik af, dat aan de gedane toezeggingen is voldaan. De aanvangshuren lagen eind jaren ’70 begin jaren ’80 gemiddeld op f 435,– per maand. Dit komt overeen met een gemiddelde huurprijs van f 250,– uit 1973. Deze lage aanvangshuren zijn mogelijk gemaakt door de inzet van overheidssubsidies. Deze aanvangshuren zijn in de jaren daarna weliswaar met de wettelijke huurverhogingen meegegaan maar bleven lager dan de huurprijzen van soortgelijke woningen die waren gestart met een normale (hogere) aanvangshuur. Hiermee is ook invulling gegeven aan de toezegging dat het merendeel van die woningen beschikbaar zou komen en diende te blijven voor bewoners uit oude Haagse wijken waar sanering en wijkverbetering plaats vindt. Uit gegevens van de corporaties is wel gebleken, dat enkele corporaties vanaf 1993 in het kader van de huursombenadering een hoger huurverhogingspercentage hebben toegepast dan het landelijk gemiddelde percentage. Voorts is gebleken dat er – zij het op geringe schaal – gebruik is gemaakt van de mogelijkheid tot harmonisatie ineens, welke overigens niet bij een lopende huurovereenkomst, maar slechts bij het aangaan van een nieuwe huurovereenkomst kan plaatsvinden. Dit lag echter in het verlengde van het rijksbeleid dat erop gericht was de huurprijzen beter af te stemmen op de kwaliteit van de woningen. Zoals in vraag 2 aangegeven ben ik van mening, dat niet in strijd met de toezeggingen is gehandeld. Dat de huren zich op het huidige niveau bevinden is een logisch gevolg van de trendmatige huurverhogingen door de jaren heen. De maatregelen die ik genomen heb om te voorkomen dat de woonlasten in zijn algemeenheid te hoog worden zijn: – Het voorstel voor een nieuwe Huursubsidiewet beoogt een ruimere financiële tegemoetkoming voor praktisch alle huishoudens te bewerkstelligen. Enkele van de voorstellen in het wetsvoorstel zijn: a. Het handhaven van de normhuurcompensatie voor de minima voor het tijdvak 1997/1998. Dat betekent dat zij 2% minder huurstijging ondervinden dan de werkelijke huurstijging. b. De kwaliteitskorting begint bij een huurprijs van f 555,– en kent nog maar één kortingspercentage (20%) tot aan de aftoppingsgrenzen (f 795,– voor 1 en 2 persoonshuishoudens en f 852,– voor huishoudens van 3 of meer personen). c. Deze grenzen worden jaarlijks aangepast aan de landelijk gemiddelde huurstijging. Daardoor kan het niet meer voorkomen, zoals in de oude systematiek, dat een huurder alleen door de huurstijging te maken krijgt met een hogere kwaliteitskorting omdat de huur uit de schijf groeit. d. Voor huurders boven de 65 jaar wordt de huur boven de aftoppingsgrens nog voor 50% gecompenseerd. – Daarnaast is het huurbeleid erop gericht dat de huurstijging de komende jaren verder zal afnemen. De afgelopen jaren geven reeds een dalende huurtrend te zien. Het is verder aan de gemeente en de woningbouwverenigingen om afspraken te maken over het behoud van een kernvoorraad die behouden blijft voor de huisvesting van de doelgroep van het volkshuisvestingsbeleid. </antwoord>
      <noten afkomstig="antwoord"/>
   </antwoorden>
</kvr>
