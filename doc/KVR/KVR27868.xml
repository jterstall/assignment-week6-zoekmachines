<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Dibi (GroenLinks) aan de staatssecretaris van Onderwijs, Cultuur en Wetenschap, mevrouw Dijksma, over de SIBA-scholen. (Ingezonden 23 maart 2007); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27868
</item>
         <item attribuut="Inhoud">Vragen over het handelen van het ministerie van OCW in de langslepende zaak van de gebrekkige bestuurlijke, financiële en kwalitatieve staat van de SIBA-scholen (scholen ressorterend onder de Stichting Islamitisch Basisonderwijs Amsterdam). Vragensteller vraagt de staatssecretaris de SIBA-scholen te sluiten en er daarbij op toe te zien dat de leerlingen naar kwalitatief goede scholen gaan waar de ouders een voorkeur voor hebben. Ook vraagt hij de oproep van de ISBO (Islamitische Scholen Besturen Organisatie) te steunen om te komen tot een bestuurlijke versterking in het islamitisch onderwijs om dit soort schrijnende situaties in de toekomst te voorkomen.</item>
         <item attribuut="Rubriek">Basisonderwijs (Kwaliteit van het basisonderwijs) Basisonderwijs (Schoolbestuur)</item>
         <item attribuut="Trefwoorden">Bijzonder onderwijs Kwaliteit van het basisonderwijs Schoolbesturen</item>
         <item attribuut="Vindplaats">Kamervragen met antwoord 2006-2007, nr. 1309, Tweede Kamer</item>
         <item attribuut="Vraagnr_bij_indiening">2060710390</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="GroenLinks">Dibi</persoon>
         </item>
         <item attribuut="Datum_reaktie">2007-04-19</item>
         <item attribuut="Datum_indiening">2007-03-23</item>
         <item attribuut="Document-id">KVR27868</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2781" allpagenumbers="2781 2782" vetnummer="2060710390" code="0607tkkvr1309" lopendefooter="Tweede Kamer, vergaderjaar 2006–2007, Aanhangsel" filenaam="KVR27868" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1309" onderwerp="" indiendatum="2007-03-23">
         <vrager partij="GroenLinks" oorsprong="parlement">Dibi</vrager>
         <vraagt-aan>de staatssecretaris van Onderwijs, Cultuur en Wetenschap, mevrouw Dijksma,</vraagt-aan>
      </vraagdata>
      <antwoorddata antwoorddatum="2007-04-19">
         <antwoorder functie="staatssecretaris" ministerie="Onderwijs, Cultuur en Wetenschap">Dijksma</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Hoe beoordeelt u het handelen van het ministerie van Onderwijs, Cultuur en Wetenschap in de langslepende gebrekkige bestuurlijke, financiële en kwalitatieve staat van de SIBA-scholen? <voetnoot nummer="1"/>
      </vraag>
      <vraag nummer="2">Deelt u de mening dat de Inspectie van het onderwijs en de Auditdienst van OCW te laat hebben gereageerd op de zorgwekkende signalen van de SIBA-scholen sinds 2002? Zo ja, welke consequenties verbindt u hieraan? Zo neen, waarom niet? </vraag>
      <vraag nummer="3">Klopt het bericht dat de directeur Primair Onderwijs van het ministerie het voortbestaan van de SIBA-scholen mondeling heeft toegezegd, terwijl hij wist hoe schrijnend de situatie was? Kunt u zich voorstellen dat de ouders, de leerlingen en betrokken zich «in de maling» genomen voelen? </vraag>
      <vraag nummer="4">Deelt u de mening dat het interim-bestuur onvoldoende was voorbereid op de schrijnende situatie op de SIBA-scholen? Deelt u de mening dat dit de oorzaak is van het terugtrekken van de negen kandidaat-bestuursleden? </vraag>
      <vraag nummer="5">Herinnert u zich uw uitspraken in radioprogramma De Ochtenden waarin u aangeeft de overname bemoeilijkt te hebben en zegt niks meer te willen investeren? Deelt u de mening dat door uw uitspraken in de media over de SIBA-scholen een overname bijna onmogelijk is geworden en dit schadelijk is voor de 600 leerlingen? </vraag>
      <vraag nummer="6">Bent u bereid bij sluiting van de SIBA-scholen er nadrukkelijk op toe te zien dat de leerlingen naar kwalitatief goede scholen gaan waar de ouders een voorkeur voor hebben? </vraag>
      <vraag nummer="7">Bent u bereid de oproep van de ISBO te steunen om te komen tot een bestuurlijke versterking in het islamitisch onderwijs om dit soort schrijnende situaties in de toekomst te voorkomen? </vraag>
      <noten afkomstig="vraag">
         <noot nummer="2"/>
         <noot nummer="1">Scholen ressorterend onder de Stichting Islamitisch Basisonderwijs Amsterdam</noot>
         <noot nummer="2">Islamitische Scholen Besturen Organisatie</noot>
      </noten>
   </vragen>
   <antwoorden aantal="7">
      <antwoord nummer="1">Om deze vraag te beantwoorden, beschrijf ik het handelen van de ministerie van OCW op twee belangrijke momenten in deze kwestie: a) het moment dat de Inspectie van het Onderwijs en de Auditdienst van OCW hun onderzoek uitbrachten over de situatie bij SIBA en El Amal; b) het moment dat bleek dat het kandidaat-bestuur van SIBA niet wilde aantreden vanwege de slechte financiële, kwalitatieve en bestuurlijke situatie. Ad a. Mede naar aanleiding van een flink aantal klachten hebben de inspectie en de Auditdienst eind 2005 een incidenteel onderzoek gedaan naar SIBA en El Amal. Het rapport van dit onderzoek verscheen begin 2006. De uitkomst van het onderzoek is bekend: de SIBA kampte met een tweespalt binnen het bestuur, belangenverstrengeling, onrechtmatige besteding van bekostiging en een gebrek aan transparantie. Naar aanleiding van het onderzoek drong OCW aan op het vertrek van het toenmalige bestuur van SIBA. Dat stapte op nadat OCW had toegezegd een interim-bestuur te bekostigen. Ik vind het een goede zaak dat het toenmalige bestuur is vertrokken en ik sta achter het besluit van OCW om een interim-bestuur te bekostigen. Ad b. Op het moment dat het kandidaat-bestuur niet wilde aantreden vanwege de slechte kwalitatieve, bestuurlijke en financiële situatie, stond ik voor een dilemma. Gelet op het belang van de kinderen vond ik het onverantwoord van de ene op de andere dag de bekostiging van het interim-bestuur te staken. Daarom heb ik besloten het interim-bestuur te bekostigen tot 1 augustus 2007. Het interim-bestuur heeft de opdracht een ander bestuur voor de scholen te zoeken of, als dat niet lukt, de scholen te sluiten per 1 augustus 2007. </antwoord>
      <antwoord nummer="2">De mening dat de inspectie en de Auditdienst te laat hebben gereageerd op zorgwekkende signalen deel ik niet. Naar aanleiding van zorgwekkende signalen hebben de inspectie en de Auditdienst in 2005 een incidenteel onderzoek uitgevoerd. Zowel in de periode die voorafging aan dit incidenteel onderzoek, als in de periode daarna, heeft de inspectie de ontwikkelingen op de scholen gevolgd. </antwoord>
      <antwoord nummer="3">Het bericht dat de directeur Primair Onderwijs het voortbestaan van de scholen mondeling heeft toegezegd terwijl hij wist hoe schrijnend de situatie was, klopt niet. Het ministerie van OCW kan het voortbestaan van de SIBA-scholen niet garanderen en heeft dat ook niet gedaan. Ook de suggestie dat de directeur Primair Onderwijs wist hoe schrijnend de situatie was, is onjuist. Pas bij het opstellen van de jaarverslagen over de voorgaande jaren, de meerjarenbegroting en het bestuursformatieplan door het interim-bestuur in het najaar van 2006 werd duidelijk hoe slecht de situatie financieel werkelijk is. Ik kan me voorstellen dat de ouders, leerlingen en betrokkenen teleurgesteld zijn, nu blijkt dat het voorbestaan van de scholen wel degelijk in het geding is. Maar dat ze zich in de maling genomen voelen door OCW kan ik me niet goed voorstellen. In de gesprekken die ik op 15 maart jl. zelf heb gevoerd met ouders en personeel bleek juist veel waardering voor de pogingen van OCW de SIBA-scholen te helpen. </antwoord>
      <antwoord nummer="4">De mening dat het interim-bestuur onvoldoende was voorbereid op de situatie op de SIBA-scholen deel ik niet. Uiteraard kon ook het interim-bestuur op het moment dat het zijn taken aanvaarde niet vermoeden dat het SIBA er zó slecht voorstond, vooral in financieel opzicht. Maar de reden dat acht van de negen kandidaat-bestuursleden zich teruggetrokken was gelegen in de combinatie van een slechte financiële, kwalitatieve en bestuurlijke situatie. </antwoord>
      <antwoord nummer="5">Aan de overdracht van de scholen aan een ander bestuur zijn randvoorwaarden gesteld. Die moeten ervoor zorgen dat een nieuw bestuur de problemen op de scholen ook daadwerkelijk kan oplossen. De mening dat door het stellen van randvoorwaarden een overdracht bijna onmogelijk is geworden, deel ik niet. In de Onderwijsstichting Esprit is een kandidaat voor een bestuurlijke overdracht gevonden. Of het daadwerkelijk tot een overdracht gaat komen wordt thans onderzocht. </antwoord>
      <antwoord nummer="6">De gemeente Amsterdam heeft afspraken gemaakt met de schoolbesturen in Amsterdam over de situatie op de SIBA-scholen. Die afspraken waarborgen een ordelijke overstap van de leerlingen naar andere scholen als dat nodig mocht zijn. De schoolkeuze blijft echter een zaak van de ouders. Wel zal de gemeente zoveel mogelijk rekening houden met hun wensen. Maar noch de gemeente Amsterdam, noch het ministerie van OCW kan de ouders garanderen dat de leerlingen allemaal op de school van hun eerste voorkeur terechtkomen. </antwoord>
      <antwoord nummer="7">Wat mij betreft is voorkomen beter dan genezen. Een bestuurlijke versterking van het islamitisch onderwijs draagt daaraan bij. Ik begrijp dat de ISBO daar momenteel plannen voor ontwikkelt. Het is goed als een besturenorganisatie verantwoordelijkheid neemt voor de aangesloten leden. Als de ISBO een beroep op OCW doet voor de uitvoering van de plannen, dan zal ik dat serieus in overweging nemen. </antwoord>
      <noten afkomstig="antwoord"/>
   </antwoorden>
</kvr>
