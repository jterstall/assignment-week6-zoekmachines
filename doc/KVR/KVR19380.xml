<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kalsbeek (PvdA) aan de minister van Justitie en de staatssecretaris van Volksgezondheid, Welzijn en Sport over de behandeling van jongeren met psychiatrische stoornissen in jeugdinrichtingen. (Ingezonden 8 december 2003); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR19380
</item>
         <item attribuut="Inhoud">Vragen naar aanleiding van proefschrift van mw. C. Vreugdenhil (VU Amsterdam ) over (kennelijk onvoldoende) behandeling van jongeren met psychiatrische stoornissen in jeugdinrichtingen. De vragen betreffen ook de PIJ-maatregel (= Plaatsing in Inrichting voor Jeugdigen). [Aanvulling op vragen van het lid Orgü (VVD), ingezonden 5 december 2003, en van de leden Vos en Tonkens (GroenLinks), ingezonden 8 december 2003].</item>
         <item attribuut="Rubriek">Criminaliteit en openbare orde (Gevangeniswezen en penitentiair recht) Gezondheidszorg (Geestelijke gezondheidszorg) Strafrecht en strafprocesrecht (Jeugdstrafrecht) Welzijn (Jeugdigen)</item>
         <item attribuut="Trefwoorden">Geestelijke gezondheidszorg Gevangeniswezen Jeugdcriminaliteit Jeugdstrafrecht Jeugdwelzijn</item>
         <item attribuut="Vindplaats">Kamervragen met antwoord 2003-2004, nr. 739, Tweede Kamer</item>
         <item attribuut="Vraagnr_bij_indiening">2030404390</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PvdA">Kalsbeek</persoon>
         </item>
         <item attribuut="Datum_reaktie">2004-01-30</item>
         <item attribuut="Datum_indiening">2003-12-08</item>
         <item attribuut="Document-id">KVR19380</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1567" allpagenumbers="1567 1568" vetnummer="2030404390" code="0304tkkvr739" lopendefooter="Tweede Kamer, vergaderjaar 2003–2004, Aanhangsel" filenaam="KVR19380" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="739" onderwerp="" indiendatum="2003-12-8">
         <vrager partij="PvdA" oorsprong="parlement">Kalsbeek</vrager>
         <vraagt-aan>de minister van Justitie en de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Klopt het dat van de jongens met een psychiatrische stoornis die vastzitten in een justitiële jeugdinrichting slechts een deel daarvoor behandeld wordt? <voetnoot nummer="1"/>
      </vraag>
      <vraag nummer="2">Bent u niet ook van mening dat behandeling meer kans biedt op verantwoord burgerschap en minder recidive? Kan door het kabinet gegarandeerd worden dat alle jongeren die behandeling nodig hebben die ook binnen afzienbare tijd zullen krijgen? Is het kabinet tevens van mening dat jongeren die geen PIJ-maatregel opgelegd krijgen maar wel een psychiatrische stoornis hebben toch behandeld dienen te worden tijdens hun verblijf in een justitiële jeugdinrichting? Wat zijn de juridische mogelijkheden daar nu voor? Zijn deze voldoende? </vraag>
      <vraag nummer="3">Hoe verhoudt de behoefte aan meer behandeling zich tot de voorgenomen bezuinigingen op de justitiële jeugdinrichtingen? </vraag>
      <vraag nummer="4">Welke beleidsmatige consequenties verbindt u aan het gegeven dat allochtone jongeren nauwelijks in aanmerking komen voor behandeling ingevolge een PIJ-maatregel, hoewel bij hen even vaak sprake is van een psychiatrische stoornis? </vraag>
      <vraag nummer="5">Deelt u de opvatting van de onderzoekster dat de samenwerking tussen de ggz en Justitie gebrekkig is? Zo ja, welke beleidsmatige consequenties verbindt u daaraan? Zo neen, waarom niet? </vraag>
      <noten afkomstig="vraag">
         <noot nummer="1" titel="Psychiatric disorders among incarcerated male adolescents in The Netherlands">Proefschrift van mw. C. Vreugdenhil (VU Amsterdam), «Psychiatric disorders among incarcerated male adolescents in The Netherlands»</noot>
      </noten>
   </vragen>
   <toelichting>Deze vragen dienen ter aanvulling op eerder vragen terzake van het lid Örgü (VVD), ingezonden 5 december jl. en van de leden Vos en Tonkens (beiden GroenLinks), ingezonden 8 december jl. </toelichting>
   <antwoorden aantal="3">
      <antwoord nummer="1, 2 en 3">Alle jongeren, zowel degenen die op strafrechtelijke als op civielrechtelijke titel worden opgenomen, krijgen bij aanvang van hun verblijf in een justitiële jeugdinrichting standaard een medische intake. Deze wordt uitgevoerd door de inrichtingsarts. Deze zal als deskundige per individueel geval bepalen of gespecialiseerde deskundigheid of zorg noodzakelijk is. Op indicatie zal worden doorverwezen naar een psychiater. Jongeren die vastzitten in een justitiële jeugdinrichting kunnen derhalve psychiatrische zorg krijgen wanneer dit noodzakelijk is. Hierbij moet echter onderscheid worden gemaakt tussen jongeren die een maatregel plaatsing in een justitiële jeugdinrichting (pij-maatregel) krijgen opgelegd en jongeren met een voorlopige hechtenis of jeugddetentie. Voor jongeren met een pij-maatregel hebben justitiële behandelinrichtingen een behandelaanbod. Dit behandelaanbod richt zich grotendeels op de groep met gedragsstoornissen, middelenmisbruik en/of verstandelijke handicap. Voor jongeren met specifieke psychiatrische stoornissen zijn er afdelingen waar zij kunnen worden opgenomen, begeleid en behandeld, zoals de Foba/Vic van De Hartelborgt te Spijkenisse, de afdeling Orthopsychiatrie van de Ottho Gerhard Heldring Stichting te Zetten en Jongerenhuis Harreveld te Harreveld. Voor jongeren met een psychiatrische stoornis die geen pij-maatregel hebben, is er een zorgaanbod. In alle justitiële jeugdinrichtingen staan jongeren onder toezicht van de medische dienst en de inrichtingspsycholoog. In het geval een jongere een psychiatrische stoornis heeft die ook delict-gerelateerd is, biedt behandeling inderdaad een kans op verantwoord burgerschap en minder recidive. Dit is dan ook het doel van de behandeling in het kader van de pij-maatregel. Jongeren die in de eerste plaats behandeld moeten worden vanwege een psychiatrische stoornis horen thuis in een GGz-voorziening. Voor alle jongeren in de justitiële jeugdinrichtingen geldt dat wanneer een langdurige (vervolg)behandeling nodig is of een behandeling voor een psychiatrische aandoening die niet delict-gerelateerd is, de GGz-instellingen zijn aangewezen om deze zorg te verlenen. Na beëindiging van de voorlopige hechtenis of jeugddetentie kunnen deze jongeren worden doorverwezen naar een voorziening in de jeugd-GGz. In uitzonderingsgevallen (gevaarscriterium) kan voor deze jongeren de civielrechtelijke BOPZ-maatregel worden gebruikt. Deze juridische mogelijkheden achten wij voldoende. De justitiële jeugdinrichtingen hebben weliswaar een bezuinigingstaakstelling, maar bij de invulling daarvan wordt er kritisch op gelet dat er geen wezenlijke afbreuk wordt gedaan aan de kwaliteit. Daarbij is een goede samenwerking van de ketenpartners met daarbij een duidelijke afbakening van verantwoordelijkheden noodzakelijk. </antwoord>
      <antwoord nummer="4">Mevrouw Vreugdenhil concludeert in haar proefschrift dat Nederlandse afkomst (naast een veroordeling voor een gewelds- en/of zedendelict) een onafhankelijke voorspeller is voor het opleggen van een pij-maatregel in plaats van alleen jeugddetentie. Deze conclusie baseert zij op het in de justitiële jeugdinrichtingen gebruikte registratiesysteem voor pupillen, het Tulp-registratiesysteem. Daarin wordt niet de etnische afkomst, maar de geboorteplaats geregistreerd. Dat impliceert dat tweede en derde generatie allochtonen die in Nederland zijn geboren als Nederlander worden geregistreerd. In het kader van Jeugd terecht krijgt de aanpak van criminaliteit onder allochtone jongeren aandacht, vooral wat betreft de preventie van criminaliteit en de effectiviteit en beleving van straffen. In dat kader zal nader onderzoek worden gedaan naar het door mevrouw Vreugdenhil gevonden verband tussen etnische afkomst en het opleggen van de pij-maatregel. </antwoord>
      <antwoord nummer="5">Er zijn signalen geweest dat de samenwerking tussen de GGz en Justitie voor verbetering vatbaar is. De verbetering van de uitwisseling tussen de justitiële jeugdinrichtingen en de forensisch psychiatrische afdelingen van GGz-instellingen is reeds in gang gezet. Wij hebben in samenwerking met GGz-Nederland een landelijk platform forensische jeugdpsychiatrie opgericht. Het doel van dit platform is om door middel van circuitvorming en deskundigheidsbevordering de (regionale) samenwerking tussen de justitiële jeugdinrichtingen en de GGz-jeugdinstellingen te verbeteren en de doorstroom van jongeren met een psychiatrische hulpvraag naar de reguliere jeugdpsychiatrische voorzieningen te stimuleren. Op dit moment wordt in de opvanginrichtingen een behoeftemeting uitgevoerd onder jongeren die in aanmerking komen voor consultatie of behandeling door GGz-vertegenwoordigers. Er worden in de jeugd-GGz afdelingen geopend voor forensische psychiatrie, speciaal bedoeld voor deze doelgroep. Voorbeelden daarvan zijn de afdeling Barentsz van Altrecht in Den Dolder en de afdeling De Derde Oever van de FPK De Meren in Amsterdam. Voorts wordt gewerkt aan een uitbreiding van plaatsingsmogelijkheden in forensisch psychiatrische klinieken voor jongeren met een pij-maatregel en voor jongeren in detentie met psychiatrische stoornissen. De samenwerking tussen de GGz-jeugd voorzieningen en de justitiële jeugdinrichtingen zal verder geïntensiveerd worden. Wij achten deze mogelijkheden tot uitbreiding op dit moment voldoende. </antwoord>
      <noten afkomstig="antwoord"/>
   </antwoorden>
</kvr>
