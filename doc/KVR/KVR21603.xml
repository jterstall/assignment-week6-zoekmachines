<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Örgü (VVD) aan de staatssecretaris van Onderwijs, Cultuur en Wetenschap, mw. Van der Laan, over urban-uitzendingen op 747 AM. (Ingezonden 19 oktober 2004); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21603
</item>
         <item attribuut="Inhoud">NPS heeft sinds oktober 2004 747 AM op bepaalde uren omgedoopt tot Urban Radio en is een live-stream voor de zender Colorful Radio gestart. Hierdoor is het Radio 1-Journaal niet meer op de middelgolf te horen. Past deze uitzending in het profiel van 747 AM en is het wenselijk dat nu twee publieke zenders (NPS en FunX) concurreren om dezelfde doelgroep.</item>
         <item attribuut="Rubriek">Communicatie, media en informatievoorziening (Radio en televisie)</item>
         <item attribuut="Trefwoorden">Radio</item>
         <item attribuut="Vindplaats">Kamervragen met antwoord 2004-2005, nr. 375, Tweede Kamer</item>
         <item attribuut="Vraagnr_bij_indiening">2040502010</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Örgü</persoon>
         </item>
         <item attribuut="Datum_reaktie">2004-11-11</item>
         <item attribuut="Datum_indiening">2004-10-19</item>
         <item attribuut="Document-id">KVR21603</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="783" allpagenumbers="783 784" vetnummer="2040502010" code="0405tkkvr1" lopendefooter="Tweede Kamer, vergaderjaar 2004–2005, Aanhangsel" filenaam="KVR21603" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="375" onderwerp="" indiendatum="2004-10-19">
         <vrager partij="VVD" oorsprong="parlement">Örgü</vrager>
         <vraagt-aan>de staatssecretaris van Onderwijs, Cultuur en Wetenschap, mw. Van der Laan,</vraagt-aan>
      </vraagdata>
      <antwoorddata antwoorddatum="2004-11-11">
         <antwoorder functie="staatssecretaris" ministerie="Onderwijs, Cultuur en Wetenschap">Van der Laan</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Is het u bekend dat de NPS sinds 4 oktober jl. van 06:00 tot 08:00 uur en van 17:00 tot 18:30 uur 747 AM heeft omgedoopt tot Urban Radio en op www.omroep.nl/colorful/ een live-stream voor de zender Colorful Radio is gestart? <voetnoot nummer="1"/>
      </vraag>
      <vraag nummer="2">Hoe houdt een en ander verband met uw schorsing op het besluit van het Commissariaat voor de Media het voortzetten van Colorful Radio bij wijze van neventaak te verbieden? </vraag>
      <vraag nummer="3">Op welke wijze past het uitzenden van «urban» muziek in het profiel van 747 AM, de zender die zich naar eigen zeggen tot Radio 1 verhoudt als de bijlage tot de krant? </vraag>
      <vraag nummer="4">Hoe oordeelt u over het feit dat het Radio 1-Journaal sinds de start van de urban-uitzendingen niet langer op de middengolf te horen is? </vraag>
      <vraag nummer="5">Deelt u de mening dat de uitzendingen op 747AM en de live-stream om dezelfde doelgroep concurreren met de (ook met publieke gelden gefinancierde) zender FunX? </vraag>
      <vraag nummer="6">Deelt u de mening dat concurrentie van twee met publieke middelen gefinancierde zenders om dezelfde doelgroep onwenselijk is? Zo ja, deelt u de mening dat de NPS zo spoedig mogelijk moet afzien van het met urban uitzendingen beconcurreren van het succesvolle FunX? </vraag>
      <vraag nummer="7">Wat is uw oordeel over het voornemen van FunX om naast de uitzendingen in de vier grote steden een landelijke versie te starten? Staat FunX bij dat voornemen een publieke (kabel)frequentie ter beschikking? Zo neen, waarom niet? </vraag>
      <vraag nummer="8">Deelt u de mening dat de live-stream van Colorful Radio qua inhoud concurreert met de commerciële (internet)zender Juize FM? Zo ja, wat is hierover uw oordeel? </vraag>
      <noten afkomstig="vraag">
         <noot nummer="1">Urban/Colorful Radio, 747AM...en FunX?, www.dutchmedia.web-log.nl</noot>
      </noten>
   </vragen>
   <antwoorden aantal="7">
      <antwoord nummer="1">Ja. </antwoord>
      <antwoord nummer="2">Er is geen verband. De schorsing betreft het besluit van het Commissariaat inzake de verzorging van Colorful als een themakanaal dat bij wijze van neventaak wordt verzorgd en dat via de kabel wordt uitgezonden. De programmering op 747 AM betreft de hoofdtaak van de NPS terwijl het verzorgen van de live-stream valt onder de internetactiviteiten. </antwoord>
      <antwoord nummer="3">Het streven is de specifieke publieke taken zoals doelgroepprogrammering, minderhedenprogrammering, zendtijd van kerkgenootschappen en educatieve omroepen en nieuwsprogramma’s te combineren tot een aantrekkelijke radiozender. Dit alles legt een grote druk op de profilering van 747 AM in een tijd waarin juist getracht wordt om de zender voor een groter publiek aantrekkelijk te maken. Juist vanwege het specifieke publieke karakter van 747 AM en de unieke programmering vind ik het van belang dat het luisterpubliek, waarvoor de programma’s bestemd zijn, optimaal worden bereikt. Ik stel daarbij vast dat de doelstelling van de luistertijd (1,5% in 2003) niet is gehaald, en dat is eveneens reden voor 747 AM om de programmering te wijzigen. Vanaf begin september wordt een deel van de programmering van Colorful Radio, dat gemaakt wordt door de NPS, doorgegeven via 747 AM. De NPS is op grond van de Mediawet gehouden 25% van de binnen de hoofdtaak vallende radioprogrammering te richten op minderheden en vult dit nu op deze wijze in. Dit betreft een tijdelijke maatregel. Gezocht wordt naar een oplossing waarbij de doelgroep van de urban-programmering beter kan worden bereikt en die beter past bij de andere programmatische doelstellingen van 747 AM. </antwoord>
      <antwoord nummer="4">Vanuit het principe van de programmatische autonomie is het aan de raad van bestuur van de Publieke Omroep – en in mandaat aan de netcoördinator – om invulling te geven aan het radioprogramma. De programmering van 747 AM is momenteel sterk in beweging. De verwijzing naar de «bijlage» van Radio 1 is inmiddels door de andere positionering van de zender achterhaald. Het is mij bekend dat in uw Kamer hiervoor steeds aandacht is gevraagd. Ik erken dat dit een belangrijk nadeel is van de keuze van de publieke omroep. De programmatische autonomie geeft mij echter geen ruimte hierin te interveniëren. </antwoord>
      <antwoord nummer="5 en 6">Het radiostation FunX beschikt over lokale frequenties in de steden Amsterdam, Rotterdam, Den Haag en Utrecht en verzorgt een lokaal programma, gericht op stadsjongeren (primaire doelgroep: 15–25) met een migrantenachtergrond. De uitzendingen op 747 AM hebben landelijke dekking, de live stream van Colorful heeft zelfs mondiaal bereik. Deze laatste twee richten zich op een oudere (twintigers) doelgroep. Gelet op de verschillen ten aanzien van de doelgroep, bereik en wijze van distributie is er niet direct sprake van concurrerende zenders. Door McKinsey is in 2003 geconstateerd dat de landelijke publieke omroep een probleem heeft in het bereiken van jongeren en allochtonen. Om die reden ondersteun ik het initiatief van de publieke omroep om radioprogrammering gericht op de tweede en derde generatie allochtonen te ontwikkelen. Om te voorkomen dat de zenders in elkaars vaarwater gaan zitten heb ik beide partijen verzocht om de samenwerking te zoeken. </antwoord>
      <antwoord nummer="7">Ik ben in bredere context voorstander van uitbreiding, ervan uitgaande dat draagvlak zelf gevonden moet worden. FunX heeft in de afgelopen twee jaar laten zien dat zij in staat is stadsjongeren met een migrantenachtergrond als programmamakers en als luisteraars aan zich te binden. Dit is een voorbeeld dat landelijk zijn waarde kan bewijzen. Er staat voor FunX geen (kabel) frequentie klaar. Het staat FunX uiteraard vrij om buiten de primaire verzorgingsgebieden, te weten de G4-steden, om distributie te verzoeken bij kabelexploitanten. De Raad voor cultuur heeft in haar adviezen deze taakstelling en werkwijze van FunX overigens ook herkend en heeft bij herhaling bevestigd dat deze ambitie een landelijk draagvlak dient te krijgen. </antwoord>
      <antwoord nummer="8">De publieke omroep heeft de taak en de opvatting dat ook publieksgroepen bereikt moeten worden die moeilijk te bereiken zijn door hun mediagebruik, zoals migranten en jongeren met een minderhedenachtergrond. Dit is voor mij reden geweest FunX te steunen alsmede de ambities van de landelijke publieke omroep in deze richting. Voorop staat de publieke missie van deze zenders: het bedienen van genoemde publieksgroepen met muziek en informatie met het oog op hun culturele identificatie, participatie en integratie. Daarbij behoren ook de inzet van andere distributiekanalen, zoals internet. Uiteraard dingen de publieke omroepen daarmee naar de gunst van de luisteraars, maar steeds vanuit hun publieke taak en doelstelling. Daarbij wordt terughoudendheid betracht ten aanzien van reclame. In dat opzicht is de doelstelling van de publieke omroep wezenlijk onderscheidend van de commerciële omroep. Zowel Colorful als FunX voeren op het vlak van reclame een terughoudend beleid: zij mogen helemaal geen winstambities hebben. De commerciële belangstelling voor de bovengenoemde publieksgroepen is een positieve ontwikkeling, omdat daarmee deze luisteraars verdere erkenning vinden. Dat, in navolging van FunX en Colorful, Juize FM met een «urban» muziekformat is gestart, acht ik dus positief. Dat daarbij sprake kan zijn van enige overlap in de bijvoorbeeld muziekkeuze lijkt me logisch en niet te vermijden. </antwoord>
      <noten afkomstig="antwoord"/>
   </antwoorden>
</kvr>
