<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Poppe (SP) aan de minister van Volkshuisvesting, Ruimtelijke Ordening en Milieubeheer over houtverduurzaming. (Ingezonden 15 september 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12427
</item>
         <item attribuut="Inhoud">Vragen omtrent het feit dat er na 14 mei 2000 nog steeds advertenties door Nederlandse bedrijven worden geplaatst met betrekking tot het verduurzamen van hout.</item>
         <item attribuut="Rubriek">Bouw (Bouwmaterialen) Milieu (Gevaarlijke stoffen)</item>
         <item attribuut="Trefwoorden">Bouwmaterialen Gevaarlijke stoffen Hout</item>
         <item attribuut="Vindplaats">Kamervragen met antwoord 2000-2001, nr. 93, Tweede Kamer</item>
         <item attribuut="Vraagnr_bij_indiening">2990015880</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Poppe</persoon>
         </item>
         <item attribuut="Datum_reaktie">2000-10-11</item>
         <item attribuut="Datum_indiening">2000-09-15</item>
         <item attribuut="Document-id">KVR12427</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="189" allpagenumbers="189 190" vetnummer="2990015880" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12427" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="93" onderwerp="" indiendatum="2000-09-15">
         <vrager partij="SP" oorsprong="parlement">Poppe</vrager>
         <vraagt-aan>de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-10-11">
         <antwoorder functie="minister" ministerie="Volkshuisvesting, Ruimtelijke Ordening en Milieubeheer">Pronk</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Is het u bekend dat er na 14 mei 2000 nog steeds advertenties door Nederlandse bedrijven worden geplaatst met betrekking tot het verduurzamen van hout? <voetnoot nummer="1"/>Zo ja, is dit in overeenstemming met uw beleid? </vraag>
      <vraag nummer="2">Kunt u een overzicht geven van de praktijk van de gefaseerde handhaving met betrekking tot het gebruik van koperhoudende houtverduurzamingsmiddelen en de uitkomsten? </vraag>
      <vraag nummer="3">Welke instanties zijn bij de handhaving betrokken? </vraag>
      <vraag nummer="4">Op welke wijze wordt er bij verkooppunten van verduurzaamd hout gecontroleerd of het hout afkomstig is van export of nog afkomstig is van een aangeleverde voorraad van vóór 14 mei 2000? </vraag>
      <noten afkomstig="vraag">
         <noot nummer="1" datum="2000-08-2" bron="Zie bijlage advertentie van 14 juli jl., in Ollandia  Nieuws, en Midden Brabant" titel="2000">Zie bijlage advertentie van 14 juli jl., in Ollandia «2000» Nieuws, en Midden Brabant, 2 augustus 2000</noot>
      </noten>
   </vragen>
   <antwoorden aantal="4">
      <antwoord nummer="1">Inmiddels heb ik kennisgenomen van de betreffende advertenties. Als geadverteerd wordt met hout dat in Nederland is verduurzaamd met koperverbindingen (of creosoot), en dat niet valt onder de door het CTB nog toegestane toepassing, strookt dit niet met het beleid aangaande houtverduurzaming. Over dit beleid heb ik op 13 juni jl. een brief gestuurd aan de Vaste Commissie van Volkshuisvesting, Ruimtelijke Ordening en Milieubeheer. In deze brief heb ik uiteengezet dat het College voor de Toelating van Bestrijdingsmiddelen heeft besloten per 1 januari 2000 de toelating van koperhoudende houtverduurzamingsmiddelen te beëindigen voor het verduurzamen van hout voor toepassingen buitenshuis, en dat de middelen mochten worden opgebruikt tot 14 mei jl. Tevens heb ik aangegeven dat – zolang er nog geen import-, handels- en toepassingsverbod van kracht is voor met koperverbindingen verduurzaamd hout – handhaving van de besluiten van het CTB ernstig wordt bemoeilijkt. Derhalve is gekozen voor een gefaseerde handhaving. </antwoord>
      <antwoord nummer="2">Conform hetgeen in mijn brief van 13 juni is aangegeven, richt de handhaving zich tot 1-1-2001 in beginsel slechts op het productieverbod van met koperverbindingen verduurzaamd hout voor los (te bewerken) tuinhout. Gezien de complexiteit van de controles – vanwege het ontbreken van een importverbod is de zogenaamde «U-bochtconstructie» mogelijk waarbij bedrijven met koperverbindingen verduurzaamd hout kunnen exporteren naar en vervolgens importeren uit het buitenland – vindt handhaving met name plaats op basis van binnengekomen signalen en meldingen. Advertenties zoals hier onder mijn aandacht zijn gebracht, zijn daarbij één van de bronnen en zullen ook aanleiding zijn voor daadwerkelijke controle ter plaatse. </antwoord>
      <antwoord nummer="3">De Inspectie voor de Milieuhygiëne is de instantie die bij de handhaving van de CTB-besluiten is betrokken. In verband met de niet uit te sluiten gezondheidsrisico’s, zal bovendien op korte termijn een regeling op grond van de Warenwet in procedure worden gebracht door de Minister van Volksgezondheid, Welzijn en Sport. Met deze regeling zal in ieder geval worden bewerkstelligd dat particulieren geen met koperverbindingen verduurzaamd hout kunnen bewerken (tuin- en doe-het-zelf-sector). Na inwerkingtreding van deze regeling (voorzien wordt dat dit per 1 januari 2001 het geval zal zijn), zal de Inspectie voor de Volksgezondheid betrokken zijn bij de handhaving van de warenwetregeling. </antwoord>
      <antwoord nummer="4">Zoals ik in mijn antwoord op vraag 2 reeds aangaf, is het nu nog zeer complex om te controleren of met koperverbindingen verduurzaamd hout afkomstig is uit het buitenland (via een «U-bocht») danwel uit Nederland. Gepoogd wordt dit aan de hand van controle op de administratieve gegevens van de betrokken bedrijven in beeld te brengen. </antwoord>
      <noten afkomstig="antwoord"/>
   </antwoorden>
</kvr>
