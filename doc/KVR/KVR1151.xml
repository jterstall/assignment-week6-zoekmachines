<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Rijpstra, Van der Stoel, MMH Kamp en Dees (allen VVD) over het verlenen van asiel aan transseksuelen (Ingezonden 9 februari 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1151
</item>
         <item attribuut="Rubriek">Welzijn (Overig) Welzijn (Vreemdelingen en asielzoekers)</item>
         <item attribuut="Trefwoorden">Transseksuelen Vluchtelingen</item>
         <item attribuut="Vindplaats">Kamervragen met antwoord 1994-1995, nr. 517, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">Rijpstra</persoon>
            <persoon partij="VVD">Van der Stoel</persoon>
            <persoon partij="VVD">M.M.H. Kamp en Dees</persoon>
         </item>
         <item attribuut="Datum_reaktie">1995-03-07</item>
         <item attribuut="Datum_indiening">1995-02-09</item>
         <item attribuut="Document-id">KVR1151</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1055" allpagenumbers="1055 1056" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="517" onderwerp="" indiendatum="1995-02-9">
         <vrager partij="VVD" oorsprong="parlement">Rijpstra</vrager>
         <vrager partij="VVD" oorsprong="parlement">Van der Stoel</vrager>
         <vrager partij="VVD" oorsprong="parlement">M.M.H. Kamp en Dees</vrager>
         <vraagt-aan/>
      </vraagdata>
      <antwoorddata antwoorddatum="1995-03-7">
         <antwoorder functie="Staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1 1">Kent u de berichten <voetnoot nummer="1"/>, waarin wordt gepleit voor het verlenen van asiel aan transseksuelen uit landen die deze personen vervolgen, ook al komen ze uit een veilig land van herkomst? <voetnoot nummer="1"/>
      </vraag>
      <vraag nummer="2">Wat is het standpunt van de regering ten aanzien van deze pleidooien? </vraag>
      <vraag nummer="3">Ondergaan reeds nu personen die nog niet tot Nederland zijn toegelaten toch een transseksuele behandeling in een ziekenhuis in ons land? </vraag>
      <vraag nummer="4">Zo ja, hoeveel en door wie worden deze behandelingen gefinancierd? Hoe is de indicatiestelling? Wat kost een behandeling per persoon per jaar? </vraag>
      <vraag nummer="5">Deelt u de opvatting, dat het ondergaan van een transseksuele behandeling in Nederland door niet-ingezetenen voor eigen rekening moet komen? </vraag>
      <vraag nummer="6">Zo ja, deelt de staatssecretaris de mening, dat deze medische behandeling pas mag worden toegestaan nadat besloten is of de asielzoeker in Nederland wordt toegelaten? </vraag>
      <vraag nummer="7">Als een transseksueel in Nederland wordt toegelaten, wordt dan voor de duur van de behandeling een verblijfsvergunning verstrekt of is er sprake van een vergunning zonder beperkingen? </vraag>
      <vraag nummer="8">Als een vergunning voor een beperkte periode wordt verstrekt, staat dan vast dat de betreffende persoon na de behandeling naar het land van herkomst kan terugkeren? </vraag>
      <vraag nummer="9">Mocht het land van herkomst niet bereid zijn de betreffende persoon na de behandeling terug te nemen, welke stappen denkt de staatssecretaris van Justitie dan te ondernemen? </vraag>
      <vraag nummer="10">Hoeveel transseksuelen hebben de laatste jaren in Nederland asiel aangevraagd en hoeveel personen zijn daadwerkelijk toegelaten? Hoeveel hebben deze behandeling ondergaan? </vraag>
      <noten afkomstig="vraag">
         <noot nummer="1" datum="1995-02-6" bron="Het Parool 6 februari 1995; De Telegraaf">Het Parool 6 februari 1995; De Telegraaf, 6 februari 1995</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2, 3, 5, 6 en 10">Iedere asielaanvraag wordt op de individuele merites van de zaak beoordeeld. Dat geldt dus ook voor aanvragen van asielzoekers die de wens tot geslachtsverandering hebben, ook wanneer zij uit een veilig land van herkomst afkomstig zijn. Transseksualiteit is op zichzelf evenwel geen reden om een asielzoeker toe te laten als vluchteling. Wel kan in de individuele situatie waarin de betrokken vreemdeling verkeert grond gelegen zijn om verblijf toe te staan vanwege de aanwezigheid van klemmende redenen van humanitaire aard, maar daarmee verschilt de positie van de transseksueel niet van die van andere asielzoekers of van vreemdelingen in het algemeen. Gelet op de medische aspecten zal elk geval worden voorgelegd aan de Geneeskundig Inspecteur, verbonden aan het Ministerie van Justitie, en deze zal individueel beoordelen of de medische behandeling hier te lande noodzakelijk is. Vraagt een vreemdeling om toelating voor deze behandeling, dan wordt het beleid inzake medische behandeling (zoals neergelegd in Hoofdstuk B 16 van de Vreemdelingencirculaire 1994) op deze aanvraag toegepast. Dit houdt in dat Nederland het meest aangewezen land voor de behandeling moet zijn. Bovendien moet de vreemdeling de behandeling deugdelijk financieel geregeld hebben (d.w.z. een ziektekostenverzekering afgesloten hebben). Het mvv-vereiste is onverkort van toepassing. Het is wel mogelijk dat een vreemdeling die nog niet is toegelaten tot Nederland, door het VU-ziekenhuis in behandeling wordt genomen. Het ziekenhuis heeft daarin een eigen verantwoordelijkheid. Het Ministerie van Justitie zal dan pas achteraf worden geconfronteerd met de medische behandeling, omdat men zich op de behandeling beroept als grond voor verblijf in Nederland danwel als grond voor het achterwege laten van de uitzetting. Exacte aantallen zijn niet bekend, omdat asielzoekers niet op dit gegeven door de Immigratie- en Naturalisatiedienst worden geregistreerd. </antwoord>
      <antwoord nummer="4">Nagenoeg de gehele behandeling is ondergevraagd in de ziekfondsverzekering, die ook van toepassing is op asielzoekers. De bij de behandeling behorende medicijnverstrekking zou voor een asielzoeker in procedure via het AWBZ-vervangende pakket verlopen. De kosten van een dergelijke behandeling voor asielzoekers kunnen bij aanwijzing worden uitgesloten van het ziekenfondspakket. Daartoe zou tevens een beperking van het AWBZ-vervangende pakket noodzakelijk zijn. Momenteel zijn besprekingen over deze twee voorzieningen gaande tussen het Ministerie van VWS en de ziektekostenverzekeraar, waarin dit aan de orde komt. In het algemeen geldt dat personen die zich willen laten behandelen in verband met transseksualiteit zich kunnen aanmelden bij het genderwerkteam van het VU-ziekenhuis. Na aanmelding volgt een uitgebreid vooronderzoek, dat circa drie maanden in beslag neemt. Als de clie¨nt niet afvalt na deze fase, volgt een hormonale therapie, die ongeveer twee jaar duurt. Na deze fase vindt definitieve indicatiestelling voor de chirurg en het ziekenfonds plaats. De complete behandeling duurt ongeveer vijf jaar en kost f 400.000,-. De kosten per jaar kunnen verschillen. </antwoord>
      <antwoord nummer="7, 8 en 9">Verblijfsvergunningen worden verleend voor de duur van (maximaal) een jaar. Indien aan de vergunning de beperking «medische behandeling» wordt verbonden, wordt bij de verlenging van de geldigheidsduur ervan beoordeeld of de behandeling moet worden voortgezet. Na ommekomst van de behandeling of na tussentijdse bee¨indiging ervan dient betrokkene Nederland in beginsel te verlaten. Op dat moment wordt opnieuw beoordeeld of de verwijdering, gelet op de individuele omstandigheden van het geval, verantwoord is in het licht van artikel 33, eerste lid, van het Vluchtelingenverdrag en artikel 3, van het Verdrag tot bescherming van de Rechten van de Mens en de Fundamentele Vrijheden. In de praktijk is het daarbij overigens denkbaar dat zich als gevolg van de geslachtsverandering van de betrokken vreemdeling een probleem kan voordoen voor wat de afgifte van een reisdocument door de autoriteiten van het land van herkomst betreft. Wanneer een dergelijke situatie zich in de toekomst inderdaad zou voordoen, zullen ten aanzien van de betrokken vreemdeling dezelfde stappen worden ondernomen als ten aanzien van andere technisch niet-verwijderbare vreemdelingen. </antwoord>
      <noten afkomstig="antwoord"/>
   </antwoorden>
</kvr>
