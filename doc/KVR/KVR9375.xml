<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hessing en Weekers (beiden VVD) aan de minister van Financiën over het financiële jaarverslag van de Europese Unie. (Ingezonden 29 april 1999); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR9375
</item>
         <item attribuut="Inhoud">Vragen over de reikwijdte van de "verklaring van betrouwbaarheid" van de Europese Rekenkamer bij het financiële jaarverslag van de Europese Unie.</item>
         <item attribuut="Rubriek">Internationale betrekkingen (Europese Unie) Overheidsfinanciën (Overheidsuitgaven)</item>
         <item attribuut="Trefwoorden">Controle op de overheid Jaarverslagen Overheidsfinanciën</item>
         <item attribuut="Vindplaats">Kamervragen met antwoord 1998-1999, nr. 1381, Tweede Kamer</item>
         <item attribuut="Vraagnr_bij_indiening">2989912250</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="VVD">Hessing</persoon>
            <persoon partij="VVD">Weekers</persoon>
         </item>
         <item attribuut="Datum_reaktie">1999-05-18</item>
         <item attribuut="Datum_indiening">1999-04-29</item>
         <item attribuut="Document-id">KVR9375</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2745" allpagenumbers="2745 2746" vetnummer="2989912250" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR9375" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="1381" onderwerp="" indiendatum="1999-04-29">
         <vrager partij="VVD" oorsprong="parlement">Hessing</vrager>
         <vrager partij="VVD" oorsprong="parlement">Weekers</vrager>
         <vraagt-aan>de minister van Financiën</vraagt-aan>
      </vraagdata>
      <antwoorddata antwoorddatum="1999-05-18">
         <antwoorder functie="minister" ministerie="Financiën">Zalm</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Wat is de reikwijdte van de «verklaring van betrouwbaarheid» van de Europese Rekenkamer bij het financiële jaarverslag van de Europese Unie? Wordt behalve naar de «wettigheid» en «regelmatigheid» tevens gekeken naar de doelmatigheid van de uitgaven? </vraag>
      <vraag nummer="2">Indien dit niet het geval is, wie kijkt er dan naar de doelmatigheid van de uitgaven van de Europese Unie? </vraag>
      <vraag nummer="3">Welk deel van de uitgaven wordt gecontroleerd door de Europese Rekenkamer? Acht u dit voldoende? </vraag>
      <vraag nummer="4">Worden er ook controles verricht per begrotingsartikel of per directoraat-generaal door onafhankelijke accountants? Zijn deze controles qua reikwijdte en betrouwbaarheid vergelijkbaar met de accountantscontroles op de departementen in Nederland? </vraag>
      <vraag nummer="5">Wat is de rechtvaardiging voor het kwalitatieve verschil in controle op de uitgaven van de rijksoverheid in Nederland en die in de Europese Unie? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1" voetnoot="1 2 3">Zoals uit art. 248, tweede lid, EG-Verdrag <voetnoot nummer="1"/>blijkt, omvat het object van onderzoek van de Europese Rekenkamer tweeërlei zaken. De Europese Rekenkamer onderzoekt: (1) de wettigheid en regelmatigheid van de ontvangsten en de uitgaven; (2) en zij gaat na of een goed financieel beheer is gevoerd. Ad 1: wettigheid en regelmatigheid De controle ten aanzien van de wettigheid en regelmatigheid komt neer op wat in Nederland «rechtmatigheidscontrole» wordt genoemd. De Europese Rekenkamer stelt na elk begrotingsjaar een verklaring op waarin de betrouwbaarheid van de rekeningen en de regelmatigheid en de wettigheid van de onderliggende verrichtingen worden bevestigd (art. 248, eerste lid, EG-Verdrag) <voetnoot nummer="2"/>. Deze verklaring zou men kunnen vergelijken met het oordeel dat de Algemene Rekenkamer jaarlijks ten behoeve van de Staten-Generaal geeft in het kader van haar rechtmatigheidsonderzoek (artt. 51 e.v. van de Comptabiliteitswet) <voetnoot nummer="3"/>. Ad 2: goed financieel beheer Uitgangspunt voor wat onder «goed financieel beheer» (sound financial management) moet worden verstaan is vastgelegd in art. 2 van het Financieel Reglement: «De begrotingskredieten moeten worden aangewend volgens de beginselen van goed financieel beheer, met name zuinigheid en kosteneffectiviteit. Er moeten gekwantificeerde doelstellingen worden bepaald en de uitvoering daarvan moet worden gevolgd.» Onderzoek naar de deugdelijkheid van het financiële beheer komt dus overeen met doelmatigheidsonderzoek. De uitkomsten van het doelmatigheidsonderzoek van de Europese Rekenkamer blijken allereerst uit haar jaarverslag. Voorts kan de Europese Rekenkamer te allen tijde met betrekking tot bijzondere vraagstukken opmerkingen maken, in het bijzonder in de vorm van speciale verslagen, en kan zij op verzoek van één van de overige instellingen van de Gemeenschappen adviezen uitbrengen. </antwoord>
      <antwoord nummer="2">Zie het antwoord op vraag 1. </antwoord>
      <antwoord nummer="3">De Europese Rekenkamer onderzoekt de rekeningen van alle ontvangsten en uitgaven van de Gemeenschappen (art. 248, eerste lid, EG-Verdrag). De verklaring van betrouwbaarheid heeft betrekking op alle rekeningen inzake de activiteiten die worden verricht in het kader van de uitvoering van de algemene begroting van de Europese Gemeenschappen en betreft alle onderliggende verrichtingen tot op het niveau van de uiteindelijke begunstigden. Om tot de afgifte van haar verklaring van betrouwbaarheid te kunnen komen, verricht de Europese Rekenkamer onder meer een statistisch representatieve steekproef. De omvang en opzet daarvan zijn zodanig dat de Europese Rekenkamer in staat is een oordeel over de communautaire uitgaven en ontvangsten te geven met een betrouwbaarheid van 95% en een nauwkeurigheid van 99%. Deze betrouwbaarheids- en nauwkeurigheidsmaatstaven komen overeen met die welke in Nederland gehanteerd worden door de Algemene Rekenkamer en de departementale accountantsdiensten. In die zin acht ik de aanpak van de Europese Rekenkamer toereikend. Overigens ben ik van mening dat het uiteindelijk aan de Europese Rekenkamer zelf is – gezien haar onafhankelijke positie – om haar onderzoeksmethode en werkwijze vast te stellen. </antwoord>
      <antwoord nummer="4" voetnoot="4 5">In het stelsel van interne controle binnen de Europese Commissie is een belangrijke rol weggelegd voor het Directoraat-Generaal Financiële Controle (DG XX). <voetnoot nummer="4"/>DG XX moet vóórdat een betalingsverplichting kan worden aangegaan en vóórdat een betalingsopdracht kan worden verstrekt een zogenaamd visum afgeven. Uit dit voorafgaand visum moeten onder meer de wettigheid, regelmatigheid en juistheid van het betalingsvoorstel alsmede de overeenstemming met de beginselen van goed financieel beheer blijken. Naast de op visumverstrekking gerichte controles vooraf, kan DG XX ook controles achteraf verrichten. De nadruk van de werkzaamheden van DG XX ligt duidelijk op het verrichten van ex ante controles, al winnen de controles achteraf langzaam aan terrein. Deze controles achteraf zijn primair gericht op de financiële en administratieve systemen die bij de Commissie operationeel zijn en niet zozeer op de verantwoording van de ontvangsten en uitgaven. In het controlebestel van de Nederlandse rijksoverheid zijn genoemde twee vormen van controle gescheiden: operationele controles vooraf zijn ingebouwd in het uitvoeringsproces, de evaluerende controles achteraf worden uitgevoerd door de departementale accountantsdiensten in het kader van hun algemene controletaak (zoals vastgelegd in het Besluit taak departementale accountantsdiensten). <voetnoot nummer="5"/>
      </antwoord>
      <antwoord nummer="5" voetnoot="6">Voor de beantwoording van deze vraag moet een onderscheid gemaakt worden tussen externe controle en interne controle. Externe controle Geconstateerd kan worden dat de wettelijke taak van de Algemene Rekenkamer en die van de Europese Rekenkamer (de externe controleurs) belangrijke overeenkomsten vertonen. Wat de praktische controle-aanpak betreft is er wel sprake van een verschillende werkwijze. Deze komt er kortgezegd op neer dat de Europese Rekenkamer een gegevensgerichte aanpak volgt, terwijl de Algemene Rekenkamer systeemgericht te werk gaat. De Europese Rekenkamer verricht, zoals gezegd, een rechtstreekse statistische steekproef op de communautaire transacties en extrapoleert de steekproefuitkomsten vervolgens om te komen tot een schatting van het foutenbedrag in de verantwoording als geheel. De Algemene Rekenkamer daarentegen maakt bij haar rechtmatigheidsonderzoek in hoge mate gebruik van de uitkomsten van de werkzaamheden van de departementale accountantsdiensten (die zelf veelal ook weer een systeemgerichte controle-aanpak toepassen). De Europese Rekenkamer stelt tot op heden dat zij nauwelijks kan steunen op de systemen die bij het beheer en de controle van de communautaire verrichtingen door de Commissie en de lidstaten een rol spelen. <voetnoot nummer="6"/>Daarom gaat de Europese Rekenkamer aan deze systemen voorbij bij de controles die zij verricht voor haar verklaring van betrouwbaarheid (dat wil zeggen: zij beperkt zich tot de minimale analyse die nodig is om de systemen die bij de geselecteerde steekproefposten in het geding zijn te begrijpen). Als in de toekomst blijkt dat de kwaliteit van de beheer- en controlesystemen van Commissie en lidstaten wél toereikend is, kan de Europese Rekenkamer besluiten meer systeemgericht te werk te gaan. De Europese Rekenkamer onderzoekt thans in hoeverre zij op het terrein van de uitgaven voor het gemeenschappelijk landbouwbeleid gebruik kan maken van de uitkomsten van de controlewerkzaamheden die de lidstaten en de Commissie al hebben verricht. Wanneer zij op dergelijke «voorcontroles» kan steunen, is dat mogelijk een belangrijke eerste stap naar een meer systeemgerichte controlebenadering. Interne controle Ook op het vlak van de interne-controlesystematiek is sprake van duidelijke verschillen tussen het Nederlandse bestel en dat van de Europese Commissie. De opzet van de interne controle binnen de Europese Commissie is op Franse leest geschoeid (visumverstrekking vooraf). Zoals gezegd, is daarin de betekenis van evaluerende controles achteraf beperkt. In het kader van de algemene herziening van het Financieel Reglement zal worden bezien of het takenpakket van DG XX kan worden geherdefinieerd. Nederland is daarbij voorstander van versterking van de diepgang en reikwijdte van de door DG XX te verrichten evaluerende controles achteraf. </antwoord>
      <noten afkomstig="antwoord">
         <noot nummer="1">Zoals hernummerd bij het verdrag van Amsterdam. Het EGKS-en Euratom-verdrag bevatten analoge bepalingen</noot>
         <noot nummer="2">De verklaring van betrouwbaarheid heeft een globaal karakter. Zij is niet bedoeld om een specifieke beoordeling te geven over één van de operationele of geografische terreinen van communautaire activiteit</noot>
         <noot nummer="3">Overigens kent de Europese Rekenkamer niet de plicht de rekeningen goed te keuren, zoals de Algemene Rekenkamer dat in Nederland moet doen (art. 105, derde lid, van de Grondwet)</noot>
         <noot nummer="4">Aan de Directeur-Generaal Financiële Controle wordt niet de eis gesteld dat deze accountant is, zoals dat in Nederland ten aanzien van de directeur van een departementale accountantsdienst wel het geval is. Dit neemt niet weg dat bij DG XX (in beperkte mate) wel accountants werkzaam zijn</noot>
         <noot nummer="5">De departementale accountantsdienst vervult een interne (accountants)functie binnen het departement ten behoeve van de minister. Daarnaast wordt een (tweede) evaluerende controle verricht door de Algemene Rekenkamer ten behoeve van de Staten-Generaal</noot>
         <noot nummer="6">Belangrijk daarbij is ook dat het niet eenvoudig is om elkaar op grondige wijze het hele samenstel van beheer-en controlesystemen te beoordelen via welke Europese gelden vanuit Brussel hun weg vinden via allerlei intermediairs (centrale overheid, lagere bestuurslagen, andere autoriteiten en instanties) naar de eindbegunstigden in de lidstaten</noot>
      </noten>
   </antwoorden>
</kvr>
