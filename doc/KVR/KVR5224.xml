<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Marijnissen (SP) over de genderkliniek. (Ingezonden 29 mei 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5224
</item>
         <item attribuut="Inhoud">Vragen over onjuiste voorlichting vanuit de genderkliniek, over het slagingspercentage bij het bepalen van het geslacht van de baby.</item>
         <item attribuut="Rubriek">Gezondheidszorg (Genetische manipulatie) Gezondheidszorg (Medische ethiek)</item>
         <item attribuut="Trefwoorden">Erfelijkheid Medische ethiek</item>
         <item attribuut="Vindplaats">Kamervragen met antwoord 1996-1997, nr. 1465, Tweede Kamer</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Marijnissen</persoon>
         </item>
         <item attribuut="Datum_reaktie">1997-06-25</item>
         <item attribuut="Datum_indiening">1997-05-29</item>
         <item attribuut="Document-id">KVR5224</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2995" allpagenumbers="2995 2996" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1465" onderwerp="" indiendatum="1997-05-29">
         <vrager partij="SP" oorsprong="parlement">Marijnissen</vrager>
         <vraagt-aan/>
      </vraagdata>
      <antwoorddata antwoorddatum="1997-06-25">
         <antwoorder functie="minister" ministerie="Volksgezondheid, Welzijn en Sport">Borst-Eilers</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Herinnert u zich de discussie over de genderkliniek tijdens de plenaire behandeling van de Wet Bijzondere Medische verrichtingen? <voetnoot nummer="1"/>
      </vraag>
      <vraag nummer="2">Hebt u inmiddels overleg gehad over de formulering «Eindelijk heeft u nu de kans om het geslacht van uw baby zelf te bepalen» in de folder van de genderkliniek, waarvan u tijdens het genoemde debat opmerkte dat u deze formulering op de rand vond en eigenlijk een onjuiste bewering? </vraag>
      <vraag nummer="3" voetnoot="2">Herinnert u zich uw brief van 24 mei 1996 waarin uw schrijft dat de inspectie geconstateerd heeft dat de folder nog enkele suggestieve passages bevat en er bij de kliniek op aan zal dringen de folder opnieuw aan te passen? <voetnoot nummer="2"/>
      </vraag>
      <vraag nummer="4" voetnoot="3">Herinnert u zich het antwoord op vraag 12 in uw brief van 27 juni 1996 waarin u toelicht, dat de inspectie van mening is dat de folder een wervend karakter heeft en er bij de kliniek op aan zal dringen de voorlichting neutraal en objectief te verwoorden? <voetnoot nummer="3"/>
      </vraag>
      <vraag nummer="5" voetnoot="4">Heeft de inspectie inmiddels actie ondernomen en is de folder aangepast? <voetnoot nummer="4"/>
      </vraag>
      <vraag nummer="6">Hebt u inmiddels de inspectie voor de Volksgezondheid gevraagd een verslag van de laatste bezoeken op schrift te zetten? Zo ja, wanneer kan de Kamer het resultaat hiervan verwachten? </vraag>
      <vraag nummer="7">Indien er geen sprake is van de door de directeur van de genderkliniek «genoemde consensus met de overheid», kunt u dit dan zeer duidelijk openbaar maken om tegenwicht te bieden aan de rooskleurige voorstelling van zaken door de genderkliniek? </vraag>
      <vraag nummer="8">Bent u ook van mening, dat de voorlichting naar potentiële cliënten zeer zorgvuldig en objectief behoort te zijn? Vindt u het in dit licht niet suggestief en dus onjuist dat – In de folder een slagingspercentage van 80% genoemd wordt, hetgeen niet overeenkomt met de door de Gezondheidsraad aangehaalde literatuur. – Een slagingspercentage van 100% aan potentiële cliënten genoemd wordt, ook wanneer daarbij gezegd wordt dat het tot nu toe slechts om enkele baby’s gaat en dit dus geen wetenschappelijke conclusie kan zijn? </vraag>
      <vraag nummer="9" voetnoot="5">Bent u nog steeds van mening, dat eerlijke informatie in het geval van de genderkliniek zou betekenen dat moet worden meegedeeld dat een som geld moet worden betaald voor een behandeling die niet werkt? <voetnoot nummer="5"/>
      </vraag>
      <vraag nummer="10">Hoe verklaart u de discrepantie tussen uw kritische uitlatingen in de Tweede Kamer ten aanzien van de voorlichting door de genderkliniek en de opmerking van de directeur van deze kliniek «dat er consensus is met Inspectie en Overheid over de wijze waarop wij opereren en dan in het bijzonder de voorlichting» in een «dreigbrief» die ik onlangs van hem ontving? </vraag>
      <noten afkomstig="vraag">
         <noot nummer="1">Handelingen, vergaderjaar 1996-1997, nrs. 21 blz. 4467–4468, 23 blz. 4865–4866</noot>
         <noot nummer="2">Brief minister van VWS aan de voorzitter van de Tweede Kamer der Staten-Generaal van 24 mei 1996 (kamerstuk 24 624, nr. 4</noot>
         <noot nummer="3">Brief minister van VWS aan de voorzitter van de vaste Commissie voor VWS van 27 juni 1996 VWS-96-799</noot>
         <noot nummer="4">In de week van 12 maart 1997 is door een van mijn medewerkers opnieuw een folder aangevraagd: de tekst was geen letter gewijzigd</noot>
         <noot nummer="5" datum="1995-06-28" bron="Algemeen Overleg embryo-geslachtskeuze">Algemeen Overleg embryo-geslachtskeuze, 28 juni 1995</noot>
      </noten>
   </vragen>
   <antwoorden aantal="10">
      <antwoord nummer="1">Ja. </antwoord>
      <antwoord nummer="2" voetnoot="1">Ja, er heeft telefonisch overleg plaatsgevonden tussen mijn medewerkers en de Inspectie voor Gezondheidszorg (zie bijgevoegde brief van de Inspectie, 29 mei 1997, bijlage 1). <voetnoot nummer="1"/>
      </antwoord>
      <antwoord nummer="3">Ja. </antwoord>
      <antwoord nummer="4">Ja. </antwoord>
      <antwoord nummer="5" voetnoot="1">Bijgevoegd treft u mijn brief aan de Inspectie voor Gezondheidszorg, 24 april 1997 (bijlage 2) en het antwoord van de Inspectie voor de Gezondheidszorg, 15 mei 1997 (bijlage 3). <voetnoot nummer="1"/>Ik heb mijn verzoek aan de Inspectie om mij te rapporteren over de genderkliniek, niet beperkt tot de in de vraag geciteerde zinsnede. Zoals u uit de brief van de Inspectie voor de Gezondheidszorg kunt opmaken, is de voorlichtingsfolder begin 1996 aangepast. In de folder is toen opgenomen dat geslachtskeuzebepaling om medische reden niet plaats vindt en dat de Gezondheidsraad heeft uitgesproken dat de effectiviteit van de gebruikte methode niet is aangetoond. De Inspectie is nog steeds van mening dat de voorlichting die gegeven wordt voldoet aan de eisen die de WGBO stelt. Bijgevoegd treft u de oude en de aangepaste versie van de voorlichtingsfolder. </antwoord>
      <antwoord nummer="6" voetnoot="1">Ja. Het resultaat doe ik u hierbij toekomen (brief, 15 mei 1997). <voetnoot nummer="1"/>
      </antwoord>
      <antwoord nummer="7">Ik gaf tijdens het plenaire debat over het wetsvoorstel Bijzondere medische verrichtingen reeds aan, het teleurstellend te vinden dat die directeur bepaalde contacten met de inspectie zo interpreteert. Verder oordeelt de Inspectie niet over de effectiviteit van de methode, voorzover deze in de voorlichting inderdaad niet te rooskleurig wordt voorgesteld. De Inspectie kon geen bezwaren maken, hetgeen door de directeur van de kliniek werd vertaald als zijnde een positief waardeoordeel. Tijdens het debat in de Kamer sprak ik een duidelijke mening uit over de genderkliniek. Ik ben absoluut voornemens om geslachtskeuze om niet-medische redenen te verbieden. Bij formele wet zal dat gebeuren in de wetgeving inzake de handelingen met geslachtscellen en embryo’s. In afwachting daarvan ben ik voornemens op basis van de Wet Bijzondere medische verrichtingen een verbod in het leven te roepen. </antwoord>
      <antwoord nummer="8">Zoals de Inspectie aangeeft voldoet de voorlichting aan de cliënten aan de eisen die de WGBO stelt. Dit neemt overigens niet weg, dat ik de formulering op de buitenkant van de folder niet gelukkig vind. Met betrekking tot de laatste stand van zaken in de genderkliniek verwijs ik u naar de brief van de Inspectie van 15 mei 1997. </antwoord>
      <antwoord nummer="9">Eerlijke informatie omvat naar mijn mening, in ieder geval informatie over de kosten van de behandeling en de kans van slagen. </antwoord>
      <antwoord nummer="10">Zie mijn antwoord op vraag 7. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
