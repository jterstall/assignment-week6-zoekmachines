<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Vos en Tonkens (beiden GroenLinks) aan de minister van Justitie over de uitlatingen van Procureur-Generaal de heer De Wijkerslooth. (Ingezonden 27 juni 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR18296
</item>
         <item attribuut="Inhoud">Vragen naar aanleiding van uitlatingen van Procureur-Generaal De Wijckerslooth in onder meer de Volkskrant van 26 juni 2003 als zou terminale sedatie in juridische zin en in effect gelijkstaan aan euthanasie, over ruimere bevoegdheden van het OM om misstanden bij euthanasie aan de kaak te stellen, het terugdraaien van verhoging van de vergoedingen van zogenoemde SCEN-artsen en het opzetten van een euthanasie-databank. Deze vragen dienen ter aanvulling op eerdere vragen terzake van het lid Van Heteren, ingezonden 27 juni 2003.</item>
         <item attribuut="Rubriek">Gezondheidszorg (Euthanasie)</item>
         <item attribuut="Trefwoorden">Euthanasie</item>
         <item attribuut="Vindplaats">Kamervragen met antwoord 2002-2003, nr. 1749, Tweede Kamer</item>
         <item attribuut="Vraagnr_bij_indiening">2020314060</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Vos</persoon>
            <persoon partij="GroenLinks">Tonkens</persoon>
         </item>
         <item attribuut="Datum_reaktie">2003-08-20</item>
         <item attribuut="Datum_indiening">2003-06-27</item>
         <item attribuut="Document-id">KVR18296</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3657" allpagenumbers="3657 3658" vetnummer="2020314060" code="0203tkkvr1749" lopendefooter="Tweede Kamer, vergaderjaar 2002–2003, Aanhangsel" filenaam="KVR18296" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="1749" onderwerp="" indiendatum="2003-06-27">
         <vrager partij="GroenLinks" oorsprong="parlement">Vos</vrager>
         <vrager partij="GroenLinks" oorsprong="parlement">Tonkens</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="2003-08-20">
         <antwoorder functie="minister" ministerie="Justitie">Donner</antwoorder>
         <mede-antwoorder>de staatssecretaris van Volksgezondheid, Welzijn en Sport</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Deelt u de mening van Procureur-Generaal de heer De Wijkerslooth <voetnoot nummer="1"/>dat terminale sedatie in juridische zin en in effect gelijk staat aan euthanasie, daar de arts doodslag of zelfs moord verweten kan worden? Zo ja, waarom? </vraag>
      <vraag nummer="2">Deelt u de mening van de Procureur-Generaal dat het openbaar ministerie ruimere bevoegdheden moet krijgen om misstanden bij euthanasie aan de kaak te stellen? Vindt u met hem dat er straffen gesteld dienen te worden op kleine regelovertredingen bij euthanasie? </vraag>
      <vraag nummer="3">Hoe verhouden de uitspraken van de Procureur-Generaal zich tot het terugdraaien van de verhoging van de vergoedingen van de SCEN-artsen die zich gespecialiseerd hebben in de ondersteuning van artsen die euthanasie toepassen? </vraag>
      <vraag nummer="4">Wat vindt u van het opzetten van een euthanasie-databank op internet? Hoe verhoudt zich dit voorstel tot de Nederlandse geldende privacyregels? </vraag>
      <noten afkomstig="vraag">
         <noot nummer="1" datum="2003-06-26" bron="«Versterven is een vorm van euthanasie», Volkskrant">«Versterven is een vorm van euthanasie», Volkskrant, 26 juni 2003, p. 1 en in Opportuun</noot>
      </noten>
   </vragen>
   <toelichting>Deze vragen dienen ter aanvulling op eerdere vragen ter zaken van het lid Van Heteren, ingezonden 27 juni 2003. </toelichting>
   <antwoorden aantal="4">
      <antwoord nummer="1">Sedatie is het bewustzijn van een patiënt verminderen door middel van medicamenten om de patiënt als het ware voortdurend te laten slapen, opdat de patiënt zich niet meer bewust is van zijn omgeving en zijn lijden. Terminale sedatie kan men beschouwen als sedatie aan het einde van het leven, wanneer duidelijk is dat de patiënt zal overlijden. Bij euthanasie gaat het om actieve levensbeëindiging door middel van toediening van medicamenten op verzoek van de patiënt. Uit de column in Opportuun maak ik op dat de heer De Wijkerslooth niet alleen refereert aan sedatie, maar ook aan het staken van voedsel en vocht. Een arts pleegt geen strafbaar feit als zijn handelen kan worden aangemerkt als een normaal medische handeling. Er is bijvoorbeeld sprake van normaal medisch handelen, indien een behandeling wordt gestaakt of niet ingesteld, omdat deze medisch zinloos wordt geacht. De beslissing tot het niet instellen of staken van het kunstmatig toedienen van voedsel en vocht is een medische beslissing in het zicht van het levenseinde, die de arts neemt wanneer duidelijk is dat een patiënt weigert om voedsel en vocht tot zich te nemen of wanneer de arts anderszins van oordeel is dat het toedienen van voedsel en vocht langs kunstmatige weg medisch gesproken zinloos is. Een dergelijke beslissing zal door de arts worden genomen conform de bestaande medische standaard. De staatssecretaris van VWS en ik zullen u in onze reactie op het evaluatierapport inzake de medische besluitvorming aan het einde van het leven, van de hoogleraren Van der Wal en Van der Maas, dat op 27 mei 2003 door de staatssecretaris van Volksgezondheid, Welzijn en Sport, mede namens de minister van Justitie, aan de voorzitters van de Eerste en Tweede Kamer is aangeboden, nader op terminale sedatie ingaan. De staatssecretaris van VWS heeft dit ook al aangekondigd in haar antwoord op kamervragen gesteld door het lid Van Heteren (Aanhangsel Handelingen II 2002/03, nr. 1572) </antwoord>
      <antwoord nummer="2">In de schriftelijke stukken bij het wetsvoorstel toetsing levensbeëindiging op verzoek en hulp bij zelfdoding (Kamerstuk 26 691, nr. 6, blz. 53 en nr. 9, blz. 26) is aangegeven dat er een verschillend gewicht kan worden toegekend aan de niet-inachtneming van de zorgvuldigheidseisen. Van deze zorgvuldigheidseisen kan worden gesteld dat de eerste twee, betreffende het uitzichtloos en ondraaglijk lijden en betreffende het vrijwillig en weloverwogen verzoek, van een andere orde zijn dan de laatste twee, betreffende de consultatie en de medisch zorgvuldige uitvoering. De eerstgenoemde komen dicht bij wat een materiële normstelling voor gerechtvaardigde euthanasie en hulp bij zelfdoding zou kunnen worden genoemd, terwijl de laatstgenoemde eisen een meer formeel karakter hebben, gericht op procedurele zorgvuldigheid. Wij kunnen ons voorstellen dat het niet-inachtnemen van eerstgenoemde eisen ernstiger moet worden opgevat dan het niet-inachtnemen van laatstgenoemde eisen. Tegelijkertijd kan een tekortkoming in de procedurele sfeer ertoe leiden dat onvoldoende komt vast te staan of aan eerstgenoemde eisen wel is voldaan. Met andere woorden: ook procedurele eisen dienen volstrekt serieus te worden genomen. Gelet hierop menen de staatssecretaris van VWS en ik dat een scherpe onderscheiding in het régime waaronder niet-inachtneming van de onderscheiden zorgvuldigheidseisen is gesanctioneerd, niet de voorkeur verdient. Uit bovenstaande volgt dat de toetsingscommissies in hun oordeel kunnen aangeven dat het handelen «zorgvuldig is , met dien verstande dat .... enz.» Het omgekeerde is eveneens mogelijk. Het handelen van de arts kan «onzorgvuldig zijn, met dien verstande dat .... enz.» In laatstgenoemd geval wordt het oordeel van de commissie ter kennis gebracht van het College van procureurs-generaal en de regionaal inspecteur voor de gezondheidszorg. Vervolgens komt de afweging aan de orde welke reactie, een tuchtrechtelijke of een strafrechtelijke, op de door de commissie vastgestelde omissie van de arts in de rede ligt. Bij deze afweging speelt uiteraard een rol het gewicht dat aan de niet-inachtneming van de zorgvuldigheidseisen moet worden toegekend. In ons standpunt over het hierboven genoemde evaluatierapport zal nader op deze problematiek worden ingegaan. Dat maakt het mogelijk om de gesignaleerde knelpunten in samenhang met elkaar te belichten. </antwoord>
      <antwoord nummer="3">In het antwoord dat de staatssecretaris van VWS heeft gegeven op vragen van de leden Vos en Tonkens over financiering van het project Steun en Consultatie bij Euthanasie in Nederland is aangegeven dat nadere besluitvorming zal plaatsvinden over de kosten die met het SCEN-project zijn gemoeid. Ik verwijs naar voornoemd antwoord (Aanhangsel Handelingen II 2002/03, nr. 1478). </antwoord>
      <antwoord nummer="4">De plannen voor een databank zijn nog niet verder gespecificeerd, dan dat de uitspraken van de regionale toetsingcommissies openbaar zouden moeten worden gemaakt. Deze uitspraken zouden uiteraard zodanig moeten worden geanonimiseerd dat de privacy van betrokkenen niet wordt geschonden. Het doel van een databank is het bevorderen van de openheid rondom dit thema en het vergroten van de beschikbaarheid van kennis van de praktijk en de toepassing van de wetgeving over dit thema. </antwoord>
      <noten afkomstig="antwoord"/>
   </antwoorden>
</kvr>
