<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van 't Riet (D66) en Van Gijzel (PvdA) over transport van radioactieve stoffen per vliegtuig. (Ingezonden 1 juli 1997); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5368
</item>
         <item attribuut="Rubriek">Milieu (Radioactieve stoffen) Verkeer, vervoer en waterstaat (Luchtvaart)</item>
         <item attribuut="Trefwoorden">Luchtvervoer Radioactiviteit</item>
         <item attribuut="Vindplaats">Kamervragen met antwoord 1996-1997, nr. 1601, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="D66">Van 't Riet</persoon>
            <persoon partij="PvdA">Van Gijzel</persoon>
         </item>
         <item attribuut="Datum_reaktie">1997-07-14</item>
         <item attribuut="Datum_indiening">1997-07-01</item>
         <item attribuut="Document-id">KVR5368</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3273" allpagenumbers="3273 3274" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1601" onderwerp="" indiendatum="1997-07-1">
         <vrager partij="D66" oorsprong="parlement">Van 't Riet</vrager>
         <vrager partij="PvdA" oorsprong="parlement">Van Gijzel</vrager>
         <vraagt-aan/>
      </vraagdata>
      <antwoorddata antwoorddatum="1997-07-14">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Heeft het Pettens bedrijf Mallinckrodt opnieuw een radioactieve technetiumgenerator aangeboden voor transport bij de KLM met een stralingswaarde die aanmerkelijk hoger was dan toegestaan? </vraag>
      <vraag nummer="2">Hoe hoog was de straling en wat betekent dat voor de mensen die daarmee in aanraking zijn geweest? </vraag>
      <vraag nummer="3">Is deze overtreding bij steekproef ontdekt? Hoe groot was de kans dat het transport gewoon doorgegaan was? Hoe verhoudt zich dit met uw uitspraak afgelopen donderdag dat alle ladingen met radioactieve stoffen gecontroleerd moeten worden? </vraag>
      <vraag nummer="4">Wie is verantwoordelijke voor de controle van de lading? Is er duidelijkheid over de te volgen procedures? </vraag>
      <vraag nummer="5">Heeft de KLM alle transporten met radioactieve stoffen zowel op passagiers- als op vrachtvluchten stilgelegd? </vraag>
      <vraag nummer="6">Is de vergunning voor het transport van radioactieve stoffen voor het bedrijf Mallinckrodt ingetrokken? Wat betekent dit voor de toelevering van die stoffen voor ziekenhuizen etc? Is gebleken dat het bedrijf verantwoordelijk was? Zo neen, wie dan wel? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">De firma Mallinckrodt Medical B.V., te Petten, heeft tot het moment van 27 juni 1997 om 0.00 uur, waarop de beslissing van de KLM om geen radioactieve stoffen meer op passagiersvliegtuigen te vervoeren inging, technetium generatoren voor vervoer door de lucht aangeboden aan de KLM. Op donderdagavond 26 juni 1997 bleek een zending met een technetium generator van de firma Mallinckrodt aan de KLM voor vervoer te zijn aangeboden die een hogere stralingswaarde afgaf dan was vermeld op de verpakking. </antwoord>
      <antwoord nummer="2 en 3">De verhoogde straling is niet tijdens een steekproef ontdekt. De zending met de betrokken technetium generator was al op weg naar de afdeling vrachtafhandeling van de KLM om gereed te worden gemaakt voor luchtvervoer. De afdeling vrachtafhandeling van de KLM gaf echter op een bepaald moment voor de vlucht de opdracht om de zending niet mee te laten gaan met het vliegtuig en terug te brengen naar de opslagkluis van KLM voor radioactief materiaal op de Luchthaven Schiphol. Om tot nu toe voor zowel de Rijksluchtvaartdienst als de Rijksverkeersinspectie niet duidelijke redenen heeft de afdeling vrachtafhandeling van de KLM besloten het vervoer van de zending niet te laten doorgaan. Bij het terugbrengen van de zending naar de opslagkluis kreeg een begeleider van de zending een indicatie van zijn persoonlijke dosismeter dat er verhoogde straling aanwezig was. De zending is de opslagkluis ingereden, waar een transportindex op ongeveer 1 meter afstand van de verpakking werd gemeten van 26.5 (0.265 milliSievert/uur). Op de verpakking was een transportindex van 2.6 aangegeven door de zender. De persoonlijke dosismeter van de medewerker, die de zending voortdurend begeleid heeft, gaf aan dat hij gedurende zijn dienst op donderdag 26 juni een stralingsdosis heeft opgelopen van 0.70 milliSievert. Deze blootstelling ligt ver onder de jaarnorm van 1 milliSievert die geldt voor beroepsmatig blootgestelde werknemers die niet onder het regime van de stralingsbescherming voor «radiologische werkers» vallen. Er bestaat als gevolg van dit incident geen gevaar voor de gezondheid van de betrokken begeleider. De vraag met betrekking tot de grootte van de kans dat dit transport doorgegaan was, is nog onderwerp van onderzoek en kan op dit moment nog niet worden beantwoord. De Rijksluchtvaartdienst heeft bij brief van 16 juni 1997 aan de KLM bevestigd dat ter uitvoering van bestaande regelgeving maatregelen getroffen dienen te worden inzake het luchtvervoer van radioactieve stoffen. De KLM kon zich niet in alle opzichten vinden in deze maatregelen en heeft mede op grond daarvan besloten om het luchtvervoer van radioactieve stoffen aan boord van passagiersvliegtuigen met ingang van 27 juni 1997 stop te zetten. De betrokken zending betrof één van de laatste zendingen met radioactief materiaal van de firma Mallinckrodt die de KLM nog zou vervoeren aan boord van haar passagiersvliegtuigen. </antwoord>
      <antwoord nummer="4">De voorschriften voor het veilig vervoer van gevaarlijke stoffen door de lucht van de Internationale Burgerluchtvaartorganisatie zijn duidelijk en bij iedere luchtvaartmaatschappij bekend die betrokken is bij het vervoer van gevaarlijke stoffen. Op 30 juni 1997 heeft de Rijksluchtvaartdienst alle luchtvaartmaatschappijen en grondafhandelingsagenten in Nederland, wellicht ten overvloede, geïnformeerd over de interpretatie van de technische voorschriften. De luchtvaartmaatschappij heeft de wettelijke plicht om een acceptatieinspectie van de lading te verrichten. Deze bestaat uit een visuele inspectie van de lading en uit een inspectie van de vrachtdocumenten, terwijl de luchtvaartmaatschappij zich er voorts van dient te overtuigen dat de verpakking niet beschadigd is, dat er geen lekkage is opgetreden en dat er geen sprake is van een verhoogd stralingsniveau. In de praktijk komt het erop neer dat, om een lekkage of verhoogd stralingsniveau te kunnen vaststellen, zendingen met radioactieve stoffen, voordat ze worden geaccepteerd voor luchtvervoer, door de luchtvaartmaatschappij gemeten dienen te worden op stralingsintensiteit. </antwoord>
      <antwoord nummer="5">Voor wat betreft het vervoer van radioactieve stoffen met passagiersvliegtuigen verwijs ik u naar het antwoord op vraag 2 en 3. Naar aanleiding van het incident op 26 juni heeft de KLM op 27 juni 1997 aangekondigd met onmiddellijke ingang alle vervoer van radioactief materiaal te stoppen, dus ook het vervoer per vrachtvliegtuig. </antwoord>
      <antwoord nummer="6">Naar aanleiding van het incident op 26 juni 1997 is de vergunning van Mallinckrodt op 27 juni 1997 door de Rijksluchtvaartdienst met onmiddellijke ingang ingetrokken, met dien verstande dat binnen 48 uur moest worden besloten of de intrekking gehandhaafd moest blijven. De Rijksverkeersinspectie is op 26 juni 1997 geïnformeerd over het incident en heeft op 27 juni 1997 direct een onderzoek ingesteld naar het incident. De RVI heeft haar onderzoek voortgezet op 28 en 29 juni 1997. Op 28 en 29 juni 1997 heeft de firma Mallinckrodt, onder toezicht van de Rijksverkeersinspectie, uitgebreid testen uitgevoerd met technetium generatoren. Om elke kans op stralingslekkage uit te sluiten verpakt Mallinckrodt bij wijze van interim-maatregel de technetium generatoren volledig in een loden mantel. Deze verpakking is uitgebreid getest en daarbij is vastgesteld dat door de loden mantel iedere straling wordt afgeschermd. Op grond hiervan heeft de Rijksluchtvaartdienst besloten om de op 27 juni 1997 afgekondigde intrekking van de erkenning van Mallinckrodt, ongedaan te maken. Mallinckrodt kan derhalve sinds 29 juni 1997 haar producten weer aanbieden voor luchtvervoer. Uit het voorlopige door de Rijksverkeersinspectie ingestelde onderzoek zijn vooralsnog geen redenen naar voren gekomen die aannemelijk maken dat Mallinckrodt niet verantwoordelijk was voor het incident. </antwoord>
      <noten afkomstig="antwoord"/>
   </antwoorden>
</kvr>
