<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Wolters (CDA) over de dubbele belastingplicht van de in Nederland genoten ww-uitkering van de niet verbroken dienstbetrekking. (Ingezonden 15 januari 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6463
</item>
         <item attribuut="Rubriek">Belastingen (Belastingverdragen) Belastingen (Inkomstenbelasting) Sociale zekerheid (Werkloosheidsvoorzieningen (WW, WWV))</item>
         <item attribuut="Trefwoorden">Belastingverdragen België Inkomstenbelasting WW</item>
         <item attribuut="Vindplaats">Kamervragen met antwoord 1997-1998, nr. 676, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="CDA">Wolters</persoon>
         </item>
         <item attribuut="Datum_reaktie">1998-02-09</item>
         <item attribuut="Datum_indiening">1998-01-15</item>
         <item attribuut="Document-id">KVR6463</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1377" allpagenumbers="1377 1378" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6463" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="676" onderwerp="" indiendatum="1998-01-15">
         <vrager partij="CDA" oorsprong="parlement">Wolters</vrager>
         <vraagt-aan/>
      </vraagdata>
      <antwoorddata antwoorddatum="1998-02-9">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="3">
      <vraag nummer="1">Is de in Nederland genoten ww-uitkering van de niet verbroken dienstbetrekking volgens de Nederlandse belastingdiensten in Nederland belast op grond van het bepaalde in artikel 15 en 16 van het met België gesloten verdrag ter voorkoming van dubbele belasting, terwijl de Belgische belastingdiensten stellen dat de hierbovengenoemde werkloosheidsvergoeding in België is belast op grond van artikel 22 van het verdrag? </vraag>
      <vraag nummer="2">Erkent u dat deze interpretatieverschillen leiden tot een dubbele heffing Inkomstenbelasting/Personenbelasting? </vraag>
      <vraag nummer="3">Is de regering bereid hiervoor naar een oplossing te zoeken? </vraag>
      <noten afkomstig="vraag"/>
   </vragen>
   <antwoorden aantal="2">
      <antwoord nummer="1">Ja. Indien de dienstbetrekking in omvang is teruggebracht (zoals bij arbeidstijdverkorting) of tijdelijk niet kan worden uitgeoefend (zoals bij vorstverlet) maar niet is verbroken valt een WW-uitkering, die dan dus dient ter aanvulling op het loon, volgens het Nederlandse standpunt onder het verdragsregime van de inkomsten uit dienstbetrekking. De reden daarvan is dat het dienstverband is blijven bestaan en de uitkering derhalve in de plaats treedt van de beloning die door de werknemer zou zijn genoten. Indien ingevolge artikel 15 en artikel 16 van de met België gesloten overeenkomst ter voorkoming van dubbele belasting het heffingsrecht over de arbeidsbeloning toekomt aan de werkstaat, geldt dit dus ook voor zo’n WW-uitkering. Indien de dienstbetrekking wel is verbroken valt een WW-uitkering onder artikel 22 van de overeenkomst, het zogenoemde saldo-artikel, dat de heffingsbevoegdheid over inkomensbestanddelen waarvoor in het verdrag geen regeling is getroffen, toewijst aan de woonstaat. Dit standpunt is neergelegd in mijn Besluit van 8 oktober 1996, nr. IFZ96/906M (V-N 1996, blz. 4384, punt 7). De Belgische autoriteiten stellen zich echter op het standpunt dat een WW-uitkering die wordt ontvangen door een inwoner van België op grond van artikel 22 van de overeenkomst in alle gevallen in België mag worden belast, dus ook de onderhavige aanvullende WW-uitkering. </antwoord>
      <antwoord nummer="2 en 3">Zoals uit het antwoord op vraag 1 blijkt kunnen de verschillende interpretenties van het belastingverdrag door de Nederlandse en Belgische autoriteiten inzake een in Nederland genoten WW-uitkering terwijl de dienstbetrekking niet is verbroken, als deze niet worden opgelost, leiden tot dubbele heffing. Ik neem vooralsnog aan dat een overlegprocedure in dezen de dreiging van dubbele belastingheffing kan wegnemen. Aangezien het hier om een situatie gaat die een inwoner van België betreft, dient op grond van artikel 26, § 1, van de Nederlands-Belgische belastingovereenkomst het initiatief van de Belgische belastingautoriteiten uit te gaan. Thans is nog geen officieel verzoek daartoe ontvangen. Uit recente contacten met de Belgische autoriteiten blijkt echter dat zij met de problematiek bekend zijn en dat aan hen verzoeken zijn gedaan om hierover met de Nederlandse autoriteiten in overleg te treden. Van de Belgische autoriteiten heb ik vernomen dat zij een voorstel voorbereiden om de problematiek op te lossen in het kader van een overlegprocedure onder de huidige overeenkomst. Ik merk tenslotte nog op dat bij de onderhandelingen die met België worden gevoerd over de herziening van de belastingovereenkomst de sociale verzekeringsuitkeringen een onderwerp van bespreking vormen. In een nieuwe overeenkomst zal een structurele oplossing worden opgenomen voor de toedeling van heffingsrechten over WW-uitkeringen en andere uitkeringen krachtens het sociale zekerheidsstelsel. </antwoord>
      <noten afkomstig="antwoord"/>
   </antwoorden>
</kvr>
