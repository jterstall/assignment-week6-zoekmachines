<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid De Wit (SP) aan de ministers van Sociale Zaken en Werkgelegenheid en van Onderwijs, Cultuur en Wetenschappen over hogere termijnaflossing van studieschuld voor ex-banenpoolers. (Ingezonden 28 maart 2000); Antwoord</item>
         <item attribuut="Bestand">29Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11558
</item>
         <item attribuut="Inhoud">Vragen over ex-banenpoolers met een overgangsregeling ter compensatie voor de afname van hun huursubsidie, die als gevolg van het hogere belastbare inkomen in het kader van de WIW, dit jaar ook geconfronteerd worden met een veel hogere termijnaflossing van hun studieschuld.</item>
         <item attribuut="Rubriek">Arbeid (Werkloosheidsbestrijding) Hoger onderwijs (Studiefinanciering) Volkshuisvesting (Subsidies)</item>
         <item attribuut="Trefwoorden">Huursubsidies Studiefinanciering Werkloosheidsbestrijding</item>
         <item attribuut="Vindplaats">Kamervragen met antwoord 1999-2000, nr. 1154, Tweede Kamer</item>
         <item attribuut="Vraagnr_bij_indiening">2990009060</item>
         <item attribuut="Afkomstig_van">Sociale Zaken en Werkgelegenheid (SZW)</item>
         <item attribuut="Indiener">
            <persoon partij="SP">De Wit</persoon>
         </item>
         <item attribuut="Datum_reaktie">2000-04-21</item>
         <item attribuut="Datum_indiening">2000-03-28</item>
         <item attribuut="Document-id">KVR11558</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2591" allpagenumbers="2591 2592" vetnummer="2990009060" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11558" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1154" onderwerp="" indiendatum="2000-03-28">
         <vrager partij="SP" oorsprong="parlement">De Wit</vrager>
         <vraagt-aan>de ministers van Sociale Zaken en Werkgelegenheid en van Onderwijs, Cultuur en Wetenschappen</vraagt-aan>
      </vraagdata>
      <antwoorddata antwoorddatum="2000-04-21">
         <antwoorder functie="minister" ministerie="Sociale Zaken en Werkgelegenheid">Vermeend</antwoorder>
         <mede-antwoorder>de minister van Onderwijs, Cultuur en Wetenschappen</mede-antwoorder>
      </antwoorddata>
   </meta>
   <vragen aantal="5">
      <vraag nummer="1">Is het waar dat de ex-banenpoolers, voor wie nu een overgangsregeling bestaat om hen te compenseren voor de afname van de huursubsidie, als gevolg van het hogere belastbare inkomen in het kader van de huidige WIW, dit jaar ook geconfronteerd worden met een veel hogere termijnaflossing van hun studieschuld? </vraag>
      <vraag nummer="2">Kunt u aangeven om welk bedrag dit maximaal per maand gaat? </vraag>
      <vraag nummer="3">Zijn er behalve de huursubsidie en de draagkrachtmeting bij het terugbetalen van de studieschuld nog andere kwijtscheldings- of subsidieregelingen gebaseerd op het belastbaar inkomen? </vraag>
      <vraag nummer="4">Vindt u deze nieuwe inkomensachteruitgang redelijk, gezien de belofte dat banenpoolers bij de overgang naar de WIW netto hetzelfde inkomen zouden behouden? </vraag>
      <vraag nummer="5">Bent u bereid een oplossing voor dit probleem te creëren? Zo ja, waaraan denkt u dan? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. dat kan het geval zijn. Hierbij speelt onder meer de hoogte van de studieschuld een rol. De studieschuld moet in een periode van maximaal 15 jaar worden afgelost. Hoeveel de ex-studerende maandelijks moet aflossen, hangt af van de hoogte van de schuld. De minimale terugbetalingstermijn is echter 100 gulden per maand. Het belastbaar inkomen speelt bij deze berekening van maandelijkse termijnaflossing geen rol. Indien de ex-studerende echter niet aan deze betalingsverplichting kan voldoen, kan hij draagkrachtmeting aanvragen. Om de draagkracht vast te stellen is wel het belastbaar inkomen, nl. over het peiljaar t-2, relevant. Dat betekent dat ten behoeve van de vaststelling van de draagkracht over kalenderjaar 2000 het belastbaar inkomen uit 1998 relevant is. Als hij daarvoor in aanmerking komt, betekent dit meestal een lagere maandelijkse terugbetalingstermijn. Dit kan dan tevens inhouden dat de periode waarin wordt afgelost, wordt verlengd. Alleen als een ex-studerende over meerdere jaren om draagkrachtmeting heeft gevraagd, kan het voorkomen dat hij, als gevolg van het wegvallen van de Wet Vermeend-Moor waardoor het belastbaar inkomen per 1-1-1998 steeg, geconfronteerd wordt met een hogere maandelijkse aflossingstermijn. </antwoord>
      <antwoord nummer="2">Uitgaande van een alleenstaande ex-banenpooler die het minimumloon verdient, kan de door het wegvallen van de Wet Vermeend-Moor veroorzaakte hogere aflossing voor de studieschuld in het kalenderjaar 2000 maximaal 50 gulden per maand bedragen. </antwoord>
      <antwoord nummer="3">Kwijtscheldingsregelingen bij rijk, gemeente of waterschap hanteren een netto inkomensbegrip op basis waarvan wordt besloten of iemand voor kwijtschelding in aanmerking komt. Naast de studiefinanciering en de huursubsidie kennen van de grotere inkomensafhankelijke regelingen de Tegemoetkoming Studiekosten (WTS) en de Thuiszorg het belastbaar inkomen uit enig jaar als maatstaf voor het bepalen van de hoogte van de aanspraak. </antwoord>
      <antwoord nummer="4">Ten tijde van de werking van de Wet Vermeend-Moor hadden werknemers op wie die wet van toepassing was een laag belastbaar inkomen in vergelijking met anderen met eenzelfde nettoinkomen. Hierdoor ontstond onbedoeld een relatief hoge aanspraak op inkomensafhankelijke regelingen. Dit onbedoelde voordeel is vervallen met het intrekken van de Wet Vermeend-Moor. In het geval van de studieschuld had dit voordeel de vorm van een meer gespreide aflossing van de studieschuld. Er is geen sprake van een achteruitgang in netto-inkomen maar van het wegvallen van een oud voordeel. De termijnaflossing van de studieschuld is thans net zo hoog als voor personen met een vergelijkbaar netto-inkomen. De stijging van het belastbaar inkomen heeft in principe geen invloed op de in de loop der jaren totaal af te lossen studieschuld. Voorzover er sprake was van een achteruitgang in het netto-inkomen bij de overgang van de banenpoolregeling naar de WIW is deze gecompenseerd middels de banenpooltoeslag. </antwoord>
      <antwoord nummer="5">In zijn brief van 1 juli 1999 (Kamerstukken II, 1998/1999, 26 200 XV, nr. 77) aan uw Kamer heeft mijn ambtsvoorganger u gemeld dat een compensatie in feite inhoudt dat een genoten voordeel ten opzichte van andere personen met een vergelijkbaar inkomen in stand gehouden wordt. Bovendien wordt hierdoor de uitstroom uit de WIW belemmerd. In de brieven van 16 juli 1999 (Kamerstukken II, 1998/1999, 26 200-XV, nr. 82) en 27 augustus 1999 (Kamerstukken II, 1998/1999, 26 200 XV, nr. 85) heeft mijn ambtsvoorganger uw Kamer geïnformeerd over de maatregelen die het kabinet heeft getroffen voor de tijdelijke compensatie van de achteruitgang in huursubsidie voor de betreffende ex-banenpoolers. Het betreft hier een tijdelijke afbouwregeling, voor een beperkte doelgroep, met een beperking tot die achteruitgang die betrekking heeft op de huursubsidie. Een compensatie voor een hogere termijnaflossing hoort hier niet bij. </antwoord>
      <noten afkomstig="antwoord"/>
   </antwoorden>
</kvr>
