<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Agema (PVV) aan de minister van Volksgezondheid, Welzijn en Sport over onverzekerden. (Ingezonden 3 mei 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR28414
</item>
         <item attribuut="Inhoud">Vragen naar aanleiding van een bericht op de website van de NOS, www.nos.nl, van 2 mei 2007, dat er 241.000 mensen in Nederland niet verzekerd zijn tegen ziektekosten. Gevraagd wordt onder andere naar de aantallen wanbetalers, illegalen en vreemdelingen die, bovenop dit aantal, ook niet verzekerd zijn. Vragenstelster is van mening dat degenen die geen premie betalen, ook geen recht meer moeten hebben op medische zorg en verzoekt de minister dit te bewerkstellingen. Ten slotte wordt gevraagd naar de toezegging van de minister tijdens het kennismakingsoverleg van 12 april 2007 om wanbetalers geen zorgtoeslag uit te betalen.</item>
         <item attribuut="Rubriek">Gezondheidszorg (Zorgverzekeringen)</item>
         <item attribuut="Trefwoorden">Zorgverzekeringen</item>
         <item attribuut="Vindplaats">Kamervragen met antwoord 2006-2007, nr. 1805, Tweede Kamer</item>
         <item attribuut="Vraagnr_bij_indiening">2060714250</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="PVV">Agema</persoon>
         </item>
         <item attribuut="Datum_reaktie">2007-06-11</item>
         <item attribuut="Datum_indiening">2007-05-03</item>
         <item attribuut="Document-id">KVR28414</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3819" allpagenumbers="3819 3820" vetnummer="2060714250" code="0607tkkvr1805" lopendefooter="Tweede Kamer, vergaderjaar 2006–2007, Aanhangsel" filenaam="KVR28414" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="1805" onderwerp="" indiendatum="2007-05-3">
         <vrager partij="PVV" oorsprong="parlement">Agema</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-06-11">
         <antwoorder functie="minister" ministerie="Volksgezondheid, Welzijn en Sport">Klink</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u bekend met het bericht <voetnoot nummer="1"/>dat 241.000 mensen medisch onverzekerd zijn? </vraag>
      <vraag nummer="2">Weet u inmiddels hoe groot het aantal wanbetalers, illegalen en vreemdelingen is die naast de in het artikel genoemde onverzekerden ook niet meebetalen aan de ziektekosten? Zo neen, wanneer weet u dat wel? </vraag>
      <vraag nummer="3">Bent u bekend met het feit dat vijf keer zoveel allochtonen als autochtonen niet meebetalen aan de ziektekosten? Zo ja, wat is uw verklaring hiervoor? Hoe gaat u bewerkstelligen dat het percentage allochtonen die niet meebetalen aan de ziektekosten binnen afzienbare tijd is teruggedrongen? </vraag>
      <vraag nummer="4">Deelt u de mening dat mensen die geen ziektekostenpremie betalen, geen recht meer moeten hebben op medisch noodzakelijke zorg (zo goed als alle zorg) maar alleen op acute zorg (hartinfarct, slagaderlijke bloeding, etc.)? Zo ja, hoe gaat u dat bewerkstelligen? Zo neen, waarom niet? </vraag>
      <vraag nummer="5">Hoever bent u gevorderd met uw toezegging tijdens het kennismakingsoverleg d.d. 12 april jl. over het niet uitbetalen van de zorgtoeslag aan wanbetalers? </vraag>
      <noten afkomstig="vraag">
         <noot nummer="1" datum="2007-05-2" bron="www.nos.nl, 241.000 mensen medisch onverzekerd">www.nos.nl, 241.000 mensen medisch onverzekerd, 2 mei 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2" voetnoot="1">Uit recente cijfers van het College voor Zorgverzekeringen blijkt dat op 1 januari 2007 ongeveer 240.000 mensen als wanbetaler stonden geregistreerd. Uit een onderzoeksrapport van het Ministerie van Vreemdelingenzaken en Intergratie blijkt dat het aantal illegalen vreemdelingen in Nederland in de periode april 2005-april 2006 wordt geschat tussen de 75 000 en 185 000 <voetnoot nummer="1"/>. Deze mensen mogen op grond van de Vreemdelingenwet geen sociale ziektekostenverzekering sluiten. In sommige gevallen hebben zij wel een particuliere verzekering tegen ziektekosten gesloten. Het uitgangspunt is dat mensen die niet verzekerd zijn tegen ziektekosten zelf de rekening voor gemaakte zorgkosten betalen. </antwoord>
      <antwoord nummer="3">De opgave van de groepen onverzekerden die zijn opgenomen in de rapportage van het Centraal Bureau voor Statistieken (CBS) van 2 mei 2007 leidt tot vragen over de samenstelling van deze groepen. Aan het CBS heb ik een nadere analyse gevraagd over het aantal onverzekerden in relatie tot het land van herkomst. Eerst nadat hier meer duidelijkheid over is, kan een verklaring worden gegeven waarom er relatief meer allochtonen onverzekerd zijn dan autochtonen. In elk geval zal worden bezien in hoeverre voorlichting voor deze mensen verbeterd kan worden. </antwoord>
      <antwoord nummer="4">Nederland kent geen wetgeving die het verlenen van medische zorg aan wie dan ook verbiedt. Integendeel, de zorgverlener is uit hoofde van zijn professionele verantwoordelijkheid verplicht om in voorkomend geval in aanmerking komende zorg te verlenen. In beginsel zal de rekening van verleende medisch noodzakelijke zorg aan de onverzekerde zelf worden gepresenteerd. Voor onverzekerde verzekeringsplichtigen geldt dat indien zij zorg inroepen, zij zich alsnog kunnen verzekeren. Mijn voornemen is om alle vormen van medisch noodzakelijke zorg die wordt verleend aan in betalingsonmacht verkerende illegalen te financieren uit één door de overheid te financieren fonds, zoals ook in de brief van mijn ambtsvoorganger van 18 december 2006 is gemeld. Ik stel mij voor daartoe de werking van het huidige Koppelingsfonds uit te breiden tot alle vormen van medisch noodzakelijke zorg waarop illegalen aanspraak kunnen maken. Het gaat daarbij om nagenoeg alle zorgvormen die zijn opgenomen in het Nederlandse wettelijke sociale verzekeringspakket, maar slechts onder de voorwaarde dat de vraag of de zorg wel nu en hier moet worden verleend positief wordt beantwoord door de behandelend arts. De noodzaak van de medische zorg dient te worden bezien in samenhang met de nog te verwachten duur van het verblijf. </antwoord>
      <antwoord nummer="5">Zoals ik in de beantwoording van kamervragen van de Kamerleden Cramer en Wiegman over wanbetalers in de zorgverzekering (2060710930) heb aangegeven ben ik in de nota naar aanleiding van het verslag bij het wetsvoorstel «Verzwaren incassoregime premie en andere maatregelen zorgverzekering» nader ingegaan op de wenselijke vervolgmaatregelen in de aanpak van wanbetalers. Een van deze maatregelen betreft de stopzetting van de betaling van zorgtoeslag door de Belastingdienst aan de verzekerde. In overleg met de Belastingdienst ben ik thans de mogelijkheden in kaart aan het brengen voor de uitwerking van deze maatregel. Ik heb bij brief van 23 mei 2007 (Z/F 2771450) de Kamer hierover bericht. </antwoord>
      <noten afkomstig="antwoord">
         <noot nummer="1">TK 2006/07, 29 344 en 19 637, nr. 60</noot>
      </noten>
   </antwoorden>
</kvr>
