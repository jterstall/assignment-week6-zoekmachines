<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden O. P. G. Vos (VVD), M. M. van der Burg (PvdA), Dittrich (D66) en Soutendijk-van Appeldoorn (CDA) over internationale kinderontvoeringszaken. (Ingezonden 4 december 1995); Antwoord</item>
         <item attribuut="Bestand">21Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR2329
</item>
         <item attribuut="Inhoud">Vragen over gedwongen teruggeleiding van drie minderjarige kinderen naar hun vaders in Amerika.</item>
         <item attribuut="Rubriek">Burgerlijk recht en burgerlijk procesrecht (Internationaal privaatrecht) Burgerlijk recht en burgerlijk procesrecht (Personen- en familierecht) Welzijn (Jeugdigen)</item>
         <item attribuut="Trefwoorden">Internationaal privaatrecht Jeugdigen Personen- en familierecht</item>
         <item attribuut="Vindplaats">Kamervragen met antwoord 1995-1996, nr. 392, Tweede Kamer</item>
         <item attribuut="Afkomstig_van">Justitie</item>
         <item attribuut="Indiener">
            <persoon partij="VVD">O. P. G. Vos</persoon>
            <persoon partij="PvdA">M. M. van der Burg</persoon>
            <persoon partij="D66">Dittrich</persoon>
            <persoon partij="CDA">Soutendijk-van Appeldoorn</persoon>
         </item>
         <item attribuut="Datum_reaktie">1995-12-22</item>
         <item attribuut="Datum_indiening">1995-12-04</item>
         <item attribuut="Document-id">KVR2329</item>
         <item attribuut="Omvang">3 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1995–1996" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="795" allpagenumbers="795 796 797" vetnummer="" code="" lopendefooter="Tweede Kamer, vergaderjaar 1995–1996, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1996"/>
      <vraagdata vraagnummer="392" onderwerp="" indiendatum="1995-12-4">
         <vrager partij="VVD" oorsprong="parlement">O. P. G. Vos</vrager>
         <vrager partij="PvdA" oorsprong="parlement">M. M. van der Burg</vrager>
         <vrager partij="D66" oorsprong="parlement">Dittrich</vrager>
         <vrager partij="CDA" oorsprong="parlement">Soutendijk-van Appeldoorn</vrager>
         <vraagt-aan/>
      </vraagdata>
      <antwoorddata antwoorddatum="1995-12-22">
         <antwoorder functie="staatssecretaris" ministerie="Justitie">Schmitz</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Heeft u kennis genomen van de recente gedwongen teruggeleiding van drie minderjarige kinderen in de leeftijd van 2, 6 en 9 jaar vanuit hun woonplaatsen in Noord-Holland naar hun respectieve vaders in Amerika? <voetnoot nummer="1"/>
      </vraag>
      <vraag nummer="2">Heeft de Directie Staats- en Strafrecht, afdeling Internationale Rechtshulp van het ministerie van Justitie, nader te noemen de Centrale Autoriteit, alvorens haar medewerking aan deze zaken te verlenen, de weigeringsgronden ex. artikel 3 juncto artikel 13 sub a en b van het Verdrag van 25 oktober 1980 inzake de burgerrechtelijke aspecten van internationale ontvoering van kinderen zelfstandig getoetst? Zo ja, op welke feitelijke grondslag heeft zij haar oordeel gebaseerd? </vraag>
      <vraag nummer="3">Bent u bereid op korte termijn de werking van voormeld verdrag c.q. doelstellingen daarvan te evalueren en daarbij informatie te bieden over o.a. het jaarlijks aantal gedwongen teruggeleidingen vanuit Nederland naar het buitenland en vice versa, het functioneren van de Centrale Autoriteit en de hantering van de weigeringsgronden ex. artikel 3 juncto artikel 13 sub a en b van voormeld verdrag? </vraag>
      <vraag nummer="4">Biedt uw ministerie voorlichting en/of ondersteuning om de in Nederland woonachtige ouder in staat te stellen zijn of haar standpunt met betrekking tot de gezagsvoorziening ten overstaan van de rechter van de oorspronkelijke verblijfplaats van het kind in het buitenland te bepleiten? Zo nee, wilt u dat dan mogelijk maken? </vraag>
      <noten afkomstig="vraag">
         <noot nummer="1" datum="1995-11-25" bron="Noordhollands Dagblad">Noordhollands Dagblad, 25 november 1995</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">In het kader van de reorganisatie van mijn ministerie is bij Besluit van 23 augustus 1995 (Stbl. 1995, 165) de dienst Preventie, Jeugdbescherming en Reclassering, Stafbureau Juridische Zaken per 1 september 1995 aangewezen als Centrale Autoriteit belast met onder meer de uitvoering van de in het Haagse verdrag bedoelde taken inzake de burgerrechtelijke aspecten van internationale ontvoering van kinderen. Het Haagse verdrag van 25 oktober 1980 inzake de burgerrechtelijke aspecten van kinderontvoering heeft als uitgangspunt dat in geval van internationale ontvoering van kinderen in strijd met een bestaande gezagssituatie de vo´o´r de ontvoering bestaande situatie zo snel mogelijk wordt hersteld. Na herstel van die situatie zal door de daartoe bevoegde autoriteiten van het land van de gewone verblijfplaats van het kind worden beoordeeld of de bestaande gezagssituatie dient te worden gewijzigd. Die autoriteiten zijn in de filosofie van het verdrag het best in staat daarover te oordelen. Slechts in uitzonderlijke, uitdrukkelijk in het verdrag genoemde gevallen, kan worden beslist, dat het kind na de ontvoering bij degene die hem/haar heeft ontvoerd, kan blijven. Medewerking aan de teruggeleiding kan worden verzocht aan de Centrale Autoriteit van het land waarheen het kind is ontvoerd, maar een verzoeker kan zich ook rechtstreeks – dus niet via de Centrale Autoriteit – tot de rechter of andere autoriteiten van dat land wenden om de teruggeleiding van dat kind te bereiken. In het geval van de gedwongen teruggeleiding van kinderen van 6 en 9 jaar naar de Verenigde Staten heeft de vader zich rechtstreeks via een advocaat hier te lande tot de Nederlandse rechter gewend en is de Nederlandse Centrale Autoriteit niet bij de feitelijke behandeling van de zaak betrokken. In het andere geval is door de Nederlandse Centrale Autoriteit op verzoek van de Amerikaanse Centrale Autoriteit, die door de vader was benaderd, medewerking aan de gedwongen teruggeleiding verleend. Uit artikel 6 van de Uitvoeringswet (Stbl. 1990, 202) blijkt, dat de Centrale Autoriteit kan weigeren haar medewerking aan de teruggeleiding te verlenen. Zij weigert daaraan mee te werken indien aan de hand van bescheiden niet voldoende aannemelijk is gemaakt dat is voldaan aan de vereisten van de artikelen 3 en 4 van het Haags verdrag. In het geval van de teruggeleiding van het tweejarige kind werden door de Centrale Autoriteit van de Verenigde Staten bescheiden overgelegd, waaruit bleek dat het kind door de overbrenging naar Nederland door de moeder zonder de instemming van de vader onttrokken was aan diens gezag. Beide ouders waren – en zijn thans nog – gehuwd, beiden waren met het gezag over het kind bekleed en oefenden dat gezag tot het vertrek naar Nederland ook gezamenlijk daadwerkelijk uit, een en ander conform het recht van het land – de Verenigde Staten van Amerika – waar het kind vo´o´r zijn overbrenging zijn vaste verblijfplaats had. Aan de eis van artikel 3 was dus voldaan. Artikel 4 van het verdrag stelt de eis dat het kind onmiddellijk voorafgaand aan de overbrenging zijn gewone verblijfplaats had in een verdragsstaat en dat het kind de leeftijd van zestien jaar nog niet had bereikt. Ook aan deze eis was voldaan. In de zin van artikel 3 en 4 van het Haags verdrag was deze overbrenging/het niet doen terugkeren van het kind derhalve als ongeoorloofd te beschouwen. De na de overbrenging achtergebleven vader was voorts bij latere rechterlijke beschikking tot tijdelijk voogd over zijn kind benoemd. Naar Amerikaans recht vindt deze benoeming plaats voor de periode totdat er definitief over het gezag wordt beslist. De veronderstelling, dat de Centrale Autoriteit, alvorens te beslissen of zij intervenieert, ook zou moeten toetsen teruggeleiding van artikel 13 sub a en b van het verdrag aanwezig waren, is onjuist. Deze toetsing vindt in Nederland plaats door de rechter naar wie de zaak wordt verwezen indien de Centrale Autoriteit er niet in slaagt om de vrijwillige terugkeer van het ontvoerde kind te bewerkstelligen. Zie daarvoor artikel 13 van het verdrag, waarin vermeld staat dat de rechterlijke of administratieve autoriteit van de aangezochte staat deze gronden beoordeelt. Het bestaat van een dergelijke grond dient door de persoon die zich tegen de teruggeleiding verzet – in casu de moeder – te worden aangetoond. In het onderhavige geval heeft de Centrale Autoriteit op grond van artikel 10 van de Uitvoeringswet de moeder verzocht om vrijwillig aan de terugkeer van het kind naar Amerika mee te werken. Nadat aan dit verzoek geen gehoor was gegeven, is de zaak ter beoordeling voorgelegd aan de rechter. In de procedure beriep de moeder zich op de in artikel 13 onder a en b genoemde gronden voor niet teruggeleiding. De rechter was van mening dat het bestaan van deze gronden door de moeder niet was aangetoond en beschikte zowel in eerste aanleg als in hoger beroep tot teruggeleiding van het kind naar zijn vader. Bovendien werd in kort geding de eis van de moeder, dat de uitvoerbaarheid bij voorraad van de beschikking in eerste aanleg zou worden geschorst, afgewezen. De moeder onttrok zich aan de uitspraak van de rechter door met het kind onder te duiken, hetgeen resulteerde in de door het Noord-Hollands Dagblad beschreven teruggeleiding van het kind met politiedwang. </antwoord>
      <antwoord nummer="3">Door de Nederlandse Centrale Autoriteit is in dit geval, evenals in andere gevallen die haar zijn voorgelegd, volledig overeenkomstig de bepalingen van het Haags verdrag gehandeld. Hierbij zij aangetekend dat de Haagse Conferentie voor Internationaal Privaatrecht periodiek evaluatiebijeenkomsten organiseert, waarin alle aspecten van de werking van het verdrag kritisch worden beschouwd en vertegenwoordigers van verdragsstaten om uitleg kan worden gevraagd, wanneer zij niet of onvoldoende aan hun verdragsverplichtingen voldoen. De laatste bijeenkomst vond plaats van 18 tot 21 januari 1993 te ’s-Gravenhage. Tijdens deze bijeenkomst, waaraan ook een Nederlandse delegatie deelnam, werden meer dan 250 rechterlijke beslissingen afkomstig uit meer dan twaalf verdragsstaten gee¨valueerd, terwijl statistische gegevens van 17 verdragsstaten beschikbaar waren. Een uitvoerige rapportage van deze laatste bijeenkomst is bijgevoegd. Zoals uit deze rapportage moge blijken zijn met betrekking tot het functioneren van de Nederlandse Centrale Autoriteit geen opmerkingen gemaakt. De eerstvolgende evaluatiebijeenkomst van de Haagse Conferentie voor Internationaal Privaatrecht betreffende het Haags verdrag met betrekking tot de burgerrechtelijke aspecten van kinderontvoering zal begin 1997 worden gehouden. Bij het Haagse verdrag van 1980 zijn inmiddels 44 staten partij. Het is daarmee een van de meest succesvolle verdragen van de Haagse Conferentie voor internationaal privaatrecht. Op grond van de in de uitvoering van het verdrag ontstane praktijk, zoals deze blijkt uit de rapportage van de evaluatiebijeenkomsten, kan worden gesteld dat buiten twijfel staat dat het verdrag goed werkt en aan zijn doel – het voorkomen van eigenrichting – beantwoordt. De snelheid van de teruggeleidingsprocedure is daarbij een cruciale factor. Gelet hierop, en op het uitgesproken internationale karakter van de problematiek van de kinderontvoering, komt het mij minder zinvol voor om het functioneren van het verdrag in Nederland afzonderlijk te evalueren, zulks temeer omdat de afweging van factoren die in het concrete geval kunnen leiden tot niet teruggeleiding uitdrukkelijk aan de rechter is opgedragen. In het jaar 1994 werden bij de Nederlandse Centrale Autoriteit 8 zaken aangemeld, die hebben geleid tot een beschikking van de Nederlandse rechter tot gedwongen terugkeer van de betrokken kinderen naar het buitenland. In 2 gevallen beschikte de rechter dat het kind in Nederland diende te blijven. In 3 gevallen had er op verzoek van de Nederlandse Centrale Autoriteit een gedwongen teruggeleiding vanuit het buitenland naar Nederland plaats. Hierbij dient te worden aangetekend, dat in een onbekend aantal gevallen de vrijwillige terugkeer van het kind vanuit het buitenland naar Nederland werd bewerkstelligd. </antwoord>
      <antwoord nummer="4">Zoals onder 1 uiteengezet, is het Haags verdrag er, in geval van ongeoorloofde overbrenging of het niet doen terugkeren van een kind, op gericht dit kind terug te brengen onder de jurisdictie van de rechter van zijn gewone verblijfplaats ten einde deze rechter definitief te laten beslissen over gezag en omgang. Aan de ontvoerende, in Nederland verblijvende ouder wordt vanwege de Nederlandse Centrale Autoriteit alle nodige voorlichting verstrekt met betrekking tot de maatregelen, die uit hoofde van het verdrag worden of kunnen worden genomen. De voorlichting en/of ondersteuning strekt zich niet uit tot de gerechtelijke of administratieve procedures die na terugkeer van het kind in het land van zijn gewone verblijfplaats plaats vinden. In verband daarmee is de betrokken persoon aangewezen op de rechtshulp, waartoe hij of zij in dat land gerechtigd is dan wel, indien tussen Nederland en het betrokken land een rechtshulpverdrag in werking is, op de door een zodanig verdrag geboden mogelijkheden. Tussen Nederland en de Verenigde Staten geldt het op 27 maart 1956 te ’s-Gravenhage ondertekende verdrag van vriendschap, handel en scheepvaart tussen het Koninkrijk der Nederlanden en de Verenigde Staten, dat in artikel V, eerste lid bepaalt dat onderdanen van de ene Partij binnen het grondgebied van de andere Partij nationale behandeling genieten met betrekking tot het recht zich in elke aanleg te wenden tot de gewone rechter, administratieve scheidsrechten en instanties zowel ter verkrijging als ter verdediging van hun recht. Door de Nederlandse Centrale Autoriteit kan in voorkomend geval – wanneer een verzoek tot gedwongen teruggeleiding wordt ingediend – aan de buitenlandse Centrale Autoriteit worden gevraagd of er een strafklacht is ingediend en zo ja, om deze indien mogelijk door de verzoeker te laten intrekken. Aan een dergelijk verzoek wordt vrijwel altijd voldaan. Wellicht ten overvloede wijs ik erop dat de Centrale Autoriteiten op strafrechtelijk gebied geen enkele formele bevoegdheid hebben. </antwoord>
      <noten afkomstig="antwoord"/>
   </antwoorden>
</kvr>
