<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rouvoet (ChristenUnie) aan de ministers van Binnenlandse Zaken en Koninkrijksrelaties en van Justitie over het onderzoek van moordzaken en zware delicten. (Ingezonden 30 mei 2002); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR15988
</item>
         <item attribuut="Inhoud">Vragen over berichten als zou de technische recherche zich de komende tijd qua onderzoek concentreren op moordzaken en andere zware delicten.</item>
         <item attribuut="Rubriek">Criminaliteit en openbare orde (Politie) Strafrecht en strafprocesrecht (Opsporingsonderzoek)</item>
         <item attribuut="Trefwoorden">Opsporingen Politie</item>
         <item attribuut="Vindplaats">Kamervragen met antwoord 2001-2002, nr. 1427, Tweede Kamer</item>
         <item attribuut="Vraagnr_bij_indiening">2010210780</item>
         <item attribuut="Afkomstig_van">Binnenlandse Zaken en Koninkrijksrelaties (BZK) Justitie (JUS)</item>
         <item attribuut="Indiener">
            <persoon partij="ChristenUnie">Rouvoet</persoon>
         </item>
         <item attribuut="Datum_reaktie">2002-07-18</item>
         <item attribuut="Datum_indiening">2002-05-30</item>
         <item attribuut="Document-id">KVR15988</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2001–2002" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3027" allpagenumbers="3027 3028" vetnummer="2010210780" code="" lopendefooter="Tweede Kamer, vergaderjaar 2001–2002, Aanhangsel" filenaam="KVR15988" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="1427" onderwerp="" indiendatum="2002-05-30">
         <vrager partij="ChristenUnie" oorsprong="parlement">Rouvoet</vrager>
         <vraagt-aan>de ministers van Binnenlandse Zaken en Koninkrijksrelaties en van Justitie</vraagt-aan>
      </vraagdata>
      <antwoorddata antwoorddatum="18 juli 2002), zie ook Aanhangsel Handelingen nr. 1321, vergaderjaar 2001–2002">
         <antwoorder functie="minister" ministerie="Binnenlandse Zaken en Koninkrijksrelaties">De Vries</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kloppen de berichten dat de technische recherche de komende tijd alleen onderzoek gaat doen bij moordzaken en andere zware delicten? <voetnoot nummer="1"/>
      </vraag>
      <vraag nummer="2">Kloppen de gegevens dat technische rechercheurs 250 zaken per jaar moeten onderzoeken en dat dit momenteel ruim wordt overschreden, oplopend tot 450 zaken per jaar? </vraag>
      <vraag nummer="3">Zo ja, hoe beoordeelt u dit? </vraag>
      <vraag nummer="4">Zijn er naast het personeelstekort ook andere redenen waarom de technische recherche niet toekomt aan onderzoeken bij kleine misdrijven? In hoeverre speelt het toenemend gebruik van dna-materiaal hierbij een rol? </vraag>
      <vraag nummer="5">Is er een verschil in de aanpak van de technische recherche in de verschillende politieregio’s? Kunt u de Kamer voorzien van exacte cijfers over de omvang van de problemen per regio? </vraag>
      <vraag nummer="6">Hoeveel agenten van de bij de behandeling van het Beleidsplan politie toegezegde extra 8000 politiemensen, zullen doorstromen naar de technische recherche? </vraag>
      <noten afkomstig="vraag">
         <noot nummer="1" datum="2002-05-27" bron="Algemeen Dagblad">Algemeen Dagblad, 27 mei 2002</noot>
      </noten>
   </vragen>
   <antwoorden aantal="6">
      <antwoord nummer="1">Nee. Wel kan geconstateerd worden dat keuzes moeten worden gemaakt. Bij andere delicten dan moordzaken en andere zware delicten wordt in voorkomende gevallen deze keuze doorgaans gebaseerd op de aan- of afwezigheid van een daderindicatie. </antwoord>
      <antwoord nummer="2">Het is de verantwoordelijkheid van de regionale driehoek (korpsbeheerder–hoofdofficier van justitie–korpschef) om normen te stellen voor het aantal zaken dat technisch rechercheurs moeten onderzoeken. De normen die hierbij worden gehanteerd kunnen per korps verschillen. De norm van 250 zaken per jaar werd destijds gehanteerd door de Rijkspolitie. Ook wij hebben vernomen dat in sommige gevallen het aantal zaken kan oplopen tot 450 per jaar. </antwoord>
      <antwoord nummer="3">De stijgende criminaliteit vereist meer inzet van de recherche in het algemeen en van de technische recherche in het bijzonder. Met deze stijging is de capaciteit van de technische recherche onvoldoende meegegroeid. De stijging van het aantal zaken dat een technisch rechercheur moet onderzoeken, bevestigt het in de nota Criminaliteitsbeheersing (Kamerstukken II, 2000–2001, 27 834, nrs. 1–2) geconstateerde handhavingstekort en de noodzaak de technische recherche uit te breiden. </antwoord>
      <antwoord nummer="4">Zoals hierboven reeds is aangegeven wordt de technische recherche wel degelijk betrokken bij onderzoeken naar kleine misdrijven, zij het dat prioriteiten gesteld moeten worden. De toename van gebruik van dna-materiaal in onderzoeken heeft inderdaad meer werk tot gevolg. Meer in het algemeen kan worden gesteld dat als gevolg van de verruiming van wettelijke en technische mogelijkheden in toenemende mate een beroep gedaan wordt op de expertise van de technische recherche. </antwoord>
      <antwoord nummer="5">Onder meer als gevolg van de korpssterkte zijn er verschillen in aanpak binnen de verschillende politieregio’s. In het kader van ABRIO (Aanpak Bedrijfsvoering Recherche Informatie en Opleiding) worden modellen voor standaardisatie van werkprocessen voor opsporing en vervolging ontwikkeld, zoals voor het management van de plaats van het delict. Exacte cijfers over de sterkte en over de omvang van de werkdruk van de technische recherche in de onderscheiden regio’s ontbreken, omdat omvang en aard van de criminaliteit per regio verschilt en bovendien niet constant is. In het kader van het in voorbereiding zijnde project «kwaliteit van de opsporing» zal de forensisch-technische ondersteuning naar verwachting een belangrijk element vormen. </antwoord>
      <antwoord nummer="6">Op dit moment kan ik daar niet op vooruitlopen. </antwoord>
      <noten afkomstig="antwoord"/>
   </antwoorden>
</kvr>
