<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Kant (SP) aan de staatssecretaris van Volksgezondheid, Welzijn en Sport over opbouw van financiële reserves door gehandicapteninstellingen. (Ingezonden 10 januari 2007); Antwoord</item>
         <item attribuut="Bestand">20Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR27127
</item>
         <item attribuut="Inhoud">Vragen naar aanleiding van een uitzending van het tv-programma Netwerk van 5 januari 2007 over een onderzoek waaruit blijkt dat gehandicapteninstellingen forse reserves opbouwen en het eigen vermogen laten groeien, in plaats van hun inkomsten aan zorg voor de bewoners te besteden. Gesuggereerd werd dat het Waarborgfonds dit eist. Als dit zo is, verzoeken vragenstellers om de regels van het Waarborgfonds aan te passen.</item>
         <item attribuut="Rubriek">Gezondheidszorg (Zorginstellingen) Welzijn (Lichamelijk gehandicapten) Welzijn (Verstandelijk gehandicapten)</item>
         <item attribuut="Trefwoorden">Gehandicapten Intramurale gezondheidszorg</item>
         <item attribuut="Vindplaats">Kamervragen met antwoord 2006-2007, nr. 647, Tweede Kamer</item>
         <item attribuut="Vraagnr_bij_indiening">2060705220</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="SP">Kant</persoon>
         </item>
         <item attribuut="Datum_reaktie">2007-01-17</item>
         <item attribuut="Datum_indiening">2007-01-10</item>
         <item attribuut="Document-id">KVR27127</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1389" allpagenumbers="1389 1390" vetnummer="2060705220" code="0607tkkvr647" lopendefooter="Tweede Kamer, vergaderjaar 2006–2007, Aanhangsel" filenaam="KVR27127" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="647" onderwerp="" indiendatum="2007-01-10">
         <vrager partij="SP" oorsprong="parlement">Kant</vrager>
         <vraagt-aan>de staatssecretaris van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2007-01-17">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="10">
      <vraag nummer="1" voetnoot="1">Wat is uw reactie op het onderzoek van Lakeman, waaruit blijkt dat gehandicapteninstellingen forse reserves opbouwen en het eigen vermogen laten groeien? <voetnoot nummer="1"/>
      </vraag>
      <vraag nummer="2">Deelt u de mening dat een eigen vermogen van gemiddeld 12,1 % van de omzet voor een gehandicapteninstelling ongewenst is? </vraag>
      <vraag nummer="3">Wat is uw reactie op de conclusies dat sinds 2002 enorme winsten worden gemaakt en dat in de periode 2001–2005 de vermogens met 40% zijn gestegen? </vraag>
      <vraag nummer="4">Erkent u dat er een relatie ligt met de marktwerking en de concurrentie in de zorg, en dat er geld wordt opgepot om risico’s af te dekken? Wat is uw reactie hierop? </vraag>
      <vraag nummer="5">Deelt u de mening dat de AWBZ-premies waaruit deze instelling wordt betaald, bedoeld zijn om zorg te leveren en niet om op de bank te zetten? </vraag>
      <vraag nummer="6" voetnoot="1">Hoe is het oppotten van geld te rijmen met de signalen van tekortschietende zorg in gehandicapteninstellingen? <voetnoot nummer="1"/>
      </vraag>
      <vraag nummer="7">Bent u bereid maatregelen te nemen opdat een groter deel van de inkomsten van deze instellingen aan zorg wordt besteed? Zo ja, welke? Zo neen, waarom niet? </vraag>
      <vraag nummer="8">Is het waar dat het Waarborgfonds een opbouw van eigen vermogen eist? Zo ja, wat zijn de eisen en voorwaarden? </vraag>
      <vraag nummer="9">Erkent u dat hierdoor het oppotten van geld wordt aangejaagd? Deelt u de mening dat dit ongewenst is? </vraag>
      <vraag nummer="10">Bent u bereid de regels van het Waarborgfonds derhalve aan te passen? </vraag>
      <noten afkomstig="vraag">
         <noot nummer="1" datum="2007-01-5" bron="Netwerk">Netwerk, 5 januari 2007</noot>
      </noten>
   </vragen>
   <antwoorden aantal="9">
      <antwoord nummer="1">Bij de term «vermogen» moet onderscheid gemaakt worden tussen het eigen vermogen van de instelling en de zogenaamde reserve aanvaardbare kosten. Het eigen vermogen wordt opgebouwd vanuit niet-premie gefinancierde activiteiten en is volledig vrij inzetbaar door de instelling. De overheid heeft daarover geen enkele zeggenschap. De reserve aanvaardbare kosten, die wordt opgebouwd vanuit de premiemiddelen is alleen bestemd om ingezet te worden ten behoeve van de zorg. Ik acht een ondernemende opstelling en meer cliëntgerichtheid van instellingen van groot belang voor de verbetering van de kwaliteit van de bedrijfsvoering en van de zorg. Daar hoort het nemen van risico’s bij. Als de inkomsten van instellingen volledig afhankelijk worden van de hoeveelheid productie van die instellingen zullen de inkomsten meer fluctueren dan in de huidige situatie. Om risico te kunnen dragen is het voor instellingen nodig om voldoende risicoreserve te hebben. Het zijn immers in Nederland privaatrechtelijke instellingen die de zorg verlenen en die zelf voor de continuïteit van de organisatie moeten zorgen. Overigens is het goed om te bedenken dat het rapport van de heer Lakeman betrekking heeft op slechts 8 van de 175 toegelaten gehandicapteninstellingen. De bevindingen mogen derhalve niet zonder meer veralgemeniseerd worden naar de hele sector. </antwoord>
      <antwoord nummer="2">Over de zin van een vermogenspercentage sec is nauwelijks een zinvolle uitspraak te doen. De omvang van het vermogen heeft vooral betekenis in het kader van een individuele beoordeling van een zorginstelling. Hierbij dient niet alleen de omvang van de individuele organisatie in acht te worden genomen, maar onder meer ook gekeken te worden naar de specifieke marktpositie van de organisatie en de aard, samenstelling en risicoprofiel van het gehele activiteitenpakket van de betreffende rechtspersoon. Om de financierbaarheid van instellingen en daarmee de continuïteit van kwalitatief goede zorg structureel te garanderen is het noodzakelijk dat instellingen beschikken over eigen vermogen. Daardoor kunnen zij zich bovendien aansluiten bij het Waarborgfonds voor de zorg. Een opbouw van reserves acht ik daarom vanzelfsprekend. Een deel van de reserves heeft ook vaak al een aanwendingsdoel in de toekomst. </antwoord>
      <antwoord nummer="3">Op dit moment beschik ik over gegevens van de NZa tot en met 2004. In de totale care sector vertoont het exploitatieoverschot, en daarmee de toename van de reserves vanaf 2002 een dalende lijn. Het gemiddelde exploitatieoverschot ligt rond de 1,5%. In het algemeen lijken instellingen dan ook verantwoord te werk te gaan. Uiteraard kan het beeld bij individuele instellingen, wegens individuele omstandigheden afwijken. </antwoord>
      <antwoord nummer="4">Ja. In een streven naar meer eigen verantwoordelijkheid van de instellingen past een groei van de reserves. </antwoord>
      <antwoord nummer="5">Ik verwijs hier kortheidshalve ook naar mijn antwoord op vraag 1. Eigen vermogen dient voor een zorginstelling als financieringsbron en is dus geen «dood geld». Naarmate het eigen vermogen hoger is, is het volume aan leningen die moeten worden aangetrokken lager. Hierover heeft de instelling dus geen rentekosten. Verder is het zo dat een voldoende eigen vermogen bijdraagt aan een positieve kredietwaardigheidbeoordeling door financiers en WfZ. Ook dit vertaalt zich in lagere rentekosten. Tegenover de incidentele kosten van vermogensopbouw staan dus structurele rentekostenvoordelen en een gezonde exploitatie. De AWBZ premies zijn bedoeld om de kosten te kunnen betalen die verbonden zijn aan het kunnen leveren van de verzekerde en geïndiceerde zorg. Zorgorganisaties moeten wel in staat blijven om kwalitatief goede zorg te kunnen leveren. Onder omstandigheden kan het daartoe nodig zijn om vreemd vermogen aan te trekken. Dit kan alleen tegen redelijke kosten worden als er voldoende eigen vermogen is. Is dit er niet, dan is financiering niet of alleen tegen hogere kosten mogelijk. De cliënt is daarvan uiteindelijk de dupe. Bij een goede bedrijfsvoering hoort ook een voldoende reservevorming om onder wisselende omstandigheden kwalitatief goede zorg te kunnen blijven leveren. </antwoord>
      <antwoord nummer="6 en 7">Instellingen dienen uiteraard verantwoorde zorg te leveren. Voor de zorginstellingen zijn de middelen van de risicoreserves ook inzetbaar als er stimulansen gegeven moeten worden om voldoende zorg van goede kwaliteit aan de cliënt te kunnen geven. De hoogte van de reserve aanvaardbare kosten moet zich daarmee verhouden. De afweging is in beginsel aan het management van de individuele instelling. Er is bestedingsvrijheid binnen het toegestane budget. Een norm voor uitgaven garandeert overigens nog geen betere zorg. Ik wil niet op de stoel van het management van de instelling gaan zitten. Door middel van controle door de Inspectie voor de Gezondheidszorg wordt in de gaten gehouden of de zorgverlening inderdaad van voldoende kwaliteit is. Zo niet, dan neemt de Inspectie voor de Gezondheidszorg maatregelen, zoals bijvoorbeeld het plaatsen van de desbetreffende instelling onder verscherpt toezicht. </antwoord>
      <antwoord nummer="8">De voorwaarden voor deelname aan het Waarborgfonds zijn vastgelegd in het «Reglement van Deelneming Stichting Waarborgfonds voor de Zorgsector». Deze voorwaarden betreffen, naast het eigen vermogen, tal van andere aspecten. Het Waarborgfonds noemt als indicatie voor het te vormen vermogen een percentage van 10 à 15%, waarbij wel wordt benadrukt dat dit geen absolute norm is. </antwoord>
      <antwoord nummer="9">Neen. Het Waarborgfonds voor de zorgsector (WfZ) heeft tot doel voor de deelnemers de beschikbaarheid en continuïteit van de financieringsmiddelen te bevorderen tegen zo laag mogelijke kosten. Deelname aan het WfZ heeft als voordeel dat de instellingen tegen een lager rentepercentage kunnen lenen, maar ook dat er toezicht is op de bedrijfsvoering van de instelling. Deze moet zich periodiek tegenover het WfZ verantwoorden. Uiteraard kan het WfZ alleen zijn taak vervullen indien de betreffende instelling een voldoende solide vermogenspositie heeft. Het WfZ houdt toezicht op de bedrijfsvoering van instellingen. De reservevorming bij de instelling heeft dus als nevendoel te komen tot structureel lagere rentekosten. Zie verder bij vraag 5. </antwoord>
      <antwoord nummer="10">Neen. Het WFZ dient in deze zo onafhankelijk mogelijk te kunnen opereren. De overheid heeft geen betrokkenheid bij de uitvoerende taken van het WfZ. </antwoord>
      <noten afkomstig="antwoord"/>
   </antwoorden>
</kvr>
