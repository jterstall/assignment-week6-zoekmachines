<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hendriks (Hendriks) over de echtscheidingsprocedure. (Ingezonden 26 juni 1997); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5432
</item>
         <item attribuut="Inhoud">Vervolg op eerder gestelde vragen (Aanhangsels 1201 en 1368) over een voormalig gerechtsauditeur fiscale zaken bij de Hoge Raad, die o.a. gebruik gemaakt zou hebben van haar functie om belastinggegevens van haar voormalige echtgenoot te verkrijgen ten behoeve van de boedelscheidingsprocedure.</item>
         <item attribuut="Rubriek">Belastingen (Belastingfraude) Burgerlijk recht en burgerlijk procesrecht (Personen- en familierecht) Rechterlijke organisatie (Hoge Raad)</item>
         <item attribuut="Trefwoorden">Ambtsmisdrijven Belastingfraude Echtscheidingsrecht Hoge Raad</item>
         <item attribuut="Vindplaats">Kamervragen met antwoord 1996-1997, nr. 1657, Tweede Kamer</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="Hendriks">Hendriks</persoon>
         </item>
         <item attribuut="Datum_reaktie">1997-07-31</item>
         <item attribuut="Datum_indiening">1997-06-26</item>
         <item attribuut="Document-id">KVR5432</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3387" allpagenumbers="3387 3388" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1657" onderwerp="" indiendatum="1997-06-26">
         <vrager partij="Hendriks" oorsprong="parlement">Hendriks</vrager>
         <vraagt-aan/>
      </vraagdata>
      <antwoorddata antwoorddatum="31 juli 1997), zie ook Aanhangsel Handelingen nr. 1606, vergaderjaar 1996–1997">
         <antwoorder functie="minister" ministerie="Justitie a.i">Zalm</antwoorder>
         <mede-antwoorder>de minister van Financiën</mede-antwoorder>
      </antwoorddata>
   </meta>
   <vragen aantal="13">
      <vraag nummer="1" voetnoot="1">Betwist u de stelling dat als in een individuele echtscheidingsprocedure aantoonbare machinaties hebben plaatsgevonden door leden van de staande en de zittende magistratuur alsook de belastingdienst, daaraan een duidelijk aspect van algemeen belang kleeft? Behoort u beiden vragen niet te beantwoorden als er een aspect van algemeen belang mee verbonden is? Zo neen, hoe rijmt u dan uw antwoord van juni 1997 met mijn eerste vraag van 24 april 1997? <voetnoot nummer="1"/>
      </vraag>
      <vraag nummer="2">Hoe kunt u in uw antwoord op mijn kamervragen 2 tot en met 5 van 24 april 1997, beroepen op artikel 67 van de Algemene wet inzake rijksbelastingen, wanneer niet om mededelingen over belastingaangelegenheden van belastingplichtigen wordt gevraagd, maar om bevestiging, dan wel ontkenning van misbruik van functie c.q. andere misdragingen door de voormalig gerechtsauditeur fiscale zaken bij de Hoge Raad alsmede door de belastingdienst? </vraag>
      <vraag nummer="3">Als aan u alsnog een afschrift wordt overgelegd van een stuk waaruit evident blijkt, dat een voormalige gerechtsauditeur fiscale zaken bij de Hoge Raad in het kader van haar boedelscheidingsprocedure briefpapier van de Hoge Raad heeft gebruikt, bent u dan in staat en bereid om alsnog antwoord te geven op mijn vraag of u dit gebruik toelaatbaar acht? Zo neen, waarom niet? </vraag>
      <vraag nummer="4">Heeft de Swiss Bank Corporation valsheid in geschifte, gepleegd door een voormalig gerechtsauditeur fiscale zaken bij de Hoge Raad, erkend? </vraag>
      <vraag nummer="5" voetnoot="2">Hoe is het mogelijk dat het Openbaar Ministerie niet bekend is met de door een voormalige gerechtsauditeur fiscale zaken bij de Hoge Raad geschreven valse brief, terwijl deze brief overgelegd is in een artikel 12Sv-klacht procedure? <voetnoot nummer="2"/>
      </vraag>
      <vraag nummer="6">Kunt u en bent u bereid alsnog een afschrift over te leggen van het schrijven waarmee de griffie van het Gerechtshof klager opgeroepen zou hebben? Zo neen, waarom niet? </vraag>
      <vraag nummer="7">Waarom acht u in een artikel 12Sv-klachtprocedure, het niet op de weg van de griffie van het Hof als verzender liggen om te bewijzen dat de oproep inderdaad is verzonden aan klager gezien de wettelijke plicht van de griffie klager naar behoren op te roepen, daar immers ook volgens de Nationale Ombudsman het risico, indien niet aangetekend verzonden wordt, ligt bij de verzender? </vraag>
      <vraag nummer="8">Hoe verklaart u het dat een aangetekende brief van 29 juni 1995 niet meegenomen is tijdens de zitting van de artikel 12 Sv-klachtprocedure op 19 juli 1995? </vraag>
      <vraag nummer="9">Hoe kunt u stellen dat de Nationale Ombudsman zijn onderzoek heeft afgesloten, terwijl hij nog geen oordeel heeft geformuleerd c.q. neergelegd in zijn openbaar toegankelijk register over uw optreden als minister van Justitie? </vraag>
      <vraag nummer="10" voetnoot="3">Acht u het in strijd met het belang van de staat om te antwoorden op mijn vraag of de voormalige gerechtsauditeur fiscale zaken bij de Hoge Raad werkzaam is op het ministerie van Financiën of bij een andere overheidsdienst werkzaam is en, zo ja, welke? <voetnoot nummer="3"/>Hoe beredeneert u dat oordeel? </vraag>
      <vraag nummer="11">Waarop baseert u uw stelling dat er gelet op alle feiten en omstandigheden bij de onderhavige gerechtelijke procedure, geen reële verdenking van een strafbaar feit bestaat? </vraag>
      <vraag nummer="12">Waarop baseert u uw antwoord, dat het feit dat een burger die machinaties binnen de rechterlijke macht in de publiciteit brengt primair schade toebrengt aan de integriteit en het aanzien van ons hoogste rechtscollege alsmede van leden van de rechterlijke macht? Wilt u dit uitvoerig nader motiveren? </vraag>
      <vraag nummer="13">Deelt u de mening, dat het één van de taken van de media is om onregelmatigheden binnen de rechterlijke macht, de wetgevende alsook de uitvoerende macht, aan de orde te stellen? Zo neen, waarom niet? Zo ja, hoe bent u er dan toegekomen om een misplaatst antwoord te geven op vraag 19 mijnerzijds ingezonden 24 april van dit jaar? </vraag>
      <noten afkomstig="vraag">
         <noot nummer="4"/>
         <noot nummer="1">Handelingen TK 1996-1997, Aanhangsel: 1201 en 1368</noot>
         <noot nummer="2">Zonodig kan alsnog een afschrift worden overgelegd aan het Openbaar Ministerie alsook een bewijs dat deze brief in de artikel 12Sv-klachtprocedure is overgelegd</noot>
         <noot nummer="3">Artikel 68 Gw luidt: De ministers en staatssecretarissen geven de kamers elk afzonderlijk en in verenigde vergadering mondeling en schriftelijk de door een of meer leden verlangde inlichtingen waarvan het verstrekken niet in strijd is met het belang van de staat</noot>
         <noot nummer="4">Zie het Watergate-schandaal, de Slavenburg-affaire, IRT-schandaal, de zaak-Lancee, de Securitel-rel</noot>
      </noten>
   </vragen>
   <antwoorden aantal="12">
      <antwoord nummer="1">Voorzover er een duidelijk aspect van algemeen belang kleeft aan vragen die spelen in een individuele echtscheidingsprocedure of de nasleep daarvan, worden zij uiteraard beantwoord. Voorzover de vraag inhoudt of er aantoonbare machinaties hebben plaatsgevonden door leden van de staande en de zittende magistratuur alsook de belastingdienst, kan ik u mededelen dat hiervan niet is gebleken. </antwoord>
      <antwoord nummer="2">Artikel 67, eerste lid, van de Algemene wet inzake rijksbelastingen luidt: «Het is een ieder verboden hetgeen hem in enige werkzaamheid bij de uitvoering van de belastingwet, of in verband hiermede, nopens de persoon of de zaken van een ander blijkt of medegedeeld wordt, verder bekend te maken dan nodig is voor de uitvoering van de belastingwet of voor de heffing of de invordering van enige rijksbelasting». In verband hiermede worden terzake geen mededelingen gedaan. Voorzover de vraag inhoudt of door de Belastingdienst gegevens zijn verstrekt op grond van de functie van de vragensteller, kan ik u mededelen dat hiervan niet is gebleken. </antwoord>
      <antwoord nummer="3">Indien stukken worden overgelegd die een redelijk vermoeden oproepen dat van een of meer bevoegdheden een verkeerd gebruik is gemaakt, zal – en dat geldt in zijn algemeenheid – dit aanleiding kunnen zijn tot een nader onderzoek. </antwoord>
      <antwoord nummer="4">Tot op heden is niet gebleken dat de Swiss Bank Corporation de vermeende valsheid in geschrifte heeft erkend. </antwoord>
      <antwoord nummer="5">Het openbaar ministerie is bekend met de door de voormalige gerechtsauditeur geschreven brief. Niet is echter gebleken dat deze brief vals is. Bij brief van 15 februari 1991 heeft de officier van justitie de ex-echtgenoot van de gerechtsauditeur laten weten geen strafrechtelijk onderzoek in te stellen omdat hij de kans dat een dergelijk onderzoek tot een veroordeling zou leiden niet groot achtte. </antwoord>
      <antwoord nummer="6">Voor het antwoord op deze vraag verwijs ik naar mijn op 10 juni jl. gegeven antwoord op vraag 12 over dezelfde kwestie. </antwoord>
      <antwoord nummer="7">Het oproepen van klager is bij wijze van tussenbeschikking geschied. Volgens de geldende standaardprocedure worden tussenbeschikkingen als gewone brief verzonden. Bovendien heeft de destijds dienstdoende griffier op verzoek een verklaring opgesteld, inhoudende dat hij de onderhavige oproep op 30 juni 1995 heeft verzonden. </antwoord>
      <antwoord nummer="8">Blijkens aantekeningen van de desbetreffende griffier is de door u bedoelde brief van 29 juni 1995 meegenomen ten behoeve van de zitting van het hof van 19 juli 1995. </antwoord>
      <antwoord nummer="9">De Nationale ombudsman heeft bij brief van 5 maart 1997 aan het Parket-Generaal bericht dat hij aan betrokken klager terzake schriftelijk heeft medegedeeld dat het onderzoek naar aanleiding van diens verzoekschrift is beëindigd. </antwoord>
      <antwoord nummer="10">Ik acht het in het algemeen niet in strijd met het belang van de Staat indien ik het antwoord schuldig blijf op de vraag of iemand al dan niet in overheidsdienst werkzaam is. </antwoord>
      <antwoord nummer="11">Deze stelling is gebaseerd op de uitspraak van het hof van 24 juli 1995, zoals vermeld in mijn antwoord op vraag 18 van de op 24 april 1997 ingediende vragen. Ook overigens kan het startpunt voor het instellen van een strafrechtelijk onderzoek alleen zijn het bestaan van stellige feiten die een verdenking van een strafbaar feit oproepen. Deze feiten zijn er niet. </antwoord>
      <antwoord nummer="12 en 13">De veronderstelling die ligt opgesloten in deze vragen gaat uit van machinaties binnen de Hoge Raad en bij andere sectoren van de rechterlijke macht. Zoals gezegd is van machinaties binnen de Hoge Raad en het gerechtshof te Den Haag niet gebleken. </antwoord>
      <noten afkomstig="antwoord"/>
   </antwoorden>
</kvr>
