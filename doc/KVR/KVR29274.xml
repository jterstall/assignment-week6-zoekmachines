<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Fritsma (PVV) aan de staatssecretaris van Justitie over de problemen die uit te zetten vreemdelingen veroorzaken op vluchten van KLM/Air France. (Ingezonden 12 juli 2007); Antwoord</item>
         <item attribuut="Bestand">16Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29274
</item>
         <item attribuut="Inhoud">Vragen naar aanleiding bericht in RTL-nieuws (11 juli 2007), dat het personeel van KLM/Air France heeft voorgesteld om te stoppen met het uitzetten van vreemdelingen. Indiener wil weten hoe vaak uit te zetten vreemdelingen zorgen voor problemen, agressie en overlast op luchthavens en in vliegtuigen. Indiener suggereert om vliegtuigen van de luchtmacht in te zetten voor uitzettingen.</item>
         <item attribuut="Rubriek">Criminaliteit en openbare orde (Handhaving openbare orde) Staats- en bestuursrecht (Vreemdelingenrecht) Veiligheidsbeleid en defensie (Luchtmacht) Verkeer, vervoer en waterstaat (Luchtvaart)</item>
         <item attribuut="Trefwoorden">Luchtvaart Militaire vliegtuigen Openbare orde en veiligheid Vreemdelingen</item>
         <item attribuut="Vindplaats">Kamervragen met antwoord 2006-2007, nr. 2598, Tweede Kamer</item>
         <item attribuut="Vraagnr_bij_indiening">2060720670</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="PVV">Fritsma</persoon>
         </item>
         <item attribuut="Datum_reaktie">2007-09-05</item>
         <item attribuut="Datum_indiening">2007-07-12</item>
         <item attribuut="Document-id">KVR29274</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2006–2007" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="5509" allpagenumbers="5509 5510" vetnummer="2060720670" code="0607tkkvr2598" lopendefooter="Tweede Kamer, vergaderjaar 2006–2007, Aanhangsel" filenaam="KVR29274" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="2598" onderwerp="" indiendatum="2007-07-12">
         <vrager partij="PVV" oorsprong="parlement">Fritsma</vrager>
         <vraagt-aan>de staatssecretaris van Justitie</vraagt-aan>
      </vraagdata>
      <antwoorddata antwoorddatum="2007-09-5">
         <antwoorder functie="staatssecretaris" ministerie="Justitie">Albayrak</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Hebt u kennisgenomen van het bericht over het voorstel van personeel van KLM/Air France om te stoppen met het uitzetten van vreemdelingen? <voetnoot nummer="1"/>
      </vraag>
      <vraag nummer="2">Hoe vaak zorgen uit te zetten vreemdelingen voor problemen, agressie en overlast op luchthavens/in vliegtuigen en hoe vaak worden vluchten geannuleerd door overlast veroorzakende vreemdelingen? </vraag>
      <vraag nummer="3">Wat zijn de gemiddelde kosten van het uitzetten van een vreemdeling, gelet op zaken als de prijs van een ticket, de begeleiding aan boord en de kosten van annulering van vluchten door misdragingen? </vraag>
      <vraag nummer="4">Deelt u de mening dat het ontoelaatbaar is dat vele reizigers/personeelsleden tijdens lijnvluchten last hebben van problemen veroorzakende vreemdelingen die worden uitgezet? </vraag>
      <vraag nummer="5">Zo ja, bent u bereid toestellen van de Koninklijke Luchtmacht in te zetten voor uitzettingen, zodat passagiers en personeelsleden op lijnvluchten nooit meer geconfronteerd worden met genoemde overlast? </vraag>
      <noten afkomstig="vraag">
         <noot nummer="1" datum="2007-07-11" bron="RTL-nieuws">RTL-nieuws, 11 juli 2007</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ervan uitgaande dat de heer Fritsma doelt op de vraag hoe vaak vluchten worden geannuleerd door de gezagvoerder vanwege overlastveroorzakende vreemdelingen, kan ik melden dat dergelijke annuleringen in Nederland, mij niet bekend zijn. Wel wordt in sommige gevallen de uitzetting van een vreemdeling geannuleerd op last van de gezagvoerder vanwege verzet van de vreemdeling. In 2006 zijn 188 uitzettingen geannuleerd. In het eerste halfjaar van 2007 is dat 48 keer voorgekomen. Hierbij is niet specifiek geregistreerd in welk stadium van de uitzetting of op welke grond de annulering heeft plaats gevonden. Hierbij dient te worden opgemerkt dat, in antwoord op de aanbeveling van de Commissie van Toezicht Uitzettingen Koninklijke Marechaussee ten aanzien van het belang van een goede en duidelijke registratie van relevante gegevens over uitzettingen, de Kamer is geïnformeerd dat in het verwijdercentrum een Bureau Voorbereiding Uitzetting &amp; Info Unit is ingericht om de informatieverstrekking en informatieanalyse ten behoeve van de verwijdering van vreemdelingen te verbeteren. </antwoord>
      <antwoord nummer="3">Een succesvolle uitzetting is een product van de gehele vreemdelingenketen. De gemiddelde kosten van de uitzetting van een vreemdeling kunnen niet worden vastgesteld, omdat ze deel uitmaken van de reguliere bedrijfsvoering van partners in de vreemdelingenketen als de Vreemdelingenpolitie, de Dienst Justitiële Inrichtingen, de Dienst Terugkeer en Vertrek en de Koninklijke Marechaussee. Aan de hand van een risicoanalyse en de duur van de vlucht wordt bepaald hoeveel escorterende functionarissen van de Koninklijke Marechaussee dienen te worden ingezet. De kosten van de uitzetting hangen onder meer af van de luchtvaartmaatschappij waarmee wordt gevlogen, de bestemming, de inzet van escorterende functionarissen van de Koninklijke Marechaussee en/of andersoortige begeleiding. </antwoord>
      <antwoord nummer="4">Bij uitzettingen per reguliere vlucht is niet uit te sluiten dat passagiers of bemanningsleden zich storen aan het gedrag van een vreemdeling die wordt uitgezet. Enkel een ervaring van ongenoegen leidt in de regel naar mijn mening echter nog niet tot een ontoelaatbare situatie. Indien het gedrag van de vreemdeling daartoe aanleiding geeft, wordt in het belang van de vliegveiligheid en ter bescherming van de veiligheid van andere passagiers, bemanningsleden, het personeel van de Koninklijke Marechaussee of de vreemdeling zelf de uitzetting op last van de gezagvoerder of de Koninklijke Marechaussee geannuleerd. </antwoord>
      <antwoord nummer="5">Zoals de minister van Justitie opmerkte in reactie op de motie Fritsma van 18 januari 2007 (30 800 VI, nr. 55) wordt bij de uitzetting van vreemdelingen naast reguliere vluchten ook gebruik gemaakt van speciale overheidsvluchten waarbij geen reguliere passagiers meereizen. De inzet van deze vluchten is afhankelijk van het uit te zetten aantal vreemdelingen en van de medewerking van de autoriteiten van het land van herkomst. Ik sluit de inzet van toestellen van de Koninklijke Luchtmacht niet uit, maar naast overwegingen van kosteneffectiviteit speelt in deze ook een rol dat het inzetten van luchtmachttoestellen veelal niet bevorderlijk is voor de bereidheid van een land van herkomst om toestemming te verlenen aan een overheidsvlucht voor gedwongen terugkeer van zijn onderdanen. </antwoord>
      <noten afkomstig="antwoord"/>
   </antwoorden>
</kvr>
