<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="9">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Depla (PvdA), Jansen (SP) en Van Bochove (CDA) aan de minister voor Wonen, Wijken en Integratie over de goedkeuring van de fusie van de corporaties Ymere en Woonmaatschappij tot de grootste corporatie in Nederland. (Ingezonden 3 januari 2008); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30672
</item>
         <item attribuut="Inhoud">Door de fusie van Ymere en Woonmaatschappij ontstaat de grootste corporatie in Nederland. Wat zijn de argumenten geweest om deze fusie goed te keuren. Zijn er nadere voorwaarden gesteld aan de fusie om er voor te zorgen dat gemeentebestuur en bewoners voldoende tegenspel kunnen bieden aan de macht van deze grote corporatie.</item>
         <item attribuut="Rubriek">Bedrijfsleven en industrie (Concentraties) Volkshuisvesting (Overig)</item>
         <item attribuut="Trefwoorden">Concentraties Woningbouwverenigingen</item>
         <item attribuut="Vindplaats">Kamervragen met antwoord 2007-2008, nr. 1141, Tweede Kamer</item>
         <item attribuut="Vraagnr_bij_indiening">2070807390</item>
         <item attribuut="Afkomstig_van">Wonen, Wijken en Integratie (WWI)</item>
         <item attribuut="Indiener">
            <persoon partij="PvdA">Depla</persoon>
            <persoon partij="SP">Jansen</persoon>
            <persoon partij="CDA">Van Bochove</persoon>
         </item>
         <item attribuut="Datum_reaktie">2008-01-28</item>
         <item attribuut="Datum_indiening">2008-01-03</item>
         <item attribuut="Document-id">KVR30672</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2437" allpagenumbers="2437 2438" vetnummer="2070807390" code="0708tkkvr1141" lopendefooter="Tweede Kamer, vergaderjaar 2007–2008, Aanhangsel" filenaam="KVR30672" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1141" onderwerp="" indiendatum="2008-01-3">
         <vrager partij="PvdA" oorsprong="parlement">Depla</vrager>
         <vrager partij="SP" oorsprong="parlement">Jansen</vrager>
         <vrager partij="CDA" oorsprong="parlement">Van Bochove</vrager>
         <vraagt-aan>de minister voor Wonen, Wijken en Integratie</vraagt-aan>
      </vraagdata>
      <antwoorddata antwoorddatum="2008-01-28">
         <antwoorder functie="minister" ministerie="Wonen, Wijken en Integratie">Vogelaar</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Is het waar dat u toestemming heeft verleend aan de corporaties Ymere en Woonmaatschappij om per 1 januari 2008 te fuseren? </vraag>
      <vraag nummer="2">Ontstaat door deze fusie een corporatie van meer dan 80.000 woningen? </vraag>
      <vraag nummer="3">Wat zijn de argumenten geweest om deze fusie goed te keuren, gezien de Kameruitspraak dat het «nee tenzij principe» toegepast moet worden bij goedkeuring van fusies die leiden tot corporaties van meer dan 10.000 woningen? </vraag>
      <vraag nummer="4">Hoe wordt het begrip de menselijke maat bij maatschappelijke ondernemingen, waarvoor in het regeerakkoord een lans wordt gebroken, ingevuld in de woningcorporatiesector? Hoe moet de Kamer tegen die achtergrond de goedkeuring van de fusie die leidt tot de grootste corporatie in Nederland beoordelen? </vraag>
      <vraag nummer="5">Deelt u de opvatting dat het belangrijk is dat onder het motto «macht vraagt tegenmacht» gemeentebestuur en bewoners voldoende tegenspel moeten kunnen bieden aan een corporatie die in de eigen stad actief is? Hoe is dat bij deze fusie gegarandeerd? </vraag>
      <vraag nummer="6">Zijn er door u nadere voorwaarden gesteld aan de fusie? Zo ja welke? </vraag>
      <vraag nummer="7">Had u de juridische mogelijkheid om deze fusie te blokkeren? Zo ja, waarom heeft u dat dan niet gedaan? Zo neen, welke juridische belemmeringen bestaan er? </vraag>
      <vraag nummer="8">Welke verzoeken om toestemming te verlenen aan een fusie van woningcorporaties heeft u nog meer ontvangen in 2007? Welke zijn goedgekeurd? Welke zijn nog in behandeling? Welke zijn afgekeurd? </vraag>
      <vraag nummer="9">Bent u bereid om de toegezegde aanpassing van de fusierichtlijn aan de Kamer toe te zenden, zodat de Kamer begin 2008 met u, zonodig, hierover kan debatteren en zo voorkomen kan worden dat afzonderlijke fusies onderwerp van een politiek debat in de Kamer moeten worden? </vraag>
      <noten afkomstig="vraag"/>
   </vragen>
   <antwoorden aantal="9">
      <antwoord nummer="1">Ja. </antwoord>
      <antwoord nummer="2">Nee. De fusiecorporatie beschikt volgens informatie van het Centraal Fonds voor de Volkshuisvesting per 1 januari 2008 over 78.133 woningen. </antwoord>
      <antwoord nummer="3">De fusie is getoetst aan de vigerende regelgeving in circulaire MG2002-18 met nadrukkelijk aandacht voor borging van de menselijke maat door lokale binding met gemeenten en huurders, professionaliteit en doelmatigheid van de organisatie, prestatieafspraken met de betrokken gemeenten, dienstverlening aan de huurders en een evaluatietraject van de fusie. Per brief van 29 juni 2007 heb ik u aangegeven fusies in het bijzonder op deze aandachtspunten te toetsen.Tevens waren de zienswijzen van de huurdersorganisaties en de gemeenten van groot belang bij het beoordelen van deze fusie. De voornaamste argumenten om de fusie goed te keuren zijn het optimaliseren van de inzet van de investeringsruimte, de verbetering van de doelmatigheid van de organisatie, de verbetering van de dienstverlening en de versterking van de lokale binding. De fusiecorporatie heeft aangegeven dat de fusie zorgt voor een toename van de maatschappelijke investeringen in door de corporatie geselecteerde 13-wijken. Deze wijken komen grotendeels overeen met de door mij geselecteerde wijken in het kader van de 40-wijken aanpak in Amsterdam. </antwoord>
      <antwoord nummer="4">Bij het beoordelen van fusieverzoeken van woningcorporaties komt het begrip menselijke maat tot uiting in de toetsingscriteria lokale binding en kwaliteit van dienstverlening. Niet alleen de omvang, maar in bijzonder de gekozen inrichting en structuur van de nieuwe organisatie spelen hier een cruciale rol. De fusiecorporatie werkt volgens een vernieuwd vestigingenmodel waardoor de afstand tussen huurder en corporatie wordt verkleind. Daarnaast zorgt de corporatie ervoor dat de vestigingen over voldoende mandaat beschikken om volkshuisvestelijke besluiten te nemen op het niveau van de wijk of buurt. De corporatie focust in 13 wijken op sociale stijging en verbetering van de leefbaarheid, onder meer door projecten «achter de voordeur». </antwoord>
      <antwoord nummer="5">Ja, het is van belang dat gemeenten en bewoners invloed kunnen uitoefenen op het beleid van een corporatie. Deze fusiecorporatie vergroot de invloed van de huurders, gemeenten en overige stakeholders, onder meer door participatie van deze partijen te incorporeren in de jaarlijkse besluitvormingscyclus en te komen tot zowel prestatieafspraken met gemeenten als prestatieafspraken met huurders. Hetgeen moet leiden tot een versterking van het bestuurlijk machtsevenwicht. Bij fusies tussen corporaties zijn de zienswijzen van de gemeenten en huurdersorganisaties verplicht onderdeel van de procedure. Ik heb mijn besluit in hoge mate gebaseerd op deze zienswijzen. Tevens zijn de bestaande prestatieafspraken met de gemeenten bezien in het kader van de fusie en is de corporatie opgeroepen om zich tot het uiterste in te spannen om te komen tot prestatieafspraken met de gemeente Almere, conform hetgeen Almere in haar zienswijze aangaf. Tevens wil ik opmerken dat mijn formele behandeling van de fusie het sluitstuk is van een intensief fusietraject. Dit traject speelt zich grotendeels af op lokaal niveau. De gemeenten en huurdersorganisaties zijn door de corporaties uitgebreid geconsulteerd over het fusievoornemen. Deze lokale consultatieronde heeft geresulteerd in diverse toezeggingen van de corporaties. </antwoord>
      <antwoord nummer="6">Nee, ik heb geen nadere voorwaarden gesteld aan de goedkeuring van deze fusie. Wel heb ik in de toetsingsprocedure specifiek aandacht besteed aan de zienswijze van de gemeente Almere. Bovendien heb ik in het goedkeuringsbesluit de raad van commissarissen en het bestuur van de fusiecorporatie dringend verzocht om de zogenoemde Izeboudsystematiek te hanteren voor de beloningen en de contracten met betrekking tot de bezoldiging van het bestuur. Tevens heb ik een brief gestuurd aan de directies, besturen en raden van commissarissen van alle corporaties en aan uw Kamer waarin ik aangeef dat zolang het kabinetsstandpunt op het advies van de commissie Dijkstal nog niet bekend is, ik vind dat bij alle benoemingen in de sector het salaris conform de code van de sector moet worden vastgesteld, waarbij het principe van «pas-toe» moet worden gehanteerd en niet het principe van «leg-uit». </antwoord>
      <antwoord nummer="7">Op basis van afdeling 3 van het Besluit beheer sociale-huursector dienen corporaties fusievoornemens ter goedkeuring aan mij voor te leggen. Bij fusies tussen woningcorporaties beoordeel ik of het belang van de volkshuisvesting zich niet verzet tegen de fusie. In de circulaire MG2002-18 zijn de procesgang bij fusies en de criteria waaraan ik een fusie toets beschreven. Bij deze fusie ben ik na een zorgvuldige toetsing aan deze criteria tot de conclusie gekomen dat het belang van de volkshuisvesting zich niet verzet tegen deze fusie. De corporatie heeft naar mijn mening zorgvuldig gehandeld en voldoende duidelijk gemaakt dat deze fusie voldoet aan de toetsingscriteria. Verder bleek dat de huurdersorganisaties uit Amsterdam, Haarlem, Haarlemmermeer en Almere geen belemmeringen zagen om de fusie door te laten gaan. De gemeenten, met uitzondering van Almere, hadden eveneens geen bezwaar tegen de fusie. </antwoord>
      <antwoord nummer="8" voetnoot="1">In 2007 heb ik achttien verzoeken ontvangen om goedkeuring te verlenen aan fusies tussen woningcorporaties. Zeventien van deze fusies zijn na zorgvuldige toetsing goedgekeurd. Het merendeel van deze fusies betrof fusies tussen relatief kleine corporaties. Eén fusie is momenteel nog in behandeling. Er zijn in 2007 geen fusies afgekeurd. In de bijlage vindt u meer informatie over de in 2007 behandelde fusieverzoeken van corporaties <voetnoot nummer="1"/>. </antwoord>
      <antwoord nummer="9">Mijn ambtsvoorganger heeft aangegeven een nieuwe circulaire met aangescherpte fusiecriteria op te zullen stellen. Zoals ik in het kader van de begrotingsbehandeling in de Tweede Kamer in november 2007 reeds heb gemeld, beraad ik mij daarover nog. Ik heb in dit verband met Aedes afgesproken nieuw beleid ten aanzien van fusies mee te nemen als onderdeel van het nieuwe arrangement tussen de corporaties en het Rijk. De uitkomst hiervan verwacht ik in het voorjaar aan uw Kamer te kunnen melden. Ik meen dat ik hiermee ook antwoord heb gegeven op de brieven, 1 november 2007 (kenmerk 07-WWI-B-034), 17 december 2007 (kenmerk 07-WWI-B-045) en 17 januari 2008 (kenmerk 08-WWI-B-002) van de griffier van de algemene commissie voor Wonen, Wijken en Integratie over de stand van zaken en planning van het vernieuwde beleid en de wettelijke basis inzake de beoordeling van fusieverzoeken van woningcorporaties. </antwoord>
      <noten afkomstig="antwoord">
         <noot nummer="1">Ter inzage gelegd bij het Centraal Informatiepunt Tweede Kamer</noot>
      </noten>
   </antwoorden>
</kvr>
