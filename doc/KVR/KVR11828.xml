<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Oven (PvdA) aan de minister van Buitenlandse Zaken over de verstrekking van Schengen-visa door de Franse ambassade in Tbilisi (Georgie). (Ingezonden 18 april 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11828
</item>
         <item attribuut="Inhoud">Vragen over het verstrekken van de Schengen-visa door het Franse consulaat in Tbilisi uit naam van het Koninkrijk der Nederlanden.</item>
         <item attribuut="Rubriek">Criminaliteit en openbare orde (Persoonsregistratie en identificatie) Internationale betrekkingen (Ambassades)</item>
         <item attribuut="Trefwoorden">Ambassades Georgië Visa</item>
         <item attribuut="Vindplaats">Kamervragen met antwoord 1999-2000, nr. 1387, Tweede Kamer</item>
         <item attribuut="Vraagnr_bij_indiening">2990010010</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="PvdA">Van Oven</persoon>
         </item>
         <item attribuut="Datum_reaktie">2000-06-14</item>
         <item attribuut="Datum_indiening">2000-04-18</item>
         <item attribuut="Document-id">KVR11828</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3185" allpagenumbers="3185 3186" vetnummer="2990010010" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11828" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1387" onderwerp="" indiendatum="2000-04-18">
         <vrager partij="PvdA" oorsprong="parlement">Van Oven</vrager>
         <vraagt-aan>de minister van Buitenlandse Zaken</vraagt-aan>
      </vraagdata>
      <antwoorddata antwoorddatum="">
         <antwoorder functie="" ministerie=""/>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Kunt u cijfers verstrekken met betrekking tot de aantallen Schengen-visa die, met het oog op verblijf in Nederland, in 1997, 1998 en 1999 zijn aangevraagd en verstrekt door het Franse consulaat in Tbilisi uit naam van het Koninkrijk der Nederlanden? </vraag>
      <vraag nummer="2">Kunt u aangeven of het percentage verstrekte visa op significante wijze afwijkt van percentages voor Nederland verstrekte visa in andere Oost-Europese landen? </vraag>
      <vraag nummer="3">Indien er een significante afwijking bestaat is daar dan een verklaring voor te geven? </vraag>
      <vraag nummer="4">Kunnen personen, aan wie door de Franse consul geen visum wordt verstrekt, alsnog in persoon een aanvraag doen bij de Nederlandse ambassade in Kiev? </vraag>
      <vraag nummer="5">Zo ja, kunt u aangeven aan welk percentage van deze herkansings-aanvragen alsnog een visum wordt verstrekt? </vraag>
      <vraag nummer="6">Hoe is dit percentage te verklaren? </vraag>
      <vraag nummer="7">Wordt aan personen wier visum-aanvraag wordt afgewezen altijd te kennen gegeven dat tegen die beslissing beroep openstaat bij de bestuursrechter in Nederland? </vraag>
      <vraag nummer="8">Bent u – afhankelijk van de door u op de vragen 1 t/m 7 gegeven antwoorden – bereid te overwegen de visum-verstrekking in Tbilisi te doen geschieden door een ander consulaat dan dat van Frankrijk dan wel door het consulaat van het Koninkrijk der Nederlanden? </vraag>
      <vraag nummer="9">Bent u bereid – afhankelijk van het op vraag 8 gegeven antwoord – te overwegen in Tbilisi een ambassade te openen (zoals door u gesuggereerd tijdens het AO over de Kaukasus op 9 februari 2000)? </vraag>
      <noten afkomstig="vraag"/>
   </vragen>
   <antwoorden aantal="6">
      <antwoord nummer="1, 2 en 3">Neen. Specificatie en uitsplitsing zoals door U verzocht is uit het (verouderde) Franse computersysteem niet verkrijgbaar. Uitsluitend met zekerheid kon opgave worden gedaan van het exacte aantal verstrekte visa aan personen met bestemming Nederland in de periode augustus 1999 tot en met januari 2000, te weten 337. Met betrekking tot de jaren 1997, 1998 en 1999 kan slechts een schatting worden gegeven. Voor 1997 en 1998 is dat jaarlijks circa 400; de schatting voor geheel 1999 luidt circa 700. Ik beschik ook niet over relevante gegevens aangaande visumverstrekking voor Nederland door andere Schengenpartners in Oost-Europa die een vergelijking mogelijk maakt. </antwoord>
      <antwoord nummer="4">Ja. </antwoord>
      <antwoord nummer="5 en 6">Neen, een percentage kan niet worden genoemd. Er is niet met zekerheid vast te stellen in welke gevallen het om «herkansingsaanvragen» gaat. De ambassade te Kiev verleende in 1997 en 1998 geen enkel visum aan Georgiërs. In 1999 werden 32 visa verleend en vanaf 1 januari 2000 tot heden 79 visa. Bestudering van deze gegevens leert dat de toename in 2000 vooralsnog als oorzaak heeft dat enkele groepsaanvragen van sporters werden voorzien van visa. </antwoord>
      <antwoord nummer="7">Twee gevallen dienen hierbij te worden onderscheiden: a) een aanvraag van een visum bij een Nederlandse diplomatieke of consulaire vertegenwoordiging, en b) een aanvraag bij een ambassade of consulaat van een Schengenpartner die visumaanvragen voor Nederland behandelt bij afwezigheid van een eigen Nederlandse vertegenwoordiging. In geval a) dient de Nederlandse diplomatieke of consulaire vertegenwoordiging bij een visumweigering de aanvrager te wijzen op de mogelijkheden van bezwaar en beroep die voor hem openstaan op basis van de Algemene wet bestuursrecht. In geval b) kan strikt genomen geen sprake zijn van een weigering. De Schengenvisuminstructie stelt namelijk dat vertegenwoordiging uitsluitend ter zake van visumafgifte plaatsvindt. Indien aan de visumaanvraag geen gevolg kan worden gegeven, omdat de betreffende vreemdeling niet in afdoende mate heeft kunnen aantonen dat hij aan de voorwaarden voldoet, dient de vreemdeling te worden gewezen op de mogelijkheid zijn visumaanvraag bij een beroepspost van de Partnerstaat waar zijn reisdoel is gelegen in te dienen. </antwoord>
      <antwoord nummer="8">Vooralsnog zie ik geen aanleiding om te overwegen de visumverlening voor Nederland anders te laten plaatsvinden dan door het Franse consulaat te Tbilisi. </antwoord>
      <antwoord nummer="9">In het AO Kaukasus van 9 februari jl. heb ik toegezegd nader te zullen ingaan op de vraag in hoeverre opening van een Nederlandse ambassade in de Kaukasus wenselijk en mogelijk is. Het belang hiervan op het gebied van consulaire zaken, politiek, economie, cultuur en ontwikkelingssamenwerking wordt thans onderzocht. Ik zal u hierover zo spoedig mogelijk informeren. </antwoord>
      <noten afkomstig="antwoord"/>
   </antwoorden>
</kvr>
