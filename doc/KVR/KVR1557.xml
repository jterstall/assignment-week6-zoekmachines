<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Boogaard (AOV) over de WAO-herkeuringen (Ingezonden 17 mei 1995); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR1557
</item>
         <item attribuut="Rubriek">Sociale zekerheid (Arbeidsongeschiktheidsvoorzieningen (Ziektewet, WAO, AAW, IOAW, IOAZ))</item>
         <item attribuut="Trefwoorden">Medische keuringen WAO</item>
         <item attribuut="Vindplaats">Kamervragen met antwoord 1994-1995, nr. 910, Tweede Kamer</item>
         <item attribuut="Afkomstig_van">Sociale Zaken en Werkgelegenheid</item>
         <item attribuut="Indiener">
            <persoon partij="AOV">Boogaard</persoon>
         </item>
         <item attribuut="Datum_reaktie">1995-06-13</item>
         <item attribuut="Datum_indiening">1995-05-17</item>
         <item attribuut="Document-id">KVR1557</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1994–1995" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1857" allpagenumbers="1857 1858" vetnummer="" code="" lopendefooter="Tweede Kamer, vergaderjaar 1994–1995, Aanhangsel" filenaam="" issn-nummer="ISSN 0921 - 7398" uitgever="Sdu Uitgeverij Plantijnstraat ’s-Gravenhage 1995"/>
      <vraagdata vraagnummer="910" onderwerp="" indiendatum="1995-05-17">
         <vrager partij="AOV" oorsprong="parlement">Boogaard</vrager>
         <vraagt-aan/>
      </vraagdata>
      <antwoorddata antwoorddatum="13 juni 1995). 1, 4 en 7 De beschikkingen die de bedrijfsverenigingen na herkeuring afgeven zijn in het algemeen voldoende gemotiveerd en ook voldoende met berekeningen onderbouwd. De handelswijze die bedrijfsverenigingen in het algemeen volgen is in uitspraken van de Centrale Raad van Beroep bevestigd (CrvB 17-1-1990 RSV 1990/290, CRvB 21-9-92 RSV 1992/211 en CRvB 14-8-1992 AB 1992/640). Aan de beschikking waarin de bedrijfsvereniging het resultaat van de herbeoordeling formeel aan de belanghebbende meedeelt, gaat de daadwerkelijke herbeoordeling vooraf. Tijdens deze herbeoordeling wordt zowel mondeling als schriftelijk informatie aan de belanghebbende verstrekt. Onderdeel van de schriftelijke informatieverstrekking is een aanzeggingsbrief waarin de bedrijfsvereniging, en voor 1 januari 1995 de GMD, de uitkomst van de beoordeling van de mate van arbeidsongeschiktheid aan de belanghebbende meedeelt. In de formele beschikking die de belanghebbende ontvangt, inhoudende de beslissing van de bedrijfsvereniging over de mate van arbeidsongeschiktheid, wordt verwezen naar de aanzeggingsbrief. In combinatie bevatten de beschikking en de aanzeggingsbrief de motivering en de onderbouwing van de beschikking. Voor zowel het opstellen van de beschikking als de brief hanteren bedrijfsverenigingen, en voor 1 januari 1995 de GMD, een modelbeschikking en een modelbrief. Voorbeelden van dergelijke modellen gaan hierbij">
         <antwoorder functie="staatssecretaris" ministerie="Sociale Zaken en Werkgelegenheid">Linschoten</antwoorder>
         <mede-antwoorder/>
      </antwoorddata>
   </meta>
   <vragen aantal="7">
      <vraag nummer="1">Ontvangt een onbekend aantal WAO-ers na herkeuring door de GMD van hun bedrijfsvereniging een beschikking die niet gemotiveerd noch met berekeningen onderbouwd is? </vraag>
      <vraag nummer="2">Is het u verder bekend, dat in die situatie, de bijbehorende brief van de GMD geen berekeningen van het arbeidsongeschiktheidspercentage te zien geeft en dat ook de bijbehorende functiebeschrijvingen ontbreken? </vraag>
      <vraag nummer="3">Welke redenen hebben de bedrijfsverenigingen om op deze wijze met de herkeuringen van de aan hen toevertrouwde clie¨nten om te gaan? Is hier sprake van onbehoorlijk bestuur? </vraag>
      <vraag nummer="4">Hoeveel ongemotiveerde en niet onderbouwde beschikkingen zijn er door alle bedrijfsverenigingen in Nederland tezamen uitgeschreven, uitgesplitst naar regionaal GAK-kantoor, nadat de wet TBA (op 1 augustus 1993) van toepassing is geworden? </vraag>
      <vraag nummer="5">Deelt u de mening, dat deze manier van werken onacceptabel is? Zo ja, welke maatregelen denkt u te nemen om behoorlijk bestuur in de zo gevoelig liggende materie van de WAO-herkeuringen te kunnen garanderen? </vraag>
      <vraag nummer="6">Bent u bereid te laten onderzoeken of bedrijfsverenigingen bewust gebruik maken van het statistisch gegeven dat 85% van betrokkenen die een (nieuwe) beschikking ontvangen geen gebruik maakt van de juridische mogelijkheid tot verweer? </vraag>
      <vraag nummer="7">Bent u bereid de hiervoor bedoelde beschikkingen, tot stand gekomen na 1 augustus 1993, met terugwerkende kracht tot de datum van herkeuring, ongeldig te verklaren en betrokkenen niet eerder voor herkeuring op te roepen dan op de reeds geplande eerstvolgende datum van herkeuring? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1, 4 en 7" voetnoot="1">De beschikkingen die de bedrijfsverenigingen na herkeuring afgeven zijn in het algemeen voldoende gemotiveerd en ook voldoende met berekeningen onderbouwd. De handelswijze die bedrijfsverenigingen in het algemeen volgen is in uitspraken van de Centrale Raad van Beroep bevestigd (CrvB 17-1-1990 RSV 1990/290, CRvB 21-9-92 RSV 1992/211 en CRvB 14-8-1992 AB 1992/640). Aan de beschikking waarin de bedrijfsvereniging het resultaat van de herbeoordeling formeel aan de belanghebbende meedeelt, gaat de daadwerkelijke herbeoordeling vooraf. Tijdens deze herbeoordeling wordt zowel mondeling als schriftelijk informatie aan de belanghebbende verstrekt. Onderdeel van de schriftelijke informatieverstrekking is een aanzeggingsbrief waarin de bedrijfsvereniging, en voor 1 januari 1995 de GMD, de uitkomst van de beoordeling van de mate van arbeidsongeschiktheid aan de belanghebbende meedeelt. In de formele beschikking die de belanghebbende ontvangt, inhoudende de beslissing van de bedrijfsvereniging over de mate van arbeidsongeschiktheid, wordt verwezen naar de aanzeggingsbrief. In combinatie bevatten de beschikking en de aanzeggingsbrief de motivering en de onderbouwing van de beschikking. Voor zowel het opstellen van de beschikking als de brief hanteren bedrijfsverenigingen, en voor 1 januari 1995 de GMD, een modelbeschikking en een modelbrief. Voorbeelden van dergelijke modellen gaan hierbij <voetnoot nummer="1"/>. Het betreft zowel modellen van voor als na 1 januari 1995. Met behulp hiervan kan een brief of een beschikking worden geredigeerd die is toegesneden op het individuele geval. Verschillende bedrijfsverenigingen hanteren in de praktijk hun eigen model. Deze wijken echter niet op essentie¨le punten van de bijgaande modellen af. Omdat het om een modelbrief of -beschikking gaat is het mogelijk dat er in concrete situaties van wordt afgeweken. In de meerderheid van de gevallen wordt er echter gebruik van gemaakt. Voorzover er wordt afgeweken van deze modellen kan het voorkomen dat er sprake is van een beschikking die niet voldoende gemotiveerd of onderbouwd is. Ik heb echter geen signalen dat dit in betekenende mate voorkomt. Het is voor mij niet mogelijk, en ik acht dat ook niet wenselijk, om in te grijpen in beslissingen van bedrijfsverenigingen in concrete gevallen dan wel in de uitspraken van de rechterlijke macht. Ik kom dan ook niet toe aan de afweging of de beschikkingen van de bedrijfsverenigingen met terugwerkende kracht ongeldig moeten worden verklaard. </antwoord>
      <antwoord nummer="2">Ja, het is mijn bekend dat in de model aanzeggingsbrief van de GMD geen berekening van het arbeidsongeschiktheidspercentage is opgenomen. In de brief wordt medegedeeld wat de geduide functies zijn en welk percentage van het oude inkomen de belanghebbende nog met de geduide functies kan verdienen. Het verlies aan verdiencapaciteit is gebaseerd op datgene dat de belanghebbende in de geduide functies zou kunnen verdienen. In de brief wordt echter niet concreet vermeld wat de precieze loonwaarde is waarop de belanghebbende is geschat. Deze handelwijze is door de rechtspraak aanvaard. Dit blijkt uit de hiervoor in het antwoord op de vragen 1, 4 en 7 vermelde uitspraken. Het is mij overigens bekend dat er een tendens is om in de aanzeggingsbrief nog meer inhoudelijke informatie te verstrekken. Dit blijkt uit de bijgaande modellen die door de bedrijfsverenigingen aangesloten bij het GAK worden gehanteerd. Ook het model dat de Detam hanteert is uitgebreider. Ik juich die ontwikkeling toe. In het model dat door de GMD gehanteerd werd ontbraken de concrete functiebeschrijvingen. Dit valt te verklaren uit het feit dat deze functiebeschrijvingen in principe na afloop van de beoordeling door de arbeidsdeskundige aan de belanghebbende werden meegegeven. In de gevallen waarin dat niet gebeurde werden de concrete functiebeschrijvingen in het algemeen als bijlage bij de aanzeggingsbrief meegestuurd. </antwoord>
      <antwoord nummer="3">Uit de antwoorden op de vragen 1, 2, 4 en 7 kunt u afleiden dat de bedrijfsverenigingen de beschikkingen, waarin de uitkomsten van de beoordeling van de mate van arbeidsongeschiktheid aan de belanghebbenden worden medegedeeld, in het algemeen voldoende motiveren en onderbouwen. Er is dus geen sprake van onbehoorlijk bestuur. </antwoord>
      <antwoord nummer="5">Nee, naar mijn mening is er geen sprake van een onacceptabele werkwijze en ik heb dan ook niet het voornemen enigerlei maatregel te treffen. </antwoord>
      <antwoord nummer="6">Ik heb al eerder vastgesteld dat de bedrijfsverenigingen in het algemeen voldoende gemotiveerde en onderbouwde beschikkingen afgeven. Ik heb geen enkele reden om aan te nemen dat de bedrijfsverenigingen minder zorgvuldig zouden opereren vanwege het feit dat een groot deel van de belanghebbenden geen bezwaar maakt of in beroep gaat tegen een beschikking van de bedrijfsvereniging. Naast de mogelijkheid van bezwaar en beroep zijn er in het systeem voldoende waarborgen ingebouwd om te garanderen dat de bedrijfsverenigingen zorgvuldig optreden. Immers een belanghebbende kan bij de bedrijfsverenigingen een klacht indienen. Er kan ook een klacht worden ingediend bij de Nationale Ombudsman. Tenslotte houdt het Ctsv toezicht op de bedrijfsverenigingen. </antwoord>
      <noten afkomstig="antwoord">
         <noot nummer="1">Ter inzage gelegd bij de afdeling Parlementaire Documentatie</noot>
      </noten>
   </antwoorden>
</kvr>
