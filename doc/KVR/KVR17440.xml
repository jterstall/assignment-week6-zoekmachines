<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Vos (GroenLinks) aan de minister voor Vreemdelingenzaken en Integratie over de uittocht van de AMA-campus in Vught. (Ingezonden 21 februari 2003); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17440
</item>
         <item attribuut="Inhoud">Vragen over de oorzaak van het continue vertrek van groepen AMA's uit Vught.</item>
         <item attribuut="Rubriek">Welzijn (Jeugdigen) Welzijn (Vreemdelingen en asielzoekers)</item>
         <item attribuut="Trefwoorden">Jeugdigen Vluchtelingen</item>
         <item attribuut="Vindplaats">Kamervragen met antwoord 2002-2003, nr. 986, Tweede Kamer</item>
         <item attribuut="Vraagnr_bij_indiening">2020307630</item>
         <item attribuut="Afkomstig_van">Vreemdelingenzaken en Integratie (VI)</item>
         <item attribuut="Indiener">
            <persoon partij="GroenLinks">Vos</persoon>
         </item>
         <item attribuut="Datum_reaktie">2003-03-21</item>
         <item attribuut="Datum_indiening">2003-02-21</item>
         <item attribuut="Document-id">KVR17440</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2061" allpagenumbers="2061 2062" vetnummer="2020307630" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17440" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="986" onderwerp="" indiendatum="2003-02-21">
         <vrager partij="GroenLinks" oorsprong="parlement">Vos</vrager>
         <vraagt-aan>de minister voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2003-03-21">
         <antwoorder functie="minister" ministerie="Vreemdelingenzaken en Integratie">Nawijn</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u het bericht <voetnoot nummer="1"/>dat wederom een groep AMA’s uit de AMA-campus te Vught vertrokken is? </vraag>
      <vraag nummer="2">Heeft u zicht op de omvang van deze groep AMA’s en hoe de opvang van hen op dit moment geregeld is? </vraag>
      <vraag nummer="3">Kunt u aangeven welke aanpassingen in het regime op de AMA-campus sinds vorige week zijn doorgevoerd? </vraag>
      <vraag nummer="4">Klopt het dat het onderwijspersoneel op de AMA-campus kenbaar heeft gemaakt dat zij het programma veel te zwaar vinden? Zo ja, op welke onderdelen? Bent u van plan op korte termijn gevolg te geven aan deze kritiek en het regime verder te wijzigen? </vraag>
      <vraag nummer="5">Kunt u aangeven of in de afgelopen week AMA’s zijn teruggekeerd, bijvoorbeeld om te voldoen aan de krachtens de vreemdelingenregelgeving geldende stempelplicht? </vraag>
      <vraag nummer="6">Bent u bereid op korte termijn de AMA-campus te bezoeken om de stand van zaken op de AMA-campus te Vught te onderzoeken? </vraag>
      <noten afkomstig="vraag">
         <noot nummer="1" datum="2003-02-20" bron=", de Volkskrant" titel="Wil de laatste AMA in Vught het licht uitdoen">«Wil de laatste AMA in Vught het licht uitdoen», de Volkskrant, 20 februari 2003</noot>
      </noten>
   </vragen>
   <antwoorden aantal="6">
      <antwoord nummer="1" voetnoot="1">Ja, het betreffende Volkskrantartikel is mij bekend. Alvorens specifiek op de gestelde vragen in te gaan hecht ik eraan om op te merken dat ik reeds – zoals ik u ten tijde van het Algemeen Overleg met Uw Kamer op 13 februari jl. heb doen weten – in overleg was met de betrokken organisaties, het COA en de voogdij-instelling Nidos, om de gerezen problemen tot een oplossing te brengen. Ik verwijs u in dit verband tevens naar mijn brieven van 4 en 10 februari 2003. <voetnoot nummer="1"/>Tevens zegde ik u toe u over de resultaten van het overleg met COA en Nidos op enig moment te zullen informeren. Met de beantwoording van onderstaande vragen voldoe ik daar eveneens aan. </antwoord>
      <antwoord nummer="2">Op het moment van het verschijnen van het krantenbericht ging het in totaal om 46 ama’s. In goed overleg tussen het COA en voogdij-instelling Nidos zijn deze jongeren door Nidos op een zgn. time-outplek ondergebracht, in casu kleinschalige decentrale voorzieningen, danwel gastgezinnen. Van meet af aan is de insteek geweest de ama’s te zullen teruggeleiden naar de ama-campus. Na in goed overleg met COA en Nidos de eerder afgesproken time-outperiode te hebben verlengd, is vervolgens een draaiboek opgesteld ten behoeve van een goed voorbereide teruggeleiding door Nidos en adequate ontvangst door COA en Nidos gezamenlijk, van de 46 ama’s op de campus in hetzij Vught, hetzij Ede. </antwoord>
      <antwoord nummer="3">Zoals ik u reeds heb bericht in mijn meergenoemde brieven van 4 en 10 februari 2003, heeft het COA naar aanleiding van de weigering van een deel van de populatie van de ama-campus te Vught om aan het dagprogramma deel te nemen al eerder zowel op het terrein van de bedrijfsvoering als op het terrein van de toepassing van de methodiek maatregelen genomen. Tevens werd aangekondigd dat door het COA-management bezien zou worden of en in hoeverre het dagprogramma bijstelling zou behoeven. Zoals bekend is de campus een pilot, waarbij het uitgangspunt is dat het geboden programma in ontwikkeling is. In de ama-campus wordt een niet populaire boodschap gegeven aan de jongeren; zij worden hier direct geconfronteerd met terugkeer. Dat de ama’s gedurende een bepaalde periode niet tevreden zijn, is derhalve inherent aan de boodschap. Gegeven de ontwikkelingen heeft het COA inmiddels aanpassingen aangebracht, waarmee is beoogd dat het geheel als minder rigide en krampachtig door de jongeren wordt ervaren. Samengevat begint het programma later op de dag dan voorheen en biedt het programma meer ruimte voor vrijetijdsbesteding, maar ook «om niets te doen», vooral in het weekend. Terzake de «beslotenheid van de campus» is besloten dat als huisregel zal gelden dat tijdelijk vertrek uit de campus aan het centrumpersoneel wordt gemeld. Deze huisregel dient ter bescherming van het individuele kind, om welke reden het centrum(terrein) in de nachtelijke uren niet geopend is, uitdrukkelijk zonder dat sprake is van vrijheidsbeneming of vrijheidsbeperking. </antwoord>
      <antwoord nummer="4">Het ministerie van OCW heeft aan KPC en SLO gevraagd om in samenwerking met het onderwijsveld een voorstel voor een onderwijsprogramma te ontwerpen, passend binnen de kaders van de Wet Voortgezet Onderwijs. De daarop ontwikkelde blauwdruk zal in de praktijk op de campus zonodig verder moeten worden aangepast en uitgewerkt. Het uitgangspunt is dat ama’s worden ingeschreven bij een reguliere school in de omgeving. Het regulier onderwijs wordt, met individueel maatwerk voor de ama’s rekening houdend met diens (terugkeer)perspectief, aangeboden in dependances van de school op de betreffende campus. Uitgangspunt voor het onderwijs is een zinvolle bijdrage aan de ontwikkeling van de capaciteiten van de jongere. De uitvoering van het onderwijsprogramma vergt uiteraard een goed pedagogisch klimaat en een goede begeleiding van de ama’s. Daarom zijn er afspraken gemaakt over afstemming tussen de opvang door het COA en het onderwijs. De geluiden uit het onderwijsveld zijn mij bekend, doch ik acht deze inmiddels achterhaald door de ontwikkelingen als bedoeld in het antwoord op vraag 3. </antwoord>
      <antwoord nummer="5">Onder verwijzing naar het antwoord op vraag 3 is de teruggeleiding van de 46 ama’s die op zgn. time-outplekken waren ondergebracht overeenkomstig het draaiboek voorbereid en voor het merendeel op woensdag 26 en donderdag 27 februari jl. in groepjes ter grootte van ca 8 ama’s gerealiseerd naar hetzij de campus te Vught, hetzij de campus te Deelen. De teruggeleiding is veelal gekoppeld geweest aan het moment dat ook gestempeld moest worden in het kader van de vreemdelingenregelgeving. In totaal zijn sinds het vertrek van de bedoelde groep ama’s initieel circa 40 ama’s teruggekeerd. Vervolgens heeft op 6 maart jl. wederom een groep van circa 30 ama’s de campus verlaten. Aan die ama’s die niet zijn teruggekeerd naar de campus, is inmiddels alternatieve huisvesting geboden in de reguliere COA-ama-opvang. Daarnaast is ook aan de ama’s die wel op de campus verbleven de eenmalige individuele keuze voorgelegd of men op de campus wenst te blijven dan wel een plaats in een andere COA-locatie verkiest. Inmiddels hebben vrijwel alle ama’s gekozen voor doorplaatsing naar een andere COA-locatie. Voor de goede orde merk ik op dat tevens is besloten met een nieuwe groep ama’s een doorstart van de ama-campus Vught te maken. </antwoord>
      <antwoord nummer="6">Zoals ik al eerder heb laten weten zal ik – nadat ik een eerder gepland werkbezoek door omstandigheden helaas heb moeten afzeggen – binnenkort een bezoek brengen aan de campus in Vught. Ik merk op dat ik wel regelmatig een ambtelijke delegatie naar Vught heb gestuurd om mij op gezette tijden over de stand van zaken te informeren. </antwoord>
      <noten afkomstig="antwoord">
         <noot nummer="1" documenttype="Kamerstuk" kamerstuk-id="27 062, nrs. 21 en 22">Kamerstuk 27 062, nrs. 21 en 22</noot>
      </noten>
   </antwoorden>
</kvr>
