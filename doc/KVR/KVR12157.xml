<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Ardenne-van der Hoeven en Verhagen (CDA) aan de minister voor Ontwikkelingssamenwerking over leermiddelen voor Suriname. (Ingezonden 21 juli 2000); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12157
</item>
         <item attribuut="Inhoud">Vragen over de transportkosten van de Vereniging Surinaamse Pedagogen inzake ingezamelde leermiddelen voor Suriname en de inpasbaarheid van een bijdrage in die kosten in het Nederlandse ontwikkelingsbudget.</item>
         <item attribuut="Rubriek">Basisonderwijs (Onderwijsverzorging)</item>
         <item attribuut="Trefwoorden">Leermiddelen Suriname</item>
         <item attribuut="Vindplaats">Kamervragen met antwoord 1999-2000, nr. 1682, Tweede Kamer</item>
         <item attribuut="Vraagnr_bij_indiening">2990014140</item>
         <item attribuut="Afkomstig_van">Ontwikkelingssamenwerking</item>
         <item attribuut="Indiener">
            <persoon partij="CDA">Van Ardenne-van der Hoeven</persoon>
            <persoon partij="CDA">Verhagen</persoon>
         </item>
         <item attribuut="Datum_reaktie">2000-08-18</item>
         <item attribuut="Datum_indiening">2000-07-21</item>
         <item attribuut="Document-id">KVR12157</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3793" allpagenumbers="3793 3794" vetnummer="2990014140" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR12157" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1682" onderwerp="" indiendatum="2000-07-21">
         <vrager partij="CDA" oorsprong="parlement">Van Ardenne-van der Hoeven</vrager>
         <vrager partij="CDA" oorsprong="parlement">Verhagen</vrager>
         <vraagt-aan>de minister voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2000-08-18">
         <antwoorder functie="minister" ministerie="Ontwikkelingssamenwerking">Herfkens</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1">Is het u bekend dat de Vereniging Surinaamse Pedagogen gedwongen is een deel van de door haar ingezamelde leermiddelen ten behoeve van Suriname openbaar te laten verkopen om de transportkosten die tot dusverre zijn gemaakt te kunnen vergoeden? </vraag>
      <vraag nummer="2">Geldt voor u nog steeds – ook nu binnenkort een nieuwe regering zal aantreden – als een van de overwegingen voor de afwijzing van een bijdragen in de kosten, dat Suriname niet zou voldoen aan de criteria van goed bestuur en goed beleid? </vraag>
      <vraag nummer="3" voetnoot="1">Kunt u aangeven in welke mate tot op heden onduidelijk is welk deel van de verzonden goederen daadwerkelijk ter bestemder plaatse is gearriveerd? Heeft u wellicht inmiddels nieuwe gegevens <voetnoot nummer="1"/>? </vraag>
      <vraag nummer="4">Kunt u aangeven waarom u de ontwikkelingsrelevantie van de zending van goederen naar Suriname niet inziet? </vraag>
      <vraag nummer="5">Acht u het mogelijk om financiële ondersteuning van de verzending van deze leermiddelen uit de begrotingspost noodhulp te financieren? </vraag>
      <vraag nummer="6">Bent u alsnog bereid bij te dragen in de kosten van verzending van de leermiddelen, waaronder 5000 stoelen en tafels, naar Suriname? </vraag>
      <noten afkomstig="vraag">
         <noot nummer="1">Brief Kenmerk DWH/MC-227/00</noot>
      </noten>
   </vragen>
   <antwoorden aantal="6">
      <antwoord nummer="1">Ja. De Vereniging Surinaamse Pedagogen heeft het ministerie van Buitenlandse Zaken per brief van 7 juni 2000 geïnformeerd dat de transporteur zou overgaan tot het openbaar verkopen van de leermiddelen indien de transportkosten niet tijdig zouden worden betaald. De Vereniging Surinaamse Pedagogen heeft bovendien op 31 juli 2000 telefonisch contact opgenomen met het ministerie van Buitenlandse Zaken en de stand van zaken met betrekking tot de openbare verkoop toegelicht. In reactie op de brief van de Vereniging Surinaamse Pedagogen van 7 juni 2000 heeft het ministerie van Buitenlandse Zaken per brief van 8 juni 2000 geantwoord dat de overwegingen om geen financiële bijdrage in de transportkosten te leveren van kracht bleven. Daarbij werd verwezen naar de brief van 24 mei 2000 (kenmerk DWH/MC-226/00) aan de Vereniging Surinaamse Pedagogen, waarin deze overwegingen reeds kenbaar waren gemaakt. Van laatstgenoemde brief werd kopie verleend aan de voorzitter van de Vaste Commissie voor Buitenlandse Zaken van de Tweede Kamer der Staten-Generaal, in antwoord op Commissieverzoek Buza 2000/26 (kenmerk DWH/MC-227/00 van 25 mei 2000). Het ministerie van Buitenlandse Zaken heeft de Vereniging Surinaamse Pedagogen in aanvulling op hogergenoemde overwegingen in de brief van 8 juni 2000 tevens geïnformeerd dat het overeenkomstig de richtlijnen van het Ministerie niet mogelijk is om een aanvraag voor een activiteit in behandeling te nemen indien deze activiteit reeds is aangevangen. </antwoord>
      <antwoord nummer="2">Voor wat betreft de beleidsuitgangspunten ten aanzien van het aantreden van een nieuwe regering in Suriname verwijs ik naar de brief aan de voorzitter van de Vaste Commissie voor Buitenlandse Zaken van de Tweede Kamer der Staten-Generaal van 19 juni 2000 ten behoeve van het Algemeen Overleg inzake Suriname en naar hetgeen tijdens het Algemeen Overleg inzake Suriname op 28 juni 2000 aan de orde is gekomen. In de brief van 19 juni 2000 is aangegeven dat de beleidsuitgangspunten van goed bestuur en goed beleid onverminderd van kracht blijven voor de bepaling van het Nederlandse standpunt ten aanzien van de samenwerking tussen Suriname en Nederland. De wijze waarop de nieuwe Surinaamse regering zal aangeven haar beleid te zullen gaan uitvoeren, zal zwaar wegen bij de verdere beleidsbepaling. </antwoord>
      <antwoord nummer="3">Gedurende de looptijd van de subsidieregeling voor de verzending van goederen naar Suriname werden zeventien aanvragen gehonoreerd. Slechts in vier gevallen werden het vereiste verslag van de werkzaamheden en een financiële verantwoording ontvangen. Op 17 juli 2000 werden aan de overige aanvragers rappellen gestuurd teneinde een definitief beeld te verkrijgen van de resultaten van de subsidieregeling. </antwoord>
      <antwoord nummer="4">Zoals ik reeds aangaf in mijn antwoord op het Commissieverzoek Buza 2000/26 ben ik van mening dat het aanvullen van materiële tekorten in Suriname met ingezamelde goederen uit Nederland geen oplossing biedt voor structurele problemen in een bepaalde sector, zoals bijvoorbeeld de onderwijssector. De Vereniging Surinaamse Pedagogen geeft aan het onderwijspeil in Suriname op niveau te willen houden door middel van materiële schenkingen (waaronder 5000 tafels en stoelen). Ik ben van mening dat het zenden van onder andere tafels en stoelen geen structurele, duurzame oplossing kan bieden in een land dat in principe over voldoende grondstoffen en over de benodigde infrastructuur in de productiesector beschikt om in deze behoefte te kunnen voorzien. Het past bij de eigen verantwoordelijkheid van Suriname voor haar ontwikkeling dat een structurele aanpak voor de onderwijssector in Suriname zelf wordt ontwikkeld, op basis van prioriteiten die een Surinaamse regering voor het handhaven van het onderwijspeil formuleert. </antwoord>
      <antwoord nummer="5">Nee. Humanitaire hulp voor Suriname is thans niet aan de orde. </antwoord>
      <antwoord nummer="6">Nee. Ik verwijs daarbij naar mijn antwoord op de vragen 1 tot en met 5 en naar mijn brief aan de voorzitter van de Vaste Commissie voor Buitenlandse Zaken van de Tweede Kamer der Staten-Generaal van 25 mei 2000 (DWH/MC-227/00). </antwoord>
      <noten afkomstig="antwoord"/>
   </antwoorden>
</kvr>
