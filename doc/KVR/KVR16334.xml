<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Karimi (GroenLinks) aan de staatssecretaris van Buitenlandse Zaken voor Ontwikkelingssamenwerking over schuldkwijtschelding en HIPC (Heavily Indebted Poor Countries). (Ingezonden 11 september 2002); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR16334
</item>
         <item attribuut="Inhoud">Vragen naar aanleiding van het artikel 'Belofte aan arme landen berust op foute cijfers' in Trouw van 7 september 2002.</item>
         <item attribuut="Rubriek">Ontwikkelingssamenwerking (Algemeen)</item>
         <item attribuut="Trefwoorden">Ontwikkelingssamenwerking</item>
         <item attribuut="Vindplaats">Kamervragen met antwoord 2002-2003, nr. 48, Tweede Kamer</item>
         <item attribuut="Vraagnr_bij_indiening">2010215340</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="GroenLinks">Karimi</persoon>
         </item>
         <item attribuut="Datum_reaktie">2002-09-24</item>
         <item attribuut="Datum_indiening">2002-09-11</item>
         <item attribuut="Document-id">KVR16334</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="97" allpagenumbers="97 98" vetnummer="2010215340" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR16334" issn-nummer="ISSN 0921 - 7398" uitgever="Sdu Uitgevers ’s-Gravenhage 2002"/>
      <vraagdata vraagnummer="48" onderwerp="" indiendatum="2002-09-11">
         <vrager partij="GroenLinks" oorsprong="parlement">Karimi</vrager>
         <vraagt-aan>de staatssecretaris van Buitenlandse Zaken voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2002-09-24">
         <antwoorder functie="staatssecretaris" ministerie="Buitenlandse Zaken, Ontwikkelingssamenwerking">Van Ardenne-van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Bent u op de hoogte van het artikel «Belofte aan arme landen berust op foute cijfers»? <voetnoot nummer="1"/>
      </vraag>
      <vraag nummer="2" voetnoot="1">Heeft u inmiddels kennisgenomen van de inhoud van het rapport waarover gesproken wordt? Zo ja, wat is uw algemene oordeel over dit nog niet gepubliceerde rapport van de staven van de wereldbank en het IMF? <voetnoot nummer="1"/>
      </vraag>
      <vraag nummer="3" voetnoot="2">Voor welke landen geldt dat de beloofde schuldkwijtschelding (onder het HIPC initiatief) vrijwel teniet wordt gedaan? <voetnoot nummer="2"/>
      </vraag>
      <vraag nummer="4">Hoe beoordeelt u het feit dat het HIPC-initiatief in veel gevallen niet het beoogde effect behaalt? </vraag>
      <vraag nummer="5">Bent u bereid u in te zetten voor een nieuw initiatief dat zorgt voor een structurele schuldverlichting die minder afhankelijk is van de wereldmarkt en die beter aansluit op de Millenniumdoelen van de Verenigde Naties? Zo ja, kunt u de Kamer zo spoedig mogelijk over dit initiatief informeren? </vraag>
      <noten afkomstig="vraag">
         <noot nummer="1" datum="2002-09-7" bron="Trouw">Trouw, 7 september 2002</noot>
         <noot nummer="2">HIPC = Heavily Indebted Poor Countries</noot>
      </noten>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">Ja. Gelet op het vertrouwelijke karakter van concept-IMF/Wereldbank-rapporten, kan in de periode vóór de Jaarvergadering van IMF en Wereldbank op 28 en 29 september a.s. geen inhoudelijke, officiële reactie worden gegeven over de inhoud van het concept-rapport. In zijn algemeenheid wil ik graag bevestigen dat ik het van belang vind dat IMF en Wereldbank nauwgezet verslag uitbrengen van voortgang in het HIPC schuldverlichtingsinitiatief en zij de lidstaten eventueel adviseren over maatregelen tbv grotere effectiviteit van het Initiatief. Wereldbank en IMF publiceren elk half jaar een HIPC-voortgangsrapport. In het rapport van april 2002 hadden de instellingen reeds aangegeven dat de wereldwijde economische terugval, gecombineerd met een significante daling van de prijzen van een aantal exportproducten van HIPC-landen, ertoe geleid hebben dat de exportopbrengsten van een aantal HIPC-landen tegenvallen. Hierdoor kunnen sommige HIPC-landen moeite ondervinden om een houdbaar schuldenniveau (zoals gedefinieerd in het HIPC initiatief) te bereiken. Als op het zgn. eindpunt (het moment waarop de resterende en definitieve schuldverlichting wordt gegeven) blijkt dat HIPC-landen geen houdbaar schuldniveau kunnen bereiken vanwege dergelijke exceptionele exogene schokken, dan kunnen de crediteuren besluiten om aanvullende schuldverlichting te verstrekken (topping up). </antwoord>
      <antwoord nummer="3">Voorlopige schattingen zijn zeer tentatief omdat voor de meeste HIPC-landen het eindpunt nog niet bereikt is en pas op dat moment wordt bezien of een houdbaar schuldenniveau wordt bereikt. Zie tevens het antwoord op vraag 2. Enige cijfermatige informatie is pas na de jaarvergadering openbaar. </antwoord>
      <antwoord nummer="4">Het is mijns inziens nog te vroeg om een definitief oordeel te vellen over de effecten van het HIPC-initiatief. In het rapport van april 2002 werd door de Wereldbank en IMF aangegeven dat de schuldenlast van HIPC-landen uiteindelijk gemiddeld met tweederde zal worden verminderd, door een combinatie van HIPC-schuldverlichting, traditionele schuldverlichting door de Club van Parijs crediteurlanden en additionele bilaterale schuldverlichting door donorlanden. Ook blijkt uit dit rapport dat de 26 landen die nu het beslispunt hebben bereikt door het HIPC-initiatief jaarlijks bijna de helft besparen op rente en aflossing. Als gevolg van HIPC zullen de overheidsuitgaven voor sociale doeleinden in de eerste 26 HIPC-landen stijgen van gemiddeld 6% BBP (1999) naar ruim 9% BBP (2002 en later). Ook hier zijn overigens grote verschillen te zien tussen landen. Zoals ook in het antwoord bij vraag 2 is aangegeven, kunnen de crediteuren besluiten om aanvullende schuldverlichting te verstrekken (topping up) als op het zgn. eindpunt blijkt dat HIPC-landen geen houdbaar schuldniveau kunnen bereiken vanwege dergelijke exceptionele exogene schokken. </antwoord>
      <antwoord nummer="5" voetnoot="1 2 3">Nu HIPC mede dankzij Nederland op de agenda van het Development Committee staat zullen wij met gelijkgezinde partners een serieuze poging doen om concrete vooruitgang te boeken in de financiering van het huidige HIPC-Initiatief en de schuldhoudbaarheid op lange termijn. In het verslag van het komende Development Committee zal ik de Kamer hierover informeren. In antwoord op vragen van de leden Koenders en Dijksma <voetnoot nummer="1"/>werd u vorig jaar geïnformeerd over het Nederlandse beleid om HIPC-landen bij te staan wanneer zij worden getroffen door exogene factoren, waaronder ruilvoetverslechtering. Helaas slaagde Nederland er vooralsnog niet in andere donorlanden over te halen tot het inrichten van een apart trustfonds voor het opvangen van financiële schokken in zich kwalificerende PRSP/HIPC-landen. Wel zal binnen het Europees Ontwikkelingsfonds een mechanisme in werking treden waarmee aan ACS-landen (voormalige koloniën van de EU-lidstaten) hulp kan worden geboden in geval van bepaalde exogene schokken, waaronder korte termijn-fluctuaties van exportopbrengsten. De meeste HIPC-landen zijn ACS-land en komen in aanmerking voor dit mechanisme. Nederland zal ook in de toekomst aandacht blijven vragen voor tijdige signalering van exogene schokken en de consequenties daarvan voor de houdbaarheid van de schuld. Nagegaan wordt hoe Nederland bij het geven van incidentele macrosteun het beste met deze nieuwe ontwikkelingen rekening kan houden. Daarnaast zal Nederland blijven wijzen op het belang van markttoegang voor HIPC-landen tot Westerse markten, exportdiversificatie binnen HIPC-landen en goed schuld-management, om de houdbaarheid van de schuld op langere termijn te waarborgen. Bij de IDA-13 onderhandelingen is besloten aan landen met een kwetsbare schuldpositie nieuwe middelen deels te verstrekken in de vorm van schenkingen. HIPC-schuldkwijtschelding is slechts een van de financiële mechanismen om de Millennium Development Goals te kunnen realiseren. Daarom ook is in de Monterrey Consensus <voetnoot nummer="2"/>afgesproken dat enerzijds overheden van ontwikkelingslanden meer inkomsten dienen te genereren en armoedebestrijdingsstrategieën implementeren, en anderzijds donoren meer ODA beschikbaar zullen stellen, deze effectiever gaan inzetten, handelsmogelijkheden voor ontwikkelingslanden worden verruimd en buitenlandse investeringen dienen te worden gestimuleerd. Deze mobilisatie van interne en externe middelen, alsmede het bevorderen van een gunstig ondernemingsklimaat dient ertoe te leiden dat de economische groei in de ontwikkelingslanden krachtig genoeg wordt gestimuleerd om het behalen van de MDG’s mogelijk te maken. De WSSD <voetnoot nummer="3"/>Conferentie van Johannesburg heeft de Monterrey Consensus herbevestigd en voorzien van aanvullende afspraken tbv duurzame economische ontwikkeling, en heeft samenwerking met zowel overheden, maatschappelijke organisaties en private partijen aangemoedigd. Nederland zal voor deze zaken ook in de toekomst aandacht blijven vragen. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="174" documentjaargang="2001-2002">Aanhangsel Handelingen, nr. 174, vergaderjaar 2001–2002.</noot>
         <noot nummer="2">Slotverklaring van de Financing for Development Conferentie, 18–22 maart 2002</noot>
         <noot nummer="3">World Summit on Sustainable Development Conferentie, 29 augustus–2 september 2002</noot>
      </noten>
   </antwoorden>
</kvr>
