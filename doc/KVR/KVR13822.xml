<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Hindriks (PvdA) aan de ministers van Economische Zaken en van Justitie over de uitspraak van de Tuchtraad in de zaak Peper. (Ingezonden 17 mei 2001); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13822
</item>
         <item attribuut="Inhoud">Vragen over de conclusies van het rapport Berenschot over de onafhankelijkheid van accountants, mede in het licht van de uitspraak van de Tuchtraad in de zaak KPMG en ex-burgemeester Peper.</item>
         <item attribuut="Rubriek">Bedrijfsleven en industrie (Accountancy en administratie) Staats- en bestuursrecht (Gemeenten)</item>
         <item attribuut="Trefwoorden">Accountants Ambtsmisdrijven</item>
         <item attribuut="Vindplaats">Kamervragen met antwoord 2000-2001, nr. 1312, Tweede Kamer</item>
         <item attribuut="Vraagnr_bij_indiening">2000110750</item>
         <item attribuut="Afkomstig_van">Economische Zaken (EZ)</item>
         <item attribuut="Indiener">
            <persoon partij="PvdA">Hindriks</persoon>
         </item>
         <item attribuut="Datum_reaktie">2001-06-12</item>
         <item attribuut="Datum_indiening">2001-05-17</item>
         <item attribuut="Document-id">KVR13822</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2741" allpagenumbers="2741 2742" vetnummer="2000110750" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13822" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1312" onderwerp="" indiendatum="2001-05-17">
         <vrager partij="PvdA" oorsprong="parlement">Hindriks</vrager>
         <vraagt-aan>de ministers van Economische Zaken en van Justitie</vraagt-aan>
      </vraagdata>
      <antwoorddata antwoorddatum="2001-06-12">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Kent u de conclusies van het rapport Berenschot over de onafhankelijkheid van accountants? Hoe beoordeelt u, in het licht van de uitspraak van de Tuchtraad <voetnoot nummer="1"/>in de zaak Peper de conclusies ter zake van het functioneren van de accountancy? </vraag>
      <vraag nummer="2" voetnoot="2">Overweegt u, nu de Tuchtraad de Gedrag- en Beroepsregels (GBR) van Nivra en Novaa bepalend acht voor haar oordeel <voetnoot nummer="2"/>, in overleg met Nivra en Novaa de GBR nader te beschouwen? Hoe beoordeelt u de effectiviteit van de bepalingen in het GBR met betrekking tot onafhankelijkheid? </vraag>
      <vraag nummer="3" voetnoot="3">Heeft de vaststelling door de Tuchtraad dat voor «forensisch» accountants de GBR onverkort van toepassing zijn <voetnoot nummer="3"/>, gevolgen of moet die gevolgen hebben voor de mate waarin «forensisch» accountants zich bewegen op het terrein van opsporing? Op welke wijze wilt u de begrenzing van opsporingstaken uit het publieke domein en de accountancytaken in het private domein nader vormgeven? </vraag>
      <vraag nummer="4" voetnoot="4 5">Hoe beoordeelt u, nu de Tuchtraad de klacht met betrekking tot de oproep om desgewenst anonieme informatie te verstrekken heeft afgewezen <voetnoot nummer="4"/>, het afwijzen van verzoeken tot openbaring van de gevormde dossiers? <voetnoot nummer="5"/>
      </vraag>
      <vraag nummer="5" voetnoot="6">Hoe beoordeelt u de omkering van bewijslast <voetnoot nummer="6"/>, mede in relatie tot de bevindingen van het Openbaar Ministerie? Is het accountants naar uw oordeel toegestaan om feiten en omstandigheden als gevolg van accountancywetgeving en GBR anders te beoordelen dan in de rechtspraak gebruikelijk is? </vraag>
      <vraag nummer="6">Hoe beoordeelt u, nu de Tuchtraad oordeelt dat betrokkenen de «eer van de stand» hebben geschonden en dat het aan een «deugdelijke grondslag» en «aan duidelijkheid» heeft ontbroken doch geen maatregel oplegt , de verhouding tussen de geconstateerde schending en het ontbreken van een maatregel? Is dit voor u aanleiding in overleg te treden met de Tuchtraad, dan wel Nivra en Novaa over de vraag of het gewenst is minimumsancties aan schendingen van de GBR te verbinden? </vraag>
      <noten afkomstig="vraag">
         <noot nummer="7"/>
         <noot nummer="1" datum="2001-05-8" bron="De Tuchtraad voor accountants heeft drie klachten van klager A. Peper gegrond verklaard. Zie de beslissing in de zaak R232 van Dr. A. Peper tegen R. C. Crouwel, R. Rozekrans en J. ten Wolde. Uitgesproken in het openbaar">De Tuchtraad voor accountants heeft drie klachten van klager A. Peper gegrond verklaard. Zie de beslissing in de zaak R232 van Dr. A. Peper tegen R. C. Crouwel, R. Rozekrans en J. ten Wolde. Uitgesproken in het openbaar, 8 mei 2001</noot>
         <noot nummer="2">Gedrag-en Beroepsregels Registeraccountants 1994. Zie pagina 13 van de Beslissing</noot>
         <noot nummer="3">Beslissing pagina 13</noot>
         <noot nummer="4">Beslissing 4.13 en 4.14</noot>
         <noot nummer="5">De verzoeken werden gericht aan de gemeente Rotterdam en KPMG. De betreffende dossiers zijn aanwezig ten kantore van KPMG Forensic</noot>
         <noot nummer="6" titel="heeft zich geen oordeel kunnen vormen">In het door klager A. Peper bedoelde verslag komt het accountantsoordeel voor dat «de functionaliteit niet kon worden vastgesteld». In accountantskringen is het oordeel «heeft zich geen oordeel kunnen vormen» in vergelijkbare situaties niet ongebruikelijk. De raad van Tucht oordeelt dat niet aannemelijk is geworden dat bedoelde oordelen onvoldoende grondslag zouden hebben omdat klager niet heeft aangetoond of aannemelijk gemaakt dat bevindingen niet juist zouden zijn</noot>
         <noot nummer="7">Beslissing 4.33</noot>
      </noten>
   </vragen>
   <antwoorden aantal="4">
      <antwoord nummer="1" voetnoot="1">Ja. In antwoorden op de schriftelijke vragen die mij zijn gesteld op 2 april jl. <voetnoot nummer="1"/>heb ik geantwoord dat ik voornemens ben om in het kader van de evaluatie van de accountantswetgeving met voorstellen te komen om de onafhankelijkheid steviger te waarborgen. Daarbij zal ik ook nader ingaan op de conclusies van Berenschot. Ik zal de Kamer hierover op korte termijn verder informeren. Voor de goede orde merk ik op dat de Raad van Tucht de klacht die betrekking had op de bepalingen over «onafhankelijkheid» en «onpartijdigheid» in respectievelijk artikel 9 en 24 van de verordening op de Gedrags- en Beroepsregels niet gegrond heeft verklaard. De klachten die door de Raad van Tucht wel gegrond zijn verklaard hebben betrekking op de artikelen 5 en 11 over respectievelijk de «eer van stand» en de «deugdelijke grondslag». Ik heb vooralsnog dan ook geen reden om aan te nemen dat in deze zaak de onpartijdigheid en onafhankelijkheid van accountants in het geding zijn geweest. </antwoord>
      <antwoord nummer="2 en 6">Zoals in de beantwoording van vraag 1 aangegeven, zal ik in het kader van de evaluatie nader ingaan op het functioneren van het stelsel van Gedrags- en Beroepsregels. Daarbij zal ook de effectiviteit van de tuchtrechtelijke handhaving aan bod komen. Dit staat voor mij overigens los van de tuchtzaak van de heer Peper tegen KPMG. </antwoord>
      <antwoord nummer="3" voetnoot="2">De minister van Justitie heeft bij brief van 26 april jl. <voetnoot nummer="2"/>aan de Tweede Kamer aangegeven dat hij de taken en bevoegdheden van private opsporingsinstanties in heroverweging zal nemen. Het gaat hierbij primair om een nadere normering van de activiteiten van particuliere recherchebureaus, maar deze zal tevens zijn weerslag kunnen hebben op de activiteiten van forensisch accountants aangezien deze niet over bijzondere bevoegdheden beschikken op het gebied van de opsporing. Ter zake zal de minister van Justitie een stuurgroep instellen. In het najaar van 2001 zal hij de Tweede Kamer nader berichten. De discussie over de positie van de forensisch accountants kan daarnaast niet los gezien worden van het bredere perspectief van de discussie over de onpartijdigheid en onafhankelijkheid van de accountant. De Raad van Tucht stelt immers duidelijk dat de Gedrags- en Beroepsregels voor accountants, waarin de vereisten ten aanzien van onafhankelijkheid en onpartijdigheid zijn opgenomen, ook onverkort van toepassing zijn op forensisch accountants. </antwoord>
      <antwoord nummer="4 en 5">De Raad van Tucht heeft als doel het beteugelen van misslagen van accountants in de uitoefening van hun beroep, van inbreuken op verordeningen van de beroepsorganisaties en van schendingen van de eer van stand van accountants. De vergelijking met de civiele rechtspraak of het strafrecht gaat gezien deze specifieke doelstelling niet op. Daarnaast is het zo dat de heer Peper in de betreffende zaak de klagende partij is en daardoor een zekere bewijslast draagt. Er is dan ook geen sprake van omkering van de bewijslast. Tenslotte is niet aan mij om uitspraken van de Raad van Tucht inhoudelijk van commentaar te voorzien. Daarmee zou ik de onafhankelijke positie van de tuchtrechtspraak immers op een ongewenste manier aantasten. Dit geldt des te meer daar de beroepstermijn nog niet verstreken is. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1115" documentjaargang="2000-2001">Aanhangsel Handelingen, nr. 1115, vergaderjaar 2000–2001.</noot>
         <noot nummer="2">Just 2000, nr. 365</noot>
      </noten>
   </antwoorden>
</kvr>
