<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rietkerk (CDA) aan de ministers van Binnenlandse Zaken en Koninkrijksrelaties en Justitie over gebruik van camera's bij het tegengaan van geweld. (Ingezonden 31 december 1998); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR8650
</item>
         <item attribuut="Inhoud">Betreft cameratoezicht als aanvullende maatregel tegen geweld op straat, en bemoeilijking daarvan door privacyregels van de Registratiekamer.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Staats- en bestuursrecht (Privacy)</item>
         <item attribuut="Trefwoorden">Mishandeling Openbare orde en veiligheid Privacy Criminaliteitsbestrijding</item>
         <item attribuut="Vindplaats">Kamervragen met antwoord 1998-1999, nr. 734, Tweede Kamer</item>
         <item attribuut="Vraagnr_bij_indiening">2989905220</item>
         <item attribuut="Afkomstig_van">Binnenlandse Zaken (BIZA)</item>
         <item attribuut="Indiener">
            <persoon partij="CDA">Rietkerk</persoon>
         </item>
         <item attribuut="Datum_reaktie">1999-02-04</item>
         <item attribuut="Datum_indiening">1998-12-31</item>
         <item attribuut="Document-id">KVR8650</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1998–1999" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1497" allpagenumbers="1497 1498" vetnummer="2989905220" code="" lopendefooter="Tweede Kamer, vergaderjaar 1998–1999, Aanhangsel" filenaam="KVR8650" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="734" onderwerp="" indiendatum="1998-12-31">
         <vrager partij="CDA" oorsprong="parlement">Rietkerk</vrager>
         <vraagt-aan>de ministers van Binnenlandse Zaken en Koninkrijksrelaties en Justitie</vraagt-aan>
      </vraagdata>
      <antwoorddata antwoorddatum="1999-02-4">
         <antwoorder functie="minister" ministerie="Binnenlandse Zaken en Koninkrijksrelaties">Peper</antwoorder>
         <mede-antwoorder>de minister van Justitie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1 2">Bent u op de hoogte van de berichten over «Zwolle wil extra wapen hebben in strijd tegen geweld op straat; camerabewaking in uitgaanscentrum» <voetnoot nummer="1"/>en het NOS-journaal over het gebruik van camera’s tegen onder andere geweld op straat in Ede <voetnoot nummer="2"/>? </vraag>
      <vraag nummer="2">Hebben politie en horeca reeds diverse malen aangedrongen op cameratoezicht als aanvullende maatregel tegen geweld op straat? Wat is uw mening hierover? </vraag>
      <vraag nummer="3">Is het waar dat de strenge privacyregels van de Registratiekamer gebaseerd op de Wet op de privacy het gebruik van cameratoezicht tegen onder andere straatgeweld bemoeilijken? Zo ja, wat is hier de reden van? </vraag>
      <vraag nummer="4">Kunnen plaatsen als Groningen, Nijmegen, Den Haag, Amsterdam, Leeuwarden, Venlo en Zwolle ook gebruik gaan maken van cameratoezicht, nu er in Ede een project van start is gegaan met camera’s of lopen deze initiatieven tegen de Wet op de privacy aan? </vraag>
      <vraag nummer="5">Bent u van mening dat de Wet op de privacy moet worden aangepast, wanneer goede initiatieven van cameratoezicht steeds bij wijze van experiment aangemeld moeten worden en een aparte beoordeling vragen door de Registratiekamer? Zo ja, op welke onderdelen en op welke termijn komt u met voorstellen hierover? </vraag>
      <noten afkomstig="vraag">
         <noot nummer="1" datum="1998-12-24" bron="Zwolse Courant">Zwolse Courant, 24 december 1998</noot>
         <noot nummer="2" datum="1998-12-28" bron="NOS Journaal">NOS Journaal, 28 december 1998</noot>
      </noten>
   </vragen>
   <antwoorden aantal="3">
      <antwoord nummer="1 en 2">Blijkens berichten in de media worden door verschillende instanties uitspraken gedaan over de wenselijkheid van cameratoezicht ter preventie van geweld op straat. Ook recentelijk naar aanleiding van het schietincident in Gorinchem is de roep om gebruik van cameratoezicht opgeleefd. Tijdens de «Twaalf steden-debatten» over geweld op straat is eveneens over cameratoezicht gesproken. In een aantal gemeenten bestaan ook reeds plannen voor het gebruik van camera’s. In Ede zijn eind vorig jaar camera’s in gebruik genomen in het uitgaanscentrum. In het kader van het veiligheidsbeleid is het in beginsel aan het lokale niveau om te beoordelen of naar de plaatselijke omstandigheden en in overleg met de relevante partners aldaar, cameratoezicht nodig en wenselijk is. Wij juichen de plannen van de gemeenten toe omdat zij sporen met de maatregelen die het kabinet wenselijk acht om geweld op straat te voorkomen en te bestrijden. </antwoord>
      <antwoord nummer="3 en 4">In de Notitie Cameratoezicht (kamerstukken II 1997/98, 25 760, nr. 1) van onze ambtsvoorgangers is aangegeven onder welke voorwaarden het gebruik van camera’s voor toezicht en beveiliging in het licht van de bescherming van de persoonlijke levenssfeer mogelijk is. Daarin wordt ook stilgestaan bij de regels ten aanzien van cameratoezicht die voortvloeien uit de Wet persoonsregistraties. De wet stelt een algemeen normatief kader voor het aanleggen en gebruiken van persoonsregistraties. De aanleg van een verzameling videobanden valt onder omstandigheden binnen de reikwijdte van deze wet. De Registratiekamer heeft een rol bij de advisering over de toepassing van de wettelijke regels, doch heeft niet de bevoegdheid eigen regels te stellen. Evenmin is in beginsel toestemming van de Registratiekamer vereist voor het gebruik van camera’s voor toezicht en beveiliging. Zoals in alle gevallen waarin een afweging moet worden gemaakt tussen tegengestelde belangen, zou het onverkort tot zijn recht laten komen van één van beide belangen, blijk geven van een onjuiste afweging. In het geval van camera’s moet in het concrete geval het privacybelang worden afgewogen tegen het belang van de veiligheid van burgers op voor het publiek toegankelijke plaatsen. Ons zijn geen gegevens bekend dat op grond van de wet het privacybelang zo zwaar zou moeten wegen dat een onaanvaardbaar risico voor de veiligheid daarvan het gevolg zou zijn. Aan een afweging valt in ons rechtsbestel echter niet te ontkomen. De randvoorwaarden bij cameragebruik, zoals die voortvloeien uit de Wet persoonsregistraties en zijn beschreven in de eerdergenoemde Notitie Cameratoezicht, houden onder meer in dat het gebruik kenbaar moet zijn en dat het doel waarvoor de camera’s worden gebruikt vooraf bepaald en omschreven moet worden. Bij de beantwoording van de vraag of camera’s mogen worden ingezet, moet ook in de beschouwing worden betrokken of het beoogde doel niet op andere, minder ingrijpende manier kan worden bereikt. Ook de effectiviteit van het gebruik moet kritisch worden bezien. Bedacht zij dat het gebruik van camera’s zonder andere beveiligingsmaatregelen in de regel niet voldoende is. In de hierboven genoemde Notitie Cameratoezicht is evenwel ook de vraag gerezen of het gebruik van camera’s in het kader van de openbare orde steeds een voldoende grondslag in de bestaande bevoegdheden op dat terrein heeft. Deze vraag rijst met name bij het gebruik van camera’s in een gebied waar het gedrag van mensen doorgaans een bepaalde intimiteit heeft, zoals bijvoorbeeld in prostitutiegebieden. Er bestaat een zeker risico dat de toepassing van cameratoezicht in dergelijke gebieden – nog even los gezien van het feit dat meestal tevens sprake is van het verzamelen van persoonsgegevens – een inbreuk op de privacy oplevert en derhalve een specifieke wettelijke grondslag behoeft. In het kader van de Notitie Cameratoezicht is gemeld dat dit vraagstuk bezien zal worden in een breder kader, te weten in het kader van het onderzoek naar de verhouding tussen de bevoegdheden op het terrein van de handhaving van de openbare orde en het recht op privacy (zie kamerstukken II, 1996/97, 25 232, nr. 3 blz. 10). Daarbij zullen ook de actuele ontwikkelingen rond de toepassing van cameratoezicht alsmede het aspect van de rechtszekerheid worden betrokken. </antwoord>
      <antwoord nummer="5">Er zijn vele uiteenlopende wetten die de privacy beschermen. De Wet persoonsregistraties is een regeling voor de opslag van persoonsgegevens. Eén van de doeleinden van deze wet is de privacy te beschermen in verband met dergelijke gegevens. Deze wet zal worden opgevolgd door de Wet bescherming persoonsgegevens. Een voorstel daartoe is aanhangig bij de Tweede Kamer (kamerstukken II 1997–1998, 25 892). Geen van beide wetten werpen beletselen op voor goede initiatieven van cameratoezicht, waarbij ik ervan uitga dat daarbij het gebruik van camera’s ook goed is afgewogen tegen het belang van de bescherming van de persoonlijke levenssfeer. Dit recht is binnen onze nationale rechtsorde verwoord in artikel 10 van de Grondwet. Zoals wij reeds eerder in het kader van deze antwoorden aangaven, bezinnen wij ons nog op de noodzaak van een specifieke regeling met betrekking tot cameratoezicht in het kader van de handhaving van de openbare orde. Wij streven er naar u dit voorjaar nog over dit onderwerp nader te berichten. </antwoord>
      <noten afkomstig="antwoord"/>
   </antwoorden>
</kvr>
