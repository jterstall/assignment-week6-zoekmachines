<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="8">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Tonkens (GroenLinks) aan de minister van Volksgezondheid, Welzijn en Sport over de verzwegen besmetting van 60.000 mensen met een hepatitis C virus. (Ingezonden 16 januari 2003); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR17132
</item>
         <item attribuut="Inhoud">Vragen over een bericht in het programma 'AVRO Radio 1 op de middag' (13 januari 2003), waarin gesteld is dat ziekenhuizen al jaren lang verzuimen om patiënten te informeren over het feit dat zij door middel van donorbloed geïnfecteerd (kunnen) zijn met hepatitis-C en dus leverklachten kunnen krijgen.</item>
         <item attribuut="Rubriek">Gezondheidszorg (Ziekten en ziektepreventie)</item>
         <item attribuut="Trefwoorden">Bloedtransfusies Infectieziekten</item>
         <item attribuut="Vindplaats">Kamervragen met antwoord 2002-2003, nr. 737, Tweede Kamer</item>
         <item attribuut="Vraagnr_bij_indiening">2020305760</item>
         <item attribuut="Afkomstig_van">Volksgezondheid, Welzijn en Sport (VWS)</item>
         <item attribuut="Indiener">
            <persoon partij="GroenLinks">Tonkens</persoon>
         </item>
         <item attribuut="Datum_reaktie">2003-02-05</item>
         <item attribuut="Datum_indiening">2003-01-16</item>
         <item attribuut="Document-id">KVR17132</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2002–2003" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1549" allpagenumbers="1549 1550" vetnummer="2020305760" code="" lopendefooter="Tweede Kamer, vergaderjaar 2002–2003, Aanhangsel" filenaam="KVR17132" issn-nummer="ISSN 0921 - 7398" uitgever="Sdu Uitgevers ’s-Gravenhage 2003"/>
      <vraagdata vraagnummer="737" onderwerp="" indiendatum="2003-01-16">
         <vrager partij="GroenLinks" oorsprong="parlement">Tonkens</vrager>
         <vraagt-aan>de minister van Volksgezondheid, Welzijn en Sport</vraagt-aan>
      </vraagdata>
      <antwoorddata antwoorddatum="2003-02-5">
         <antwoorder functie="staatssecretaris" ministerie="Volksgezondheid, Welzijn en Sport">Ross-van Dorp</antwoorder>
         <mede-antwoorder/>
      </antwoorddata>
   </meta>
   <vragen aantal="8">
      <vraag nummer="1" voetnoot="1">Kent u het bericht dat er in Nederland 60.000 mensen besmet zijn met het virus hepatitis C dat leverklachten oplevert, en uiteindelijk dodelijk kan zijn en dat 50.000 van hen onwetend zijn van hun besmetting? <voetnoot nummer="1"/>
      </vraag>
      <vraag nummer="2">Onderschrijft u deze bevindingen, die door de Hepatitis Stichting en professor J. van Hattum van het Universitair Medisch Centrum naar buiten zijn gebracht? </vraag>
      <vraag nummer="3">Is het waar dat ziekenhuizen al 10 jaar lang verzuimen om patiënten te informeren over het feit dat zij door middel van donorbloed geïnfecteerd (kunnen) zijn met hepatitis C? </vraag>
      <vraag nummer="4">Wat onderneemt u, of heeft u ondernomen, om dit verzuim ongedaan te maken? </vraag>
      <vraag nummer="5">Deelt u de mening dat het zowel vanwege de gezondheid van de betrokkene zelf als uit oogpunt van volksgezondheid in het algemeen (en oplopende kosten van behandeling in een later stadium van de besmetting) noodzakelijk is besmette patiënten snel te behandelen? </vraag>
      <vraag nummer="6">Waarom bent u niet bereid om door middel van een actieve campagne mensen die besmet zijn op te sporen, en te wijzen op testmogelijkheden en verbeterde behandelingsmethoden? </vraag>
      <vraag nummer="7">Wat onderneemt u om het door een woordvoerder van uw ministerie gesignaleerde gebrek aan kennis over het virus bij huisartsen en specialisten op te heffen? </vraag>
      <vraag nummer="8">Bent u bereid op korte termijn een expertisecentrum hepatitis C op te zetten, en middelen uit te trekken voor een korte en effectieve campagne en de Kamer daarover zo snel mogelijk te informeren? </vraag>
      <noten afkomstig="vraag">
         <noot nummer="1" datum="2003-01-13" bron="AVRO radio 1 op de middag">AVRO radio 1 op de middag, 13 januari 2003</noot>
      </noten>
   </vragen>
   <antwoorden aantal="8">
      <antwoord nummer="1">Ja. </antwoord>
      <antwoord nummer="2">Ik onderschrijf de bevindingen dat er, voordat de test voor hepatitis C werd ingevoerd, mensen besmet zijn geraakt door het hepatitis C virus. Ik wil hierbij wel aantekenen dat het aantal van 60.000 een schatting betreft. De Gezondheidsraad schatte in 1997 het totaal aantal mensen besmet met het hepatitis C virus op 15.000 tot 60.000 mensen (zie rapport «Opsporing en behandeling van mensen met hepatitis C», 1997/19). Een deel hiervan is vóór 1991 besmet geraakt door bloedtransfusies. </antwoord>
      <antwoord nummer="3">Nee. Uit het hierboven reeds aangehaalde rapport van de Gezondheidsraad blijkt dat er een actieve en gerichte lookback is opgestart om alle ontvangers van besmet bloed op te sporen na het beschikbaar komen van de test voor hepatitis C. Bij de evaluatie van die lookback door de federatie van de Nederlandse Rode Kruis Bloedbanken bleek dat er van de 577 bloedproducten van hepatitis C positieve donors er 368 gebruikt zijn. Daarvan konden 115 ontvangers niet worden achterhaald en van 125 ontvangers werd geen bericht terug ontvangen. Van de overige 125 ontvangers waren er 22 niet traceerbaar en 59 overleden. Van de 44 opgespoorde levende ontvangers bleken er 8 niet getest te willen worden. Van de geteste patiënten waren er 31 hepatitis C positief, 5 negatief. Het bleek dus erg moeilijk om ontvangers van hepatitis C positieve bloedproducten op te sporen. Het College voor de Bloedtransfusie voorzag dit reeds in 1991, omdat de administratie in ziekenhuizen op dat moment hier niet op ingericht was. Momenteel is de traceerbaarheid van donor naar ontvanger en vice versa overigens wel gewaarborgd. Naast de gerichte lookback heeft de Gezondheidsraad in haar rapport ook de werkzaamheid van een algemene opsporingsactie onderzocht, mede gebaseerd op ervaringen in het buitenland. De Raad concludeerde dat zowel de algemene als de gerichte lookback niet efficiënt zijn en niet moeten worden nagestreefd. Het standpunt van de toenmalige minister van VWS, waarin zij de aanbevelingen van de Gezondheidsraad heeft overgenomen (3 juli 1998, GZB/GZ 98-3132), onderschrijf ik. </antwoord>
      <antwoord nummer="4">Zoals in mijn antwoord op vraag 3 is aangegeven concludeerde de Gezondheidsraad in 1997 dat zowel een algemene als een gerichte lookback niet efficiënt zijn en niet moeten worden nagestreefd. In plaats daarvan heeft de gezondheidsraad aanbevolen om de mensen in risicogroepen te informeren over de ziekte, zodat zij zelfstandig de beslissing kunnen nemen om zich in verband met een mogelijke hepatitis C besmetting tot huisarts of GGD te wenden en zich, zo nodig, te laten behandelen. De Gezondheidsraad achtte het destijds wél noodzakelijk dat vóórdat wordt overgegaan tot voorlichting aan de bevolking, allereerst (huis)artsen beter worden (bij)geschoold. Op deze manier zijn zij beter in staat vragen die door de voorlichtingscampagne worden opgeroepen adequaat te beantwoorden. Zoals ik hierboven reeds heb aangegeven, onderschrijf ik het standpunt van de toenmalige minister van VWS. In lijn met dit standpunt is aan Zorg Onderzoek Nederland (ZON, het huidige ZonMw) gevraagd om activiteiten te ondernemen om allereerst de deskundigheid bij huisartsen en specialisten te bevorderen. Deze activiteiten zijn inmiddels afgerond. In november 2002 heeft het Nationaal Hepatitis Centrum (NHC) een zogenaamde expertmeeting georganiseerd met diverse deskundigen en betrokkenen op het terrein van hepatitis C, waaronder medewerkers van het Ministerie van VWS. Deze bijeenkomst vormde een eerste oriëntatie op de eventuele opzet van een voorlichtingscampagne over deze ziekte. Ik ben voornemens om in overleg met de beroepsgroep en patiëntenverenigingen verder na te gaan wat de mogelijkheden zijn voor een voorlichtingscampagne op korte termijn. </antwoord>
      <antwoord nummer="5">Het is niet mogelijk om alle patiënten daadwerkelijk effectief te behandelen. Zo komt niet iedereen voor een behandeling in aanmerking. Dit geldt bijvoorbeeld voor mensen met een hartafwijking, of mensen met een verminderde afweer, omdat bij deze patiënten de bijwerkingen van de therapie te belastend zijn. Er moet bij iedere individuele patiënt steeds de afweging gemaakt worden tussen de kans op succes enerzijds en de mogelijke bijwerkingen van de medicatie anderzijds. De behandeling heeft bij minder dan de helft van de patiënten resultaat, hoewel ook in dat geval niet gegarandeerd kan worden dat het virus niet toch weer de kop opsteekt. Ondanks deze matige slagingskans van de therapie, zal niet iedereen voor een behandeling kiezen of kunnen kiezen en biedt medicatie dus helaas niet altijd een uitweg. </antwoord>
      <antwoord nummer="6">Ik ben hiertoe wel bereid. Zie hiervoor ook het antwoord op vraag 4 waarin ik heb aangegeven met betrokkenen een zorgvuldige oplossing te willen zoeken. </antwoord>
      <antwoord nummer="7">Zoals ik in het antwoord op vraag 4 heb aangegeven, heeft ZON in opdracht van de toenmalige Minister van VWS, diverse activiteiten ondernomen om de kennis over hepatitis C bij de beroepsgroep te verhogen. Zo is er in 2001 een cahier voor deskundigheidsbevordering ontwikkeld. Het scholingscahier sluit aan bij de huisartsenrichtlijnen voor preventie en beleid bij virushepatiden, zoals die omschreven worden in de standaard «Virushepatiden en andere leveraandoeningen» van het Nederlands Huisartsen Genootschap (NHG). Deze informatie is ook reeds opgenomen in het starterspakket van alle huisartsenopleidingen en zal worden opgenomen in het nascholingspakket van de NHG. Naast dit cahier zijn er twee, praktisch toepasbare instrumenten ontwikkeld voor de beoordeling van laboratoriumuitslagen en een overzicht van beslispunten. Zowel deze instrumenten als het scholingscahier zijn naar alle huisartsen in Nederland gezonden. Voor internisten zijn drie geaccrediteerde scholingen georganiseerd waaraan 129 internisten uit meer dan de helft van de ziekenhuizen in Nederland hebben deelgenomen. Ten slotte verleen ik het Nationaal Hepatitis Centrum (NHC) vanaf het jaar 1998 structurele financiële ondersteuning voor hun activiteiten met betrekking tot de voorlichting over hepatitis, waaronder hepatitis C. Dit centrum verstrekt informatie over alle aspecten van de ziekte. Naast vragen van de algemene bevolking, worden ook vragen uit de beroepsgroep behandeld. Ik ben van mening dat ik met bovengenoemde activiteiten voldoende randvoorwaarden heb gecreëerd om het kennisniveau over hepatitis C bij de beroepsgroep op niveau te brengen. Ik acht het de verantwoordelijkheid van de beroepsgroep zélf om mogelijke kennisachterstanden die eventueel nog zouden bestaan, te signaleren en op te heffen. </antwoord>
      <antwoord nummer="8">Op dit moment ben ik van mening dat een expertisecentrum hepatitis C niet nodig is. Het Nationaal Hepatitis Centrum (NHC) vervult een belangrijke rol in de voorlichting van bevolking en beroepsgroep (zie ook mijn antwoord op vraag 7) en maakt de oprichting van een expertisecentrum hepatitis C mijns inziens overbodig. </antwoord>
      <noten afkomstig="antwoord"/>
   </antwoorden>
</kvr>
