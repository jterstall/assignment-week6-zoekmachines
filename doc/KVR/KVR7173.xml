<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Koekkoek (CDA) over wachtlijsten voor ZMOK en ZMLK-scholen. (Ingezonden 9 april 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR7173
</item>
         <item attribuut="Inhoud">De vragen gaan onder meer in op gevallen van schorsing van leerlingen in het basisonderwijs bij gebrek aan plaats op een ZMOK-school.</item>
         <item attribuut="Rubriek">Basisonderwijs (Algemeen) Speciaal onderwijs (Algemeen)</item>
         <item attribuut="Trefwoorden">Basisonderwijs Speciaal onderwijs</item>
         <item attribuut="Vindplaats">Kamervragen met antwoord 1997-1998, nr. 1272, Tweede Kamer</item>
         <item attribuut="Afkomstig_van">Onderwijs, Cultuur en Wetenschappen</item>
         <item attribuut="Indiener">
            <persoon partij="CDA">Koekkoek</persoon>
         </item>
         <item attribuut="Datum_reaktie">1998-05-28</item>
         <item attribuut="Datum_indiening">1998-04-09</item>
         <item attribuut="Document-id">KVR7173</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2601" allpagenumbers="2601 2602" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR7173" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1272" onderwerp="" indiendatum="1998-04-9">
         <vrager partij="CDA" oorsprong="parlement">Koekkoek</vrager>
         <vraagt-aan/>
      </vraagdata>
      <antwoorddata antwoorddatum="1998-05-28">
         <antwoorder functie="staatssecretaris" ministerie="Onderwijs, Cultuur en Wetenschappen">Netelenbos</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1">Is er op dit moment sprake van wachtlijsten voor ZMOK- en ZMLK-scholen? </vraag>
      <vraag nummer="2">Kunt u een actueel overzicht per school geven van het aantal toelaatbare kinderen waarvoor (nog) geen plaats is? </vraag>
      <vraag nummer="3">Is het u bekend dat leerlingen in het basisonderwijs in sommige gevallen moeten worden geschorst omdat zij onhanteerbaar zijn, zonder dat voor hen plaats is op een ZMOK-school? </vraag>
      <vraag nummer="4">Wat doe u om aan het plaatsgebrek op ZMOK- en ZMLK-scholen een einde te maken? </vraag>
      <noten afkomstig="vraag"/>
   </vragen>
   <antwoorden aantal="4">
      <antwoord nummer="1">Ik heb de Inspectie van het Onderwijs gevraagd in kaart te brengen of er sprake is van wachtlijsten bij de betreffende schoolsoorten. Voor zover de informatie van de inspectie reikt, doen zich op uiterst beperkte schaal plaatsingsproblemen voor op ZMLK- en ZMOK-scholen. Vrijwel steeds kan ervan uitgegaan worden dat die problemen uiterlijk bij aanvang van het schooljaar 1998–1999 zullen zijn opgelost. </antwoord>
      <antwoord nummer="2">Volgens de inspectie-rapportage komen in het onderwijs voor zeer moeilijk lerende kinderen (zmlk) thans vrijwel geen wachtlijsten voor. Enkele scholen in de provincies Utrecht en Zuid-Holland hebben wachtlijsten, maar deze zullen vóór of direct na de komende zomervakantie zijn verdwenen door toelating van de betreffende kinderen. In de regio Rotterdam doen zich op twee scholen wachtlijstenproblemen voor met autistische kinderen. Deze scholen, die verstandelijk gehandicapte autisten opvangen, kampen met gebrek aan plaatsingsruimte, waarvan op dit moment niet te voorzien is op welke termijn dit zal zijn opgelost. Andere zmlk-scholen, die elders in het land autistische kinderen opvangen, kennen dit probleem thans niet. Het betreft hier dus een zeer specifieke categorie zmlk-geïndiceerde kinderen. In het onderwijs voor zeer moeilijk opvoedbare kinderen (zmok) doen zich op beperkte schaal wachtlijstproblemen voor. Deze problemen concentreren zich in het voortgezet speciaal onderwijs, met name op scholen die gelieerd zijn aan internaten. Het probleem ligt dan overigens in vrijwel alle gevallen bij het internaat dat met capaciteitsproblemen kampt. In het algemeen is het zo dat kinderen/jongeren bij plaatsing in het internaat «automatisch» instromen op de school. Bij de scholen, die geen directe relatie met een residentiële voorziening hebben beperkt de wachtlijst zich tot een gering aantal kinderen, waarvan plaatsing direct na de komende zomervakantie te verwachten is. Leerlingen in de basisschoolleeftijd die een zmok-indicatie hebben, maar op dit moment geen enkele school bezoeken, kent de inspectie uitsluitend in de regio Den Haag. Het gaat daarbij om vier kinderen, waarvan de ouders zich overigens niet met een bemiddelingsverzoek tot de inspectie hebben gewend. </antwoord>
      <antwoord nummer="3">Mij is de afgelopen maanden ter ore gekomen dat in incidentele gevallen leerlingen bij gebrek aan adequate opvang thuis komen te zitten. Dit vind ik onwenselijk en onaanvaardbaar. Leerlingen die door de Regionale Verwijzingscommissie voor een onderwijssoort geïndiceerd zijn, moeten door de desbetreffende scholen ook worden opgevangen. Plaatsgebrek c.q. huisvestingsproblemen kunnen hooguit tijdelijk een probleem vormen. Voor alle geïndiceerde leerlingen worden middelen beschikbaar gesteld en kan/moet altijd binnen de geldende regelingen voor een oplossing gezorgd kunnen worden. </antwoord>
      <antwoord nummer="4">De rapportage van de inspectie geeft aan dat slechts in incidentele gevallen sprake is van plaatsgebrek van leerlingen. Dit is voor mij geen aanleiding om structurele maatregelen te treffen. Overigens wijs ik u er op dat het leerrecht van leerlingen en in relatie daarmee de toelatingsplicht van scholen, in het wetsvoorstel Leerlinggebonden Financiering zodanig zullen worden aangescherpt, dat de waarborgen voor daadwerkelijke plaatsing van geïndiceerde leerlingen verbeterd worden. Dit wetsvoorstel ligt thans voor advies bij de Raad van State. </antwoord>
      <noten afkomstig="antwoord"/>
   </antwoorden>
</kvr>
