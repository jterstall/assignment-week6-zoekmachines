<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Velzen (SP) aan de staatssecretaris van Volkshuisvesting, Ruimtelijke Ordening en Milieubeheer over de zwaar vervuilde asbestschepen Otapan en Sandrien. (Ingezonden 13 juni 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23463
</item>
         <item attribuut="Inhoud">Vragen over het feit dat twee zwaar vervuilde asbestschepen (Otapan en Sandrien) al vier jaar langs een kade in Amsterdam-Noord liggen. Zijn er plannen de schepen weg te slepen naar het buitenland om daar gesloopt te worden, in strijd met internationale regels (EVOA)?</item>
         <item attribuut="Rubriek">Milieu (Afvalverwerking) Milieu (Gevaarlijke stoffen) Verkeer, vervoer en waterstaat (Havens) Verkeer, vervoer en waterstaat (Schepen)</item>
         <item attribuut="Trefwoorden">Afvalverwerking Gevaarlijke stoffen Havens Schepen</item>
         <item attribuut="Vindplaats">Kamervragen met antwoord 2004-2005, nr. 2051, Tweede Kamer</item>
         <item attribuut="Vraagnr_bij_indiening">2040516420</item>
         <item attribuut="Afkomstig_van">Volkshuisvesting, Ruimtelijke Ordening en Milieubeheer (VROM)</item>
         <item attribuut="Indiener">
            <persoon partij="SP">Van Velzen</persoon>
         </item>
         <item attribuut="Datum_reaktie">2005-07-08</item>
         <item attribuut="Datum_indiening">2005-06-13</item>
         <item attribuut="Document-id">KVR23463</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="4373" allpagenumbers="4373 4374" vetnummer="2040516420" code="0405tkkvr2051" lopendefooter="Tweede Kamer, vergaderjaar 2004–2005, Aanhangsel" filenaam="KVR23463" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="2051" onderwerp="" indiendatum="2005-06-13">
         <vrager partij="SP" oorsprong="parlement">Van Velzen</vrager>
         <vraagt-aan>de staatssecretaris van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2005-07-8">
         <antwoorder functie="staatssecretaris" ministerie="Volkshuisvesting, Ruimtelijke Ordening en Milieubeheer">Van Geel</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het waar dat twee zwaar vervuilde asbestschepen Otapan en Sandrien al vier jaar langs de kade in Amsterdam-Noord liggen zonder dat de voorbestemde sloop is afgerond? Is het tevens waar dat beide schepen binnen de Europese Verordening Overbrenging Afvalstoffen (EVOA) vallen die een milieuverantwoorde verwerking van de aanwezige afvalstoffen voorschrijft, ongeacht het land van verwerking? </vraag>
      <vraag nummer="2" voetnoot="1">Is het waar dat u in samenspraak met het Amsterdamse Havenbedrijf voornemens bent het zwaar vervuilde asbestschip Otapan weg te laten slepen naar het buitenland, omdat de sloopkosten in Nederland veel te hoog worden door de strenge voorwaarden van onze arbeidsinspectie? <voetnoot nummer="1"/>Zo ja, vindt u het wenselijk dat het sterk verontreinigde schip gesloopt wordt onder minder strenge milieu- en arboregels? Zo ja, hoe verhoudt zich dat tot de EVOA? Zo neen, bent u bereid om maatregelen te nemen zodat de Otapan niet op een dergelijk sloopstrand terechtkomt, maar in Nederland gesloopt wordt onder goede milieu- en arbo-voorwaarden? </vraag>
      <vraag nummer="3">Levert de afgetakelde staat van zowel de Sandrien als de Otapan, die onder andere de gevaarlijke asbestsoort amosiet bevatten, risico’s op voor de volksgezondheid? Zo ja, op welke manier? Zo neen, kan het verslepen van één van de schepen risico’s opleveren voor de volksgezondheid? Zo ja, bent u bereid zich in te zetten voor een spoedige sloop van beide schepen in Nederland? Bent u tevens bereid het verslepen van de schepen naar een ander land te voorkomen? Zo neen, waarom niet? </vraag>
      <vraag nummer="4">Is het waar dat de kosten van sloop van de Sandrien hoger uitpakken dan begroot? Zo ja, welke onderzoeken zijn gedaan naar de status van de vervuiling van het schip en wat waren de conclusies? Is het waar dat uw ministerie weigert te betalen voor de extra vervuiling op de Sandrien? Zo ja, waarom? Zo neen, wie gaat de extra kosten betalen? </vraag>
      <vraag nummer="5">Wat is de status van de sloop van de Sandrien? Is het waar dat het schip nog maar voor de helft gesloopt wordt (of is) in afwachting van de schadeclaim voor de eigenaar? Wat is de status van de onderhandelingen met de voormalige Mexicaanse eigenaar en/of de Mexicaanse ambassadeur? Deelt u de mening dat de sloop van zowel de Sandrien als de Otapan prioriteit heeft met name voor de volksgezondheid en dat de schade dus eventueel later kan worden verhaald op de vervuiler? </vraag>
      <noten afkomstig="vraag">
         <noot nummer="1" datum="2005-06-4" bron="Het Parool" titel="Truc dreigt met gifschip» en tijdschrift Handhaving nr.3, «VROM maakt schoon schip met Sandrien">Het Parool, 4 juni 2005: «Truc dreigt met gifschip» en tijdschrift Handhaving nr.3, «VROM maakt schoon schip met Sandrien»</noot>
      </noten>
   </vragen>
   <antwoorden aantal="5">
      <antwoord nummer="1">Sinds 1999 (Otapan) resp.2001 (Sandrien) liggen twee schepen bij de werf Amsterdam Ship Repair afgemeerd.Beide schepen waren in eerste instantie ter reparatie aangeboden.Het schip Otapan heeft nimmer de «voorbestemming» sloop gehad, omdat het hier om een zogenaamde dubbelwandige tanker gaat die speciaal geschikt is voor het transport van vloeibare zwavel en derhalve niet onder de uitfasering valt.Anders is dat voor de Sandrien, waarvan de eigenaren besloten hadden het schip voor de sloop in India aan te bieden en die voor «een laatste reis» in gereedheid diende te worden gebracht.In dit laatste geval is de Europese Verordening Overbrenging Afvalstoffen (EVOA) van toepassing; dit is later door de Raad van State in een uitspraak bevestigd. Inmiddels is de situatie bij de Otapan zodanig gewijzigd dat het schip – behalve na zeer uitvoerige reparaties – niet meer op eigen kracht de haven kan verlaten.De huidige eigenaren bezien nog de mogelijkheid als opslagcarrier op een nog nader te bepalen lokatie, bijvoorbeeld in Mexico, maar de realisatie van deze mogelijkheid wordt steeds onwaarschijnlijker.Mocht het schip alleen geschikt zijn voor de sloop dan is bij uitvoer vanuit Nederland de EVOA van toepassing. </antwoord>
      <antwoord nummer="2">Momenteel onderzoeken de huidige eigenaar en zijn rechtsopvolger wat de mogelijkheden voor het gebruik van het schip zijn.Zeer recent is daarvoor een zogenaamd surveyrapport opgesteld, dit is het rapport van een onderzoek door een gecertificeerd bureau naar de zeewaardigheid van een schip.Met nadruk merk ik op dat het schip nog geen eigendom van de Nederlandse staat is; dit is eerst het geval na betekening en het onherroepelijk worden van het vonnis van de Nederlandse rechter inzake de strafzaak tegen de eigenaren van de Otapan (deze beroepstermijn is nog niet ingegaan omdat het vonnis nog betekend moet worden).De eigenaar (of liever haar rechtsopvolger) stelt momenteel een onderzoek in naar de mogelijkheden van sleep van de Otapan naar een ander land voor reparatie en/of sloop.De reden voor de keuze van een ander land heeft vooral met de arbeidskosten en de staalprijzen te maken en niet zozeer met de eisen van de arbeidsinspectie. Mochten de eigenaren tot sloop besluiten dan zal deze sloop conform de richtlijnen van IMO (International Maritime Organisation), ILO (International Labour Organisation) en het Verdrag van Bazel dienen plaats te vinden.Deze richtlijnen gaan uit van dezelfde uitgangspunten als de uitgangspunten die in de Nederlandse situatie gehanteerd worden.In het overleg met de eigenaren is dezerzijds steeds aangegeven dat medewerking van Nederland (bijvoorbeeld toestemming om het schip te laten verslepen) alleen plaats zal vinden wanneer deze uitgangspunten gehanteerd worden.Voor overbrenging naar een ander land zijn in ons land de regels van de EVOA van toepassing, hetgeen betekent dat er kennisgeving gedaan moet worden.Overbrenging naar een sloopstrand is daarbij nadrukkelijk uitgesloten en dit wordt ook als zodanig door alle partijen erkend. </antwoord>
      <antwoord nummer="3">Zowel bij de sloop van de Sandrien als bij het huidige afmeren van de Otapan is er geen risico voor de omgeving door asbest omdat de schepen zijn afgedicht. Voordat de Otapan (en mogelijk ook het restant Sandrien) versleept wordt, dienen de betrokken verantwoordelijken alle noodzakelijke toestemmingen te verkrijgen van de bevoegde autoriteiten.Daarbij worden alle risico’s, inclusief het verslepen, in de beoordeling meegenomen. Een verantwoorde sloop, dan wel reparatie, staat voorop.Deze is niet gebonden aan Nederland maar alleen aan de toepassing van (internationaal) gestelde regels, zie ook onder antwoord 2.De inspanning van de Nederlandse overheid is daarop gericht. </antwoord>
      <antwoord nummer="4">De sloop van de Sandrien is gegund op basis van een zogenaamde lumpsum.Dit betekent dat eventuele tegenvallers voor de opdrachtnemer zijn.In de opdracht is opgenomen dat er in zeer uitzonderlijke gevallen sprake kan zijn van meerwerk.Naar de mening van de opdrachtgever van de sloop (de VROM-Inspectie) is er in dit geval geen sprake van een dergelijke uitzonderlijke situatie; het betreft hier asbest op een locatie in het schip welke bij dit type schepen en bouwjaar als volledig normaal kunnen worden beschouwd, volledig zichtbaar voor iedereen die het schip bezoekt. Overigens wijs ik er op dat de onderzoeken naar de staat van het schip en de inventarisaties van de hoeveelheid asbest en andere stoffen voor aanvang van de sloop en voor het aannemen van de opdracht, mede is verricht door de opdrachtnemer van de sloop ASR. </antwoord>
      <antwoord nummer="5">De huidige opdrachtnemer Amsterdam Ship Repair heeft per fax van 28 april 2005 medegedeeld dat hij geen mogelijkheid meer zag de sloop van het schip af te ronden.In hoeverre dit komt door tegenvallers in de ogen van ASR of door financiële problemen bij deze firma is mij op dit moment onduidelijk.Zeer recent bereikte mij overigens het bericht dat ASR faillisement heeft aangevraagd. Momenteel is de Sandrien voor ongeveer de helft gesloopt en voor een groter deel gereinigd.Nu het bedrijf van verdere activiteiten afziet is de VROM-inspectie bezig de voor de sloop gestelde garanties aan te spreken.Op dit moment is nog niet te overzien welke gevolgen dit heeft voor de rest van de sloop.Alle inspanningen zijn er op gericht om de sloop af te ronden.Daarbij worden naast milieutechnische en humanitaire aspecten (slopen op een verantwoorde werf) ook aspecten van kostenbeheersing in acht genomen. Voor de status van de onderhandelingen over de Otapan verwijs ik u naar het antwoord op vraag 2. Onderzoek naar het verhalen van de kosten van de sloop van de Sandrien vindt plaats. In het overleg met de eigenaren van de Otapan zijn de door de overheid gemaakte kosten mede onderwerp van bespreking. </antwoord>
      <noten afkomstig="antwoord"/>
   </antwoorden>
</kvr>
