<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Rabbae (GroenLinks) over het reiskostenforfait. (Ingezonden 27 maart 1998); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6997
</item>
         <item attribuut="Inhoud">Vragen over het belang van een OV-verklaring (openbaarvervoerverklaring) voor de hogere vergoeding van het reiskostenforfait.</item>
         <item attribuut="Rubriek">Belastingen (Aftrekposten)</item>
         <item attribuut="Trefwoorden">Aftrekposten Reiskostenvergoedingen</item>
         <item attribuut="Vindplaats">Kamervragen met antwoord 1997-1998, nr. 1143, Tweede Kamer</item>
         <item attribuut="Afkomstig_van">Financiën</item>
         <item attribuut="Indiener">
            <persoon partij="GroenLinks">Rabbae</persoon>
         </item>
         <item attribuut="Datum_reaktie">1998-04-23</item>
         <item attribuut="Datum_indiening">1998-03-27</item>
         <item attribuut="Document-id">KVR6997</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2339" allpagenumbers="2339 2340" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6997" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="1143" onderwerp="" indiendatum="1998-03-27">
         <vrager partij="GroenLinks" oorsprong="parlement">Rabbae</vrager>
         <vraagt-aan/>
      </vraagdata>
      <antwoorddata antwoorddatum="1998-04-23">
         <antwoorder functie="staatssecretaris" ministerie="Financiën">Vermeend</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Hebben werknemers die het woon–werkverkeer met het openbaar vervoer afleggen een ov-verklaring van de NS nodig om in aanmerking te komen voor de hogere vergoeding (voor het openbaar vervoer) van het reiskostenforfait? </vraag>
      <vraag nummer="2">Kan men deze ov-verklaring uitsluitend krijgen als men in het bezit is van een ov-abonnement? </vraag>
      <vraag nummer="3">Deelt u de mening dat deze situatie nadelig is voor deeltijdwerknemers voor wie het reizen met losse kaartjes of een 5-retourenkaart voordeliger is dan een abonnement? </vraag>
      <vraag nummer="4">Hoe verhoudt deze situatie zich met het beleid van het kabinet om deeltijdwerk en het openbaar vervoer in Nederland te stimuleren? </vraag>
      <vraag nummer="5">Bent u bereid om het beleid in die zin te wijzigen dat ook andere bewijzen, bijvoorbeeld een verklaring van de werkgever samen met de losse kaartjes, worden geaccepteerd als ov-verklaring? </vraag>
      <noten afkomstig="vraag"/>
   </vragen>
   <antwoorden aantal="3">
      <antwoord nummer="1 en 2">De OV-verklaring (openbaarvervoerverklaring) is uitsluitend van belang voor de hoogte van het aftrekbedrag volgens het reiskostenforfait als de afstand van woning naar werk meer dan 30 kilometer bedraagt. De OV-verklaring speelt dus geen rol bij de beoordeling van een door de werkgever belastingvrij te verstrekken vergoeding; vergoedingen van alle werkelijk gemaakte kosten van openbaar vervoer zijn altijd belastingvrij. De verschillen tussen de aftrekbedragen bij reizen met openbaar vervoer en andere wijzen van vervoer zijn bij grotere afstanden aanzienlijk en daarom is er voor de bewijslast – overigens reeds bij de aftopping van het reiskostenforfait in 1990 – uitdrukkelijk gekozen voor de OV-verklaring van de openbaarvervoerbedrijven (NS en stads- en streekvervoer). Tot en met 1996 gaven de openbaarvervoerbedrijven uitsluitend OV-verklaringen af op basis van jaarabonnementen (jaarkaarten en jaartrajectkaarten). Vanaf 1997 worden de OV-verklaringen ook afgegeven als met maandkaarten wordt gereisd. </antwoord>
      <antwoord nummer="3">De huidige wetgeving voorziet in de mogelijkheid om het hoge aftrekforfait voor OV-reizen te krijgen bij aanwezigheid van een OV-verklaring van de openbaarvervoerbedrijven. Een dergelijke OV-verklaring wordt thans nog uitsluitend afgegeven op basis van reizen met maand- en jaarabonnementen. Het reizen met andersoortige plaatsbewijzen kan op zich voordeliger zijn maar voor de beoordeling van de financieel meest gunstige wijze van reizen zal inderdaad mede in ogenschouw moeten worden genomen de vraag of de openbaarvervoerbedrijven voor het desbetreffende plaatsbewijs ook een OV-verklaring verstrekken. </antwoord>
      <antwoord nummer="4 en 5">Om deeltijd en het openbaar vervoer te stimuleren wordt er voortdurend naar gestreefd om voor meer situaties OV-verklaringen – en daarmee het hoge aftrekforfait voor OV-reizen – mogelijk te maken. Daartoe wordt ook periodiek overleg gevoerd met de openbaarvervoerbedrijven en dat overleg heeft er in ieder geval toe geleid dat er recent een uitbreiding heeft plaatsgevonden tot de reizen met maandabonnementen. De realisatie is echter bepaald niet eenvoudig geweest en dat mag ook blijken uit de overgangsregeling die ik voor het jaar 1997 nog speciaal voor de OV-verklaringen op basis van maandkaarten heb moeten treffen; zie het besluit van 19 maart 1998, nr. DB98/721M. Uiteraard zou het voor het stimuleren van deeltijd en het openbaar vervoer wenselijk zijn voor nog meer kaartsoorten OV-verklaringen – en daarmee het hoge aftrekforfait – te verlenen. Uit het overleg met de openbaarvervoerbedrijven heb ik echter begrepen dat de mogelijkheden daartoe – mede gelet op het feit dat die andere kaartsoorten niet persoonsgebonden zijn – thans nog niet aanwezig zijn, maar dat de mogelijke invoering van een elektronisch kaartsysteem aanknopingspunten kan bieden. Ik acht het thans niet opportuun om in afwijking van de huidige systematiek andere bewijsmethodieken in te voeren, zeker niet waar zulks via verklaringen van de werkgever onvermijdelijk zou leiden tot een administratieve lastenverzwaring voor het bedrijfsleven. </antwoord>
      <noten afkomstig="antwoord"/>
   </antwoorden>
</kvr>
