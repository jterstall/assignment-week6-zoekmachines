<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="6">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Balemans (VVD) aan de minister van Onderwijs, Cultuur en Wetenschap over het faillissement van Rens &amp; Rens en het Maaslyceum. (Ingezonden 6 april 2005); Antwoord</item>
         <item attribuut="Bestand">22Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR23029
</item>
         <item attribuut="Inhoud">Vragen naar aanleiding van een bericht in De Volkskrant van 4 april 2005 over het toezicht van de onderwijsinspectie op particuliere scholen en met name over de gevolgen van het faillissement van genoemde school voor de betrokken (eindexamen)leerlingen.</item>
         <item attribuut="Rubriek">Voortgezet onderwijs (Kwaliteit van het voortgezet onderwijs)</item>
         <item attribuut="Trefwoorden">Bijzonder onderwijs Kwaliteit van het voortgezet onderwijs</item>
         <item attribuut="Vindplaats">Kamervragen met antwoord 2004-2005, nr. 1660, Tweede Kamer</item>
         <item attribuut="Vraagnr_bij_indiening">2040512200</item>
         <item attribuut="Afkomstig_van">Onderwijs, Cultuur en Wetenschappen (OCW)</item>
         <item attribuut="Indiener">
            <persoon partij="VVD">Balemans</persoon>
         </item>
         <item attribuut="Datum_reaktie">2005-05-18</item>
         <item attribuut="Datum_indiening">2005-04-06</item>
         <item attribuut="Document-id">KVR23029</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3541" allpagenumbers="3541 3542" vetnummer="204051220" code="0405tkkvr1660" lopendefooter="Tweede Kamer, vergaderjaar 2004–2005, Aanhangsel" filenaam="KVR23029" issn-nummer="ISSN 0921 - 7398" uitgever="Sdu Uitgevers ’s-Gravenhage 2005"/>
      <vraagdata vraagnummer="1660" onderwerp="" indiendatum="2005-04-6">
         <vrager partij="VVD" oorsprong="parlement">Balemans</vrager>
         <vraagt-aan>de minister van Onderwijs, Cultuur en Wetenschap</vraagt-aan>
      </vraagdata>
      <antwoorddata antwoorddatum="18 mei 2005), zie ook Aanhangsel Handelingen nr. 1520, vergaderjaar 2004–2005">
         <antwoorder functie="minister" ministerie="Onderwijs, Cultuur en Wetenschap">Van der Hoeven</antwoorder>
         <mede-antwoorder/>
      </antwoorddata>
   </meta>
   <vragen aantal="6">
      <vraag nummer="1" voetnoot="1">Hebt u kennisgenomen van het artikel «Geen examen helaas, de school is failliet»? <voetnoot nummer="1"/>
      </vraag>
      <vraag nummer="2" voetnoot="2">Bent u het eens met de volgende reactie die de onderwijsinspectie volgens genoemd artikel heeft gegeven: «Het zijn particuliere scholen en daar bemoeit de overheid zich niet mee»? <voetnoot nummer="2"/>
      </vraag>
      <vraag nummer="3" voetnoot="3">Kunt u bevestigen dat in de bijlage bij uw brief van 5 juni 2003 <voetnoot nummer="3"/>is te lezen: «Het toezicht op de scholen voor particulier onderwijs is in de Wet op het Onderwijstoezicht geregeld. De inspectie heeft de taak ook deze instellingen op kwaliteit te beoordelen. Daarbij richt de inspectie zich zowel op de naleving van wettelijke voorschriften als op andere aspecten van kwaliteit»? Hoe verhoudt deze uitleg zich tot de hierboven genoemde reactie van de onderwijsinspectie? </vraag>
      <vraag nummer="4">Bent u voornemens het toezicht op aangewezen particuliere scholen aan te scherpen en zo nodig de aanwijzing in te trekken? </vraag>
      <vraag nummer="5">Welke consequenties heeft het faillissement voor de betrokken leerlingen? </vraag>
      <vraag nummer="6">Welke maatregelen bent u van plan te nemen om te garanderen dat deze leerlingen hun onderwijsprogramma ongehinderd kunnen voortzetten? </vraag>
      <noten afkomstig="vraag">
         <noot nummer="1" datum="2005-04-4" bron="de Volkskrant">de Volkskrant, 4 april 2005</noot>
         <noot nummer="2">Zie noot 1</noot>
         <noot nummer="3">kenmerk PO/KB/02/24988</noot>
      </noten>
   </vragen>
   <antwoorden aantal="6">
      <antwoord nummer="1">Ja. </antwoord>
      <antwoord nummer="2">Gedeeltelijk. De inspectie doelde met deze reactie uitsluitend op het faillissement van de school. Particuliere scholen worden niet met publieke middelen bekostigd. Er wordt ook geen controle uitgeoefend op de financiële situatie van particuliere scholen, omdat dit geen verantwoordelijkheid van de overheid is. De rijksoverheid heeft beperkte toezichtmogelijkheden t.a.v. het onderwijs op een particuliere instelling. De inspectie kan op verzoek van de leerplichtambtenaar een advies uitbrengen over de vraag of de particuliere instelling voor PO of VO een school is in de zin van de Leerplichtwet 1969. Zo kan erop worden toegezien dat de docenten een onderwijsbevoegdheid hebben en dat de inrichting van het onderwijs voldoende overeenkomt met die van een bekostigde school. In tweede instantie kan in het kader van de Wet op het onderwijstoezicht (WOT) worden gekeken naar de kwaliteit van het onderwijs. Indien in het kader van de WOT blijkt dat de kwaliteit onvoldoende is, zoals bij het Maaslyceum, heb ik echter geen mogelijkheden om dwingende maatregelen op te leggen. De inspectie heeft op 9 en 15 maart mede naar aanleiding van klachten van ouders een Incidenteel Onderzoek uitgevoerd op het Maaslyceum, vestiging Amsterdam. Uit dit onderzoek is gebleken dat het Maaslyceum er niet in is geslaagd om particulier onderwijs aan te bieden dat voldoet aan de basale kwaliteitsnormen. Het rapport van dit onderzoek is op 11 april 2005 met een persbericht openbaar gemaakt. Rens en Rens is een particuliere onderwijsinstelling die voor een aantal van de aangeboden opleidingen door opname in het Centraal register beroepsopleidingen (CREBO) erkenning heeft verworven om MBO-diploma’s af te geven en door opname in het Centraal register opleidingen hoger onderwijs (CROHO) om HBO-getuigschriften af te geven. Dit is een kwaliteitserkenning waarbij de inspectie van het onderwijs erop toeziet dat diverse onderdelen van de WEB respectievelijk de WHW worden nageleefd, waarbij voor het hoger onderwijs geldt dat de Nederlands-Vlaamse Accreditatie Organisatie belast is met de borging van de kwaliteit van de opleidingen. Indien de inspectie van oordeel is dat de kwaliteit van het onderwijs aan een niet-bekostigde instelling onvoldoende is, kan hij de minister adviseren de procedures te starten, bedoeld in hoofdstuk 6, titel 2, van de WEB respectievelijk hoofdstuk 6, titel 2, van de WHW die leiden tot het ontnemen van rechten aan de bedoelde instelling. De minister heeft daarbij de plicht ervoor te zorgen dat het tijdstip van de intrekking van rechten zodanig wordt gekozen dat de voor de opleiding ingeschreven deelnemers respectievelijk studenten de opleiding aan dezelfde of andere instelling binnen een redelijke termijn kunnen voltooien. </antwoord>
      <antwoord nummer="3">Zie antwoord op vraag 2. </antwoord>
      <antwoord nummer="4">Een wetsvoorstel is daarvoor in voorbereiding, zoals bij u is aangekondigd. Strekking van dit wetsvoorstel is dat particuliere scholen voor PO of VO die voor de inrichting van het onderwijs en de bevoegdheden van leraren voldoende overeenkomen met een reguliere school worden aangemerkt als niet-bekostigde school waaraan een leerling de leerplicht kan vervullen en dat wordt verduidelijkt wat de criteria daarvoor zijn. Indien een particuliere school niet als zodanig is aangemerkt, kunnen minderjarigen er ook niet hun leerplicht vervullen. Er wordt in het wetsvoorstel ook voorzien in een bevoegdheid tot intrekking van de mogelijkheid niet-bekostigd onderwijs te geven aan leerplichtige leerlingen. Daarnaast is het voor niet-bekostigd hoger onderwijs mijn bedoeling in de nieuwe wet op het hoger onderwijs en onderzoek de aanwijzingsprocedure aan te passen om de kwaliteitsborging van de instelling te versterken. In het huidige stelstel hebben sommige particuliere VO-scholen een aanwijzing. Deze scholen voldoen aan een belangrijk deel van de voorschriften van de WVO en mogen om die reden wettelijk geregelde examens afnemen en diploma’s afgeven. Het Maaslyceum beschikte niet over een dergelijke aanwijzing. Wat betreft het particuliere MBO- respectievelijk HBO-onderwijs, zoals dat wordt aangeboden door Rens en Rens ga ik uit van de eigen verantwoordelijkheid van de onderwijsdeelnemer die er zelf voor kiest een particuliere instelling te bezoeken (zie mijn antwoord op de vragen van mw. Vergeer in maart 2005 naar aanleiding van het bijna-faillissement van Profit, nr. 1143). Verscherping van het toezicht is hier dus niet aan de orde. Zoals hierboven staat aangegeven, is er al een toezichtstaak van de inspectie t.a.v. particuliere MBO- en HBO-instellingen met een CREBO- respectievelijk CROHO-registratie. </antwoord>
      <antwoord nummer="5">Indien het niet meer mogelijk is om op het Maaslyceum en Rens en Rens adequaat onderwijs te volgen, kunnen leerlingen resp. MBO- of HBO-deelnemers elders een (bekostigde) onderwijsinstelling zoeken die bereid is hen toe te laten. Leerplichtige jongeren zijn hiertoe zelfs verplicht. Niet-leerplichtige VO-leerlingen kunnen er ook voor kiezen direct deel te nemen aan het staatsexamen. </antwoord>
      <antwoord nummer="6">Dit is een verantwoordelijkheid van de leerlingen en ouders zelf. De inspectie heeft wel contact gehad met diverse reguliere scholen en de leerplichtambtenaar in Amsterdam om te bezien of voormalige leerlingen van het Maaslyceum nog ergens geplaatst kunnen worden. OCW en de inspectie hebben echter geen bevoegdheden om dat af te dwingen. </antwoord>
      <noten afkomstig="antwoord"/>
   </antwoorden>
</kvr>
