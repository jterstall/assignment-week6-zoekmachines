<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Voûte-Droste (VVD) aan de ministers van Economische Zaken en Defensie over een verklaring «vrij van explosieven». (Ingezonden 1 februari 2000); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR11414
</item>
         <item attribuut="Inhoud">Vragen naar aanleiding van een bericht in de Telegraaf van 31 januari 2000, waarin vermeld wordt dat particuliere bodemonderzoekbedrijven oneerlijke concurrentie ondervinden van de Explosieven Opruimingsdienst.</item>
         <item attribuut="Rubriek">Criminaliteit en openbare orde (Bijzondere opsporings- en inspectiediensten) Handel en economie (Mededinging) Veiligheidsbeleid en defensie (Overig)</item>
         <item attribuut="Trefwoorden">Explosieven Mededinging Opsporings- en reddingsdiensten</item>
         <item attribuut="Vindplaats">Kamervragen met antwoord 1999-2000, nr. 1024, Tweede Kamer</item>
         <item attribuut="Vraagnr_bij_indiening">2990006200</item>
         <item attribuut="Afkomstig_van">Economische Zaken</item>
         <item attribuut="Indiener">
            <persoon partij="VVD">Voûte-Droste</persoon>
         </item>
         <item attribuut="Datum_reaktie">2000-04-03</item>
         <item attribuut="Datum_indiening">2000-02-01</item>
         <item attribuut="Document-id">KVR11414</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2221" allpagenumbers="2221 2222" vetnummer="2990006200" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR11414" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="1024" onderwerp="" indiendatum="2000-02-1">
         <vrager partij="VVD" oorsprong="parlement">Voûte-Droste</vrager>
         <vraagt-aan>de ministers van Economische Zaken en Defensie</vraagt-aan>
      </vraagdata>
      <antwoorddata antwoorddatum="3 april 2000), zie ook Aanhangsel Handelingen nr. 794, vergaderjaar 1999–2000">
         <antwoorder functie="minister" ministerie="Economische Zaken">Jorritsma-Lebbink</antwoorder>
         <mede-antwoorder>de minister van Defensie</mede-antwoorder>
      </antwoorddata>
   </meta>
   <vragen aantal="5">
      <vraag nummer="1" voetnoot="1">Ondervinden particuliere bodemonderzoekbedrijven oneerlijke concurrentie van diensten van de overheid? <voetnoot nummer="1"/>
      </vraag>
      <vraag nummer="2">Moet de Explosieven Opruimingsdienst (EOD) een verklaring «vrij van explosieven» afgeven in het geval dat een particulier bedrijf een onderzoek naar het opsporen van explosieven uitvoert? </vraag>
      <vraag nummer="3">Is het bodemonderzoekbedrijf T&amp;A Radar een opdracht van de gemeente Leiden misgelopen, omdat de EOD weigert een verklaring «vrij van explosieven» af te geven? Zo ja, wat is de reden voor het niet afgeven van die verklaring? Is het waar dat het particuliere bedrijf de problematiek aanzienlijk sneller en doelmatiger dan de overheidsdienst kan oplossen? </vraag>
      <vraag nummer="4">In hoeverre zijn er «Chinese Muren» aangebracht tussen het onderdeel van de EOD dat zelf explosieven opspoort en het onderdeel dat een verklaring moet afgeven? Is er sprake van belangenverstrengeling binnen de EOD? </vraag>
      <vraag nummer="5">Is de markt voor het opsporen van explosieven voldoende transparant? Is er eerlijke concurrentie? Zo ja, kunt u dit nader toelichten? Zo niet, is hier dan sprake van functievermenging bij de overheid, doordat een dienst marktactiviteiten uitvoert in concurrentie met particuliere ondernemingen en tevens klanten adviseert over zowel de eigen dienst als over de particuliere concurrent? Is dit in overeenstemming met de uitgangspunten van de Commissie Cohen (Markt en Overheid)? Zo niet, bent u bereid deze problematiek voortvarend en adequaat op te lossen? </vraag>
      <noten afkomstig="vraag">
         <noot nummer="1" titel="Bijklussende overheid kost burgers miljoenen">Telegraaf 31 januari 2000, «Bijklussende overheid kost burgers miljoenen»</noot>
      </noten>
   </vragen>
   <antwoorden aantal="5">
      <antwoord nummer="1">Met de beschikbare informatie kunnen geen algemene uitspraken worden gedaan over de concurrentieverhoudingen op de markt voor het opsporen van explosieven. Sinds enige jaren opereren er particuliere bedrijven op de markt van het opsporen van explosieven. Voordien werd het opsporen van explosieven in de praktijk uitsluitend door personeel behorende tot het Ministerie van Defensie verricht. Met ingang van 1 augustus 1998 zijn mede op verzoek van VNO/NCW binnen het kader van het «Bijdragebesluit kosten ruiming explosieven Tweede Wereldoorlog» nadere regels gesteld over opsporingswerkzaamheden door civiele bedrijven. Op basis van dat besluit kunnen opdrachtgevers sindsdien ook een vergoeding ontvangen indien opsporingswerkzaamheden door civiele opsporingsbedrijven worden verricht. De opsporingswerkzaamheden moeten dan wel worden uitgevoerd door personeel en bedrijven die voldoen aan bepaalde eisen en voorwaarden. Deze eisen en voorwaarden zijn opgesteld met het oog op de openbare orde en veiligheid alsmede de veiligheid van het personeel van Defensie dat belast is met de ruiming van de gevonden explosieven. Op basis van deze eisen en voorwaarden dienen civiele bedrijven die opsporingswerkzaamheden verrichten minimaal VCA ** (Veiligheids Checklist Aannemers **) gecertificeerd te zijn. Het Explosieven Opruimings Commando KL van het Ministerie van Defensie heeft geen VCA ** maar is ISRS (International Safety and Rating System) niveau 8 gecertificeerd. </antwoord>
      <antwoord nummer="2">Nee. De explosievenopruimingsdiensten van Defensie geven geen verklaringen af over opsporingswerkzaamheden die door een civiel explosievenopsporingsbedrijf zijn verricht. Er bestaat ook geen regelgeving die iets dergelijks voorschrijft. Ook in het geval dat de explosievenopruimingsdiensten van Defensie zelf de opsporingswerkzaamheden hebben verricht, wordt een dergelijke verklaring niet afgegeven. Na voltooiing van de opdracht wordt aan de opdrachtgever uitsluitend gerapporteerd of en in hoeverre explosieven zijn aangetroffen. </antwoord>
      <antwoord nummer="3">Het bodemonderzoekbedrijf T&amp;A-radar is in Leiden de opdracht niet misgelopen omdat het Explosieven Opruimings Commando KL van Defensie zou weigeren een verklaring «vrij van explosieven» af te geven. Uit navraag bij de gemeente Leiden is gebleken dat de opdracht niet aan dit bedrijf is gegund omdat het niet volledig zou voldoen aan de in het antwoord op vraag l genoemde eisen en voorwaarden. Hierdoor zou de gemeente geen vergoeding kunnen krijgen op basis van het Bijdragebesluit voor deze werkzaamheden. Het Explosieven Opruimings Commando KL maakt van een andere opsporingstechniek gebruik dan het bedrijf T&amp;A-radar. De keuze van de te hanteren onderzoeksmethode is mede bepalend voor de kosten van de opsporing en het met de opsporing gemoeide tijdsbeslag. Het is aan de opdrachtgever om te bepalen welke onderzoeksmethode wordt gehanteerd en aan welk opsporingsbedrijf uiteindelijk een opdracht wordt gegund. </antwoord>
      <antwoord nummer="4">Door de explosievenopruimingsdiensten van Defensie worden zowel opsporings- als ruimingswerkzaamheden verricht. Zoals in het antwoord op vraag 2 is opgenomen, worden er door deze diensten geen verklaringen «vrij van explosieven» afgegeven. Omdat deze activiteit niet wordt verricht, kan er tussen deze activiteit en andere activiteiten dus geen Chinese muur worden geplaatst. </antwoord>
      <antwoord nummer="5">Er zijn meerdere aanbieders op de markt van het opsporen van explosieven. De in het antwoord op vraag 1 genoemde eisen en voorwaarden richten zich op de veilige uitvoering van opsporingswerkzaamheden. In die zin is er sprake van een zekere transparantie van de markt. In het kader van de evaluatie van de genoemde eisen en voorwaarden die dit jaar zal plaatsvinden onder leiding van het Ministerie van Binnenlandse Zaken en Koninkrijksrelaties zal ook aandacht worden gegeven aan de eventuele gevolgen van deze eisen en voorwaarden voor de werking van de markt. Mede op basis van de evaluatie zal een structurele regeling worden opgesteld. De explosievenopruimingsdiensten van Defensie zijn een van de gegadigden op de markt van opsporing van explosieven. De Ministerraad heeft in 1999 op basis van de «Aanwijzingen voor het verrichten van marktactiviteiten door de rijksdienst» besloten dat de opsporing van explosieven door Defensie ook in de toekomst mogelijk moet blijven. De opsporingswerkzaamheden door explosievenopruimingsdiensten van Defensie in Nederland zijn van belang omdat kan worden geoefend en ervaring wordt opgedaan in niet-gesimuleerde situaties met het oog op de voorbereiding op taken bij humanitaire en vredesoperaties alsmede in buitengewone omstandigheden. </antwoord>
      <noten afkomstig="antwoord"/>
   </antwoorden>
</kvr>
