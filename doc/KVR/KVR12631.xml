<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Bommel (SP) aan de staatssecretaris van Verkeer en Waterstaat en de minister van Volkshuisvesting, Ruimtelijke Ordening en Milieubeheer over de verbreding van de Waal bij Nijmegen. (Ingezonden 29 september 2000); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR12631
</item>
         <item attribuut="Inhoud">Vragen over de verbreding van de Waal bij Nijmegen, waardoor bestaande woningen in Lent moeten worden gesloopt en woningen in de vinexlocatie De Waalsprong niet mogen worden gebouwd (De Gelderlander, 22 september 2000).</item>
         <item attribuut="Rubriek">Bouw (Woningbouw) Ruimtelijke ordening en infrastructuur (Rivieren)</item>
         <item attribuut="Trefwoorden">Rivieren Woningbouw</item>
         <item attribuut="Vindplaats">Kamervragen met antwoord 2000-2001, nr. 268, Tweede Kamer</item>
         <item attribuut="Vraagnr_bij_indiening">2000100510</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="SP">Van Bommel</persoon>
         </item>
         <item attribuut="Datum_reaktie">2000-11-14</item>
         <item attribuut="Datum_indiening">2000-09-29</item>
         <item attribuut="Document-id">KVR12631</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="555" allpagenumbers="555 556" vetnummer="2000100510" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR12631" issn-nummer="ISSN 0921 - 7398" uitgever="Sdu Uitgevers ’s-Gravenhage 2000"/>
      <vraagdata vraagnummer="268" onderwerp="" indiendatum="2000-09-29">
         <vrager partij="SP" oorsprong="parlement">Van Bommel</vrager>
         <vraagt-aan>de staatssecretaris van Verkeer en Waterstaat en de minister van Volkshuisvesting, Ruimtelijke Ordening en Milieubeheer</vraagt-aan>
      </vraagdata>
      <antwoorddata antwoorddatum="2000-11-14">
         <antwoorder functie="staatssecretaris" ministerie="Verkeer en Waterstaat">De Vries</antwoorder>
         <mede-antwoorder>de minister van Volkshuisvesting, Ruimtelijke Ordening en Milieubeheer</mede-antwoorder>
      </antwoorddata>
   </meta>
   <vragen aantal="7">
      <vraag nummer="1" voetnoot="1">Is het waar dat u met B&amp;W van Nijmegen een overeenkomst hebt gesloten over de verbreding van de Waal? <voetnoot nummer="1"/>
      </vraag>
      <vraag nummer="2">Is het waar dat daarvoor bestaande woningen in Lent moeten worden gesloopt en woningen in de vinexlocatie De Waalsprong niet mogen worden gebouwd? Om hoeveel woningen gaat het? </vraag>
      <vraag nummer="3">Is het waar dat de nu gesloten overeenkomst de veiligste en goedkoopste oplossing is? Wilt u dat toelichten? Is de overeenkomst in overeenstemming met het beleid uit de beleidslijn Ruimte voor de Rivier en met de 5e Nota Ruimtelijke Ordening? </vraag>
      <vraag nummer="4">Waarom is bij Nijmegen/Lent gekozen voor een alternatief, waarbij woningen moeten verdwijnen, terwijl de nieuwbouwlocatie Oolderveste in het winterbed van de Maas bij Roermond juist wel mag doorgaan? </vraag>
      <vraag nummer="5">Wat is de reden van de verbreding van de Waal? Hoeveel kubieke meter water zal in de toekomst per seconde vanuit Duitsland naar Nederland stromen? Zijn daarover afspraken gemaakt met Duitsland? </vraag>
      <vraag nummer="6">Welke alternatieven voor waterberging en waterafvoer zijn onderzocht? Is ook onderzocht welke mogelijkheden er zijn om water in Duitsland op te vangen? Is het waar dat Rijkswaterstaat een afspraak heeft met professor Van Ellen om een door hem ontwikkeld alternatief te onderzoeken? Wat is uw oordeel over dit alternatief? </vraag>
      <vraag nummer="7">Is het waar dat u heeft toegezegd de planschade voor De Waalsprong te vergoeden? Welke kosten zijn daarmee gemoeid? Geldt dat eveneens voor de af te breken woningen in Lent? Welke kosten zijn daarmee gemoeid? </vraag>
      <noten afkomstig="vraag">
         <noot nummer="1" datum="2000-09-22" bron="O.a. De Gelderlander">O.a. De Gelderlander, 22 september 2000</noot>
      </noten>
   </vragen>
   <antwoorden aantal="7">
      <antwoord nummer="1" voetnoot="3">Ik heb geen overeenkomst met Nijmegen gesloten over de verbreding van de Waal. Wel ben ik in overleg met de gemeente om een oplossing te vinden voor de flessehalsproblematiek Nijmegen zoals aangegeven in de jl. februari door mij uitgebrachte discussienotitie «Ruimte voor de rivier». Zoals u bekend is, is deze notitie uitgebracht naar aanleiding van het verschijnen van de regionale verkenningen «Ruimte voor Rijntakken» (RvR) en «Integrale Verkenning Benedenrivierengebied» (IVB). Naar aanleiding van het gestelde in de discussienotitie heb ik in maart overleg gevoerd met de gemeente Nijmegen. In goed overleg is toen besloten om samen met de gemeente Nijmegen en het Polderdistrict Betuwe een zgn. quick-scan uit te voeren naar de mogelijkheden om in de toekomst hogere rivierafvoeren (een Rijnafvoer van 18.000 m <voetnoot nummer="3"/>/sec bij Lobith) veilig langs Nijmegen te leiden. In deze studie zijn 2 by-pass alternatieven en een dijkteruglegging onderzocht. Om reden van veiligheid, kosten en consequenties voor de bouwplannen met betrekking tot de Waalsprong komt de dijkverlegging op dit moment als meest kansrijke oplossing naar voren. Omdat de gemeente Nijmegen op korte termijn wilde overgaan tot gronduitgifte voor woningbouw direct achter de bestaande dijk, heb ik de gemeente Nijmegen verzocht deze gronduitgifte aan te houden opdat geen onomkeerbare situatie zou ontstaan. In het daaropvolgende overleg hebben partijen de bevindingen uit de Quick-scan onderschreven dat binnendijkse maatregelen noodzakelijk zijn, waarbij een dijkteruglegging «Veur-Lent» een kansrijke maatregel is. De afspraak is gemaakt om deze dijkterugleggingsvariant nader uit te werken in een bestuurlijke task-force die voor het eind van dit jaar rapporteert over de ruimtelijke, financiële en procedurele consequenties. </antwoord>
      <antwoord nummer="2">In de «Quick-scan» is vermeld dat voor circa 1000 woningen een alternatieve locatie zou moeten worden gevonden en dat de bouw van een verdere 1500 woningen vertraging zou oplopen. Enkele tientallen bestaande woningen zouden worden getroffen. Op dit moment wordt gewerkt aan een nadere uitwerking van de dijkteruglegging Veur-Lent. Er wordt bekeken op welke wijze de dijkteruglegging kan worden gepositioneerd, opdat er een optimum ontstaat tussen het verkrijgen van de noodzakelijke waterstandsdaling, de financiële aspecten en de stedenbouwkundige invulling. Duidelijk is wel dat het bij dijkteruglegging niet mogelijk zal zijn om de bestaande bebouwing geheel te ontzien of om geplande woningbouwmogelijkheden geheel ongemoeid te laten. De mate waarin is onderdeel van de nadere uitwerking. In de studie wordt ook nagegaan of het mogelijk is om de woningbouw op een alternatieve locatie te realiseren. De verdere ontwikkeling van de VINEX-locatie Waalsprong staat overigens niet ter discussie. </antwoord>
      <antwoord nummer="3" voetnoot="1">Bijgaand zend ik u eerdergenoemde Quick-scan <voetnoot nummer="1"/>, waarin nader aangegeven wordt op welke wijze de verschillende onderzochte alternatieven beoordeeld worden. Het op enigerlei wijze ruimte geven aan de rivier om daarmee tot een reductie van de hoogwaterstanden te komen is overeenkomstig het beleid zoals geformuleerd in de beleidslijn Ruimte voor de rivier (1996) en de 4 e Nota Waterhuishouding (1998) waarbij duurzame hoogwaterbescherming wordt ingevuld via het concept van rivierverruiming met verdergaande dijkverhoging als sluitstuk in de hoogwaterbescherming. De Commissie Waterbeheer 21 e eeuw heeft onlangs het belang van dit concept nog eens nadrukkelijk onderstreept. Naar verwachting zal ook in de 5 e Nota Ruimtelijke ordening het belang van de bedoelde aanpak benadrukt worden. </antwoord>
      <antwoord nummer="4">Een belangrijk verschil tussen beide locaties is dat in Nijmegen sprake is van een dijkteruglegging opdat het stroomvoerend profiel van de rivier verbreed wordt en opstuwing vermeden wordt. Deze dijkteruglegging betekent dat een aantal woningen moet verdwijnen. In Oolderveste is sprake van woningbouw in het waterbergend rivierprofiel, hetgeen geen dan wel nauwelijks effect heeft op de hoogwaterstanden. Ten tweede is bij Oolderveste alleen sprake van wateroverlast; van een levensbedreigende situatie (veiligheid) is geen sprake. Het project Waalsprong daarentegen is wèl van invloed op de (toekomstige) veiligheidssituatie. Overigens zal ik u binnenkort nader berichten omtrent Oolderveste, in vervolg op de rechtelijke uitspraak op 18 september jl. </antwoord>
      <antwoord nummer="5" voetnoot="3 3 3">De Waal bij Nijmegen zal op termijn verbreed moeten worden om de hogere afvoerpieken als gevolg van klimaatverandering, te kunnen verwerken. Op dit moment worden de waterkeringen op een Rijnafvoer van 15.000 m <voetnoot nummer="3"/>/sec gedimensioneerd. Volgend jaar zal bij de in de Wet op de waterkering voorgeschreven herziening van het zgn. randvoorwaardenboek, worden uitgegaan van 16.000 m <voetnoot nummer="3"/>/sec. Op termijn zijn maatgevende afvoeren van 18.000 m <voetnoot nummer="3"/>/sec niet uit te sluiten. De commissie WB21 adviseert in deze van deze afvoerhoeveelheid uit te gaan. In internationaal verband zijn afspraken gemaakt om het water zo lang mogelijk vast te houden in de haarvaten van het watersysteem. Als het water eenmaal tot afstroming in de grotere rivieren is gekomen, wordt in Duitsland door het inzetten van zgn. retentiegebieden (het onder water zetten van grote overstromingsgebieden) getracht tot een afvlakking van de afvoergolf te komen, zodat het water zo gespreid mogelijk in de tijd ons land bereikt. Het zal daarbij duidelijk zijn dat de manier waarop de afvoerpieken van de verschillende Duitse zijrivieren van de Rijn al dan niet samenvallen, een belangrijk effect heeft op de ons land binnenkomende hoogwatergolf. </antwoord>
      <antwoord nummer="6">Voor de onderzochte alternatieven verwijs ik naar het antwoord op vraag 1. Zoals in het antwoord op vraag 5 is aangegeven wordt bij de inschatting van de hoeveelheid water waarmee in de toekomst rekening moet worden gehouden, al rekening gehouden met de mogelijkheid om in bovenstroomse landen water op te vangen. Inmiddels is ook het alternatief van professor Van Ellen onderzocht. Op grond van door Waterloopkundig Laboratorium uitgevoerde berekeningen, komt Rijkswaterstaat tot de conclusie dat het alternatief onvoldoende daling van de hoogwaterstanden oplevert. Bovendien zal de door de professor Van Ellen aangedragen oplossing ook ingrijpen in de bestaande bebouwing van Veur-Lent, op het staatsnatuurmonument De Oude Waal en aanpassingen aan de Waalbrug vergen. </antwoord>
      <antwoord nummer="7">Het rijk zal de schade, die zal ontstaan door het Waalverbredingsplan, en die redelijkerwijze niet ten laste kan blijven van de gemeente, volgens de algemeen geldende regels, vergoeden. Op dit ogenblik kan ik – vooruitlopend op het werk van de bestuurlijke task-force – geen inschatting geven van de mogelijke kosten die daarmee gemoeid zijn. Dit geldt eveneens voor de af te breken woningen in Lent. </antwoord>
      <noten afkomstig="antwoord">
         <noot nummer="1">Bijlage ter inzage gelegd bij afdeling Parlementaire Documentatie</noot>
      </noten>
   </antwoorden>
</kvr>
