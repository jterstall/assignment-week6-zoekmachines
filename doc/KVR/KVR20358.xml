<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Duyvendak (GroenLinks) aan de staatssecretaris van Verkeer en Waterstaat over mogelijke zandafgraving voor strandpaviljoens. (Ingezonden 23 april 2004); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR20358
</item>
         <item attribuut="Inhoud">Vragen over mogelijke zandafgravingen voor strandpaviljoens bij Bloemendaal aan Zee, terwijl anderzijds hier juist zandsuppletie plaatsvindt ter bescherming van de duinen.</item>
         <item attribuut="Rubriek">Verkeer, vervoer en waterstaat (Waterkeringen)</item>
         <item attribuut="Trefwoorden">Waterkeringen</item>
         <item attribuut="Vindplaats">Kamervragen met antwoord 2003-2004, nr. 1610, Tweede Kamer</item>
         <item attribuut="Vraagnr_bij_indiening">2030413410</item>
         <item attribuut="Afkomstig_van">Verkeer en Waterstaat (VW)</item>
         <item attribuut="Indiener">
            <persoon partij="GroenLinks">Duyvendak</persoon>
         </item>
         <item attribuut="Datum_reaktie">2004-05-25</item>
         <item attribuut="Datum_indiening">2004-04-23</item>
         <item attribuut="Document-id">KVR20358</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2003–2004" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="3409" allpagenumbers="3409 3410" vetnummer="2030413410" code="0304tkkvr1610" lopendefooter="Tweede Kamer, vergaderjaar 2003–2004, Aanhangsel" filenaam="KVR20358" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="1610" onderwerp="" indiendatum="2004-04-23">
         <vrager partij="GroenLinks" oorsprong="parlement">Duyvendak</vrager>
         <vraagt-aan>de staatssecretaris van Verkeer en Waterstaat</vraagt-aan>
      </vraagdata>
      <antwoorddata antwoorddatum="2004-05-25">
         <antwoorder functie="staatssecretaris" ministerie="Verkeer en Waterstaat">Schultz van Haegen-Maas Geesteranus</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat voor aanleg van terrassen van strandpaviljoens bij Bloemendaal aan Zee aan het begin van het strandseizoen zand uit zee wordt afgegraven (o.a. op 5 maart jl.), terwijl ter plekke periodiek juist zand wordt aangebracht (zandsuppletie) ter bescherming van de duinen? </vraag>
      <vraag nummer="2">Wat zijn de maatschappelijke kosten van de zandsuppletie bij Bloemendaal aan Zee? </vraag>
      <vraag nummer="3">Is voor het weghalen van zand uit zee een vergunning vereist? Zo ja, wordt deze verleend voor de aanleg van terrassen? Is voor de zandafgraving op 5 maart jl. een vergunning verleend? </vraag>
      <vraag nummer="4">Wat is uw standpunt over het weghalen van zand uit zee terwijl op dezelfde locatie zandsuppletie plaatsvindt voor duinbescherming? </vraag>
      <vraag nummer="5">Bent u van plan om stappen te ondernemen om dit in de toekomst te verhinderen? Zo neen, waarom niet? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja, dat is mij bekend. Zowel bij Bloemendaal als Zandvoort staan de strandpaviljoens sinds lange tijd op een zogenaamd zandbanket. De hoogte en breedte van dit banket varieert per strandraai. De gemeente Zandvoort bijvoorbeeld geeft deze maten in het pachtcontract aan. De paviljoenhouders herstellen dit banket na de winterperiode, zodat zij hun paviljoen en terras kunnen plaatsen. Dit zand halen zij inderdaad weg uit de brandingszone. Om schade aan het banket te beperken, worden door de gemeentes vóór het stormseizoen stuifschermen geplaatst en blijft een groot deel van het banket aanwezig. Los hiervan handhaaft het Rijk sinds 1990 de (basis)kustlijn en compenseert de structurele erosie met zandsuppleties. Sinds 1990 zijn er op het strand van Bloemendaal een 5-tal suppleties uitgevoerd. Deze suppleties hadden een totaal volume van 1,3 miljoen kubieke meter en waren bedoeld voor het handhaven van de basiskustlijn. Rijkswaterstaat heeft overigens ter plaatse van Bloemendaal geen waterkeringstaak. Deze taak ligt in de gemeente Bloemendaal bij het Hoogheemraadschap van Rijnland. </antwoord>
      <antwoord nummer="2">Over de periode van 1990–2004is door het Rijk gemiddeld per jaar ongeveer 500.000 Euro besteed aan zandsuppleties ter plaatse van het strand van Bloemendaal. De rekensom is gebaseerd op inkoop van 1,3 miljoen kubieke meter maal de prijs gedeeld door 14jaar. </antwoord>
      <antwoord nummer="3">Voor het verplaatsen van zand in het profiel, zoals op 5 maart 2004 plaatsvond, is geen vergunning vereist. De waterkeringbeheerder, in dit geval het Hoogheemraadschap van Rijnland, zal er op toe moeten zien dat het zand niet verschoven wordt naar het noorden of zuiden en daarmee uit het profiel. De keur verbiedt ontgravingen in de waterkeringzone. </antwoord>
      <antwoord nummer="4">Mijn standpunt hierbij is, dat ik geen bezwaar heb tegen het verplaatsen van zand binnen het profiel omdat dit geen probleem vormt voor de veiligheid. Immers de totale hoeveelheid zand in het profiel blijft hetzelfde en is beschikbaar voor de waterkering. Zandsuppleties moeten hier los van worden gezien. Ik ga hiertoe over zodra er sprake is van het overschrijden van de basiskustlijn, die ik als norm hanteer voor het handhaven van mijn beleid met betrekking tot de kustlijn. </antwoord>
      <antwoord nummer="5">Nee, ik ben niet van plan stappen te ondernemen dit in de toekomst te verhinderen. Als eindverantwoordelijke voor het handhaven van de kustlijn van Nederland is mij bekend dat wind, golven en stroming het zand voortdurend verplaatsen. Die structurele erosie wordt met zandsuppleties weer gecompenseerd. Kleine, lokale ingrepen, zoals het aanbrengen van genoemde zandbanketten, hebben hier geen invloed op. Het verlagen van het strand ter plaatse van de branding heeft wel tot gevolg dat het beschikbare strand voor de badgasten smaller wordt en dat de banketten bij hoogwater sneller worden aangevallen. De gemeente zou, als belanghebbende partij voor de functie recreatie, toe moeten zien op het niet te ver verlagen van het strand. </antwoord>
      <noten afkomstig="antwoord"/>
   </antwoorden>
</kvr>
