<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="7">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Dijsselbloem en Leerdam (beiden PvdA) aan de ministers voor Bestuurlijke Vernieuwing en Koninkrijksrelaties en voor Vreemdelingenzaken en Integratie over de beëindiging van de werkzaamheden van de gemengde Antilliaans-Nederlandse adviescommissie. (Ingezonden 18 november 2004); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR21833
</item>
         <item attribuut="Inhoud">De Antilliaans-Nederlandse adviescommissie zou haar werk hebben beëindigd zonder het gevraagde advies te geven.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Welzijn (Immigratie) Welzijn (Jeugdigen) Welzijn (Minderheden)</item>
         <item attribuut="Trefwoorden">Criminaliteitsbestrijding Immigratie Jeugdcriminaliteit Kansarmen Minderheden Nederlandse Antillen</item>
         <item attribuut="Vindplaats">Kamervragen met antwoord 2004-2005, nr. 578, Tweede Kamer</item>
         <item attribuut="Vraagnr_bij_indiening">2040503510</item>
         <item attribuut="Afkomstig_van">Bestuurlijke Vernieuwing en Koninkrijksrelaties (BVK) Vreemdelingenzaken en Integratie (VI)</item>
         <item attribuut="Indiener">
            <persoon partij="PvdA">Dijsselbloem</persoon>
            <persoon partij="PvdA">Leerdam</persoon>
         </item>
         <item attribuut="Datum_reaktie">2004-12-16</item>
         <item attribuut="Datum_indiening">2004-11-18</item>
         <item attribuut="Document-id">KVR21833</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2004–2005" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1215" allpagenumbers="1215 1216" vetnummer="2040503510" code="0405tkkvr578" lopendefooter="Tweede Kamer, vergaderjaar 2004–2005, Aanhangsel" filenaam="KVR21833" issn-nummer="ISSN 0921 - 7398" uitgever="Sdu Uitgevers ’s-Gravenhage 2004"/>
      <vraagdata vraagnummer="578" onderwerp="" indiendatum="2004-11-18">
         <vrager partij="PvdA" oorsprong="parlement">Dijsselbloem</vrager>
         <vrager partij="PvdA" oorsprong="parlement">Leerdam</vrager>
         <vraagt-aan>de ministers voor Bestuurlijke Vernieuwing en Koninkrijksrelaties en voor Vreemdelingenzaken en Integratie</vraagt-aan>
      </vraagdata>
      <antwoorddata antwoorddatum="2004-12-16">
         <antwoorder functie="minister" ministerie="Vreemdelingenzaken en Integratie">Verdonk</antwoorder>
         <mede-antwoorder>de minister voor Bestuurlijke Vernieuwing en Koninkrijksrelaties</mede-antwoorder>
      </antwoorddata>
   </meta>
   <vragen aantal="7">
      <vraag nummer="1">Heeft de gemengde Antilliaans-Nederlandse adviescommissie, ingesteld om te komen tot een effectieve aanpak vanuit beide landen van de problematiek van Antilliaanse jongeren die in Nederland afglijden, haar werk beëindigd zonder het gevraagde advies te geven? </vraag>
      <vraag nummer="2" voetnoot="1">Was deze gemengde commissie bereid om te adviseren over migratieregulerende maatregelen zoals in de brief aan de Tweede Kamer van 4 oktober 2004 is gemeld? <voetnoot nummer="1"/>Zo ja, wat was hiervan de uitkomst? Zo neen, waarom niet? </vraag>
      <vraag nummer="3">Is het waar dat in het instellingsbesluit van de gemengde commissie geen sprake is van «migratieregulerende maatregelen» maar slechts van «een effectieve aanpak vanuit beide landen van de problematiek van Antilliaanse jongeren in Nederland»? </vraag>
      <vraag nummer="4" voetnoot="2">Waarom hebt u de opdracht aan deze commissie in uw brief aan de Tweede Kamer <voetnoot nummer="2"/>op een andere wijze geformuleerd dan in de taakomschrijving voor de gemengde commissie zelf? </vraag>
      <vraag nummer="5" voetnoot="3">Heeft u het voornemen eenzijdig te komen met een vorm van migratieregulering voor Antilliaanse jongeren, ook zonder instemming en medewerking van de Antilliaanse regering? Zo ja, hoe verhoudt deze keuze zich tot eerdere uitspraken <voetnoot nummer="3"/>van de minister voor Bestuurlijke Vernieuwing en Koninkrijksrelaties dat een absolute toelatingsregeling in de vorm van een visumplicht hem juridisch niet mogelijk leek? </vraag>
      <vraag nummer="6">Wat is de stand van zaken van de sociale vormingsplicht voor jongeren op de Antillen? Waarom sluit u met uw beleid voor Antiliaanse probleemjongeren niet nauw aan bij dit beleidsvoornemen van de regering-Ys? </vraag>
      <vraag nummer="7">Op welke termijn wordt de Kamer nader geïnformeerd over dit conflict tussen de Nederlandse en de Antilliaanse regering? </vraag>
      <noten afkomstig="vraag">
         <noot nummer="1" documenttype="Kamerstuk" kamerstuk-id="26 283" documentnummer="19">Kamerstuk 26 283, nr. 19</noot>
         <noot nummer="2" documenttype="Kamerstuk" kamerstuk-id="26 283" documentnummer="19">Kamerstuk 26 283, nr. 19</noot>
         <noot nummer="3" documenttype="Kamerstuk" kamerstuk-id="29 540" documentnummer="96">Kamerstuk 29 540, nr. 96, pagina 7</noot>
      </noten>
   </vragen>
   <antwoorden aantal="7">
      <antwoord nummer="1">Ja. De Nederlandse voorzitter van de gemengde commissie heeft de minister voor BVK en mij op 11 november jl. per brief geïnformeerd dat het de commissie niet is gelukt om tot een gezamenlijk advies te komen. De Antilliaanse voorzitter heeft op 11 november jl. eveneens de Antilliaanse Minister-President per brief geïnformeerd. Hiervan hebben wij een afschrift ontvangen. </antwoord>
      <antwoord nummer="2">Ontmoediging van migratie van Antilliaanse jongeren naar Nederland is uitgebreid besproken binnen de commissie. Het is juist dit onderwerp geweest waarover geen consensus is bereikt. </antwoord>
      <antwoord nummer="3">Ja. </antwoord>
      <antwoord nummer="4" voetnoot="1">De taak van de commissie zoals vermeld in het instellingsbesluit van 4 oktober 2004 luidt: «De commissie heeft tot taak voor 10 november 2004 schriftelijk te adviseren over mogelijkheden voor een effectieve aanpak vanuit beide landen van de problematiek van Antilliaanse jongeren die in Nederland afglijden.» In mijn brief aan de Tweede Kamer van 4 oktober 2004 is de taak van de commissie als volgt omschreven: «Met de Antilliaanse Regering is afgesproken een gemengd Antilliaans-Nederlandse commissie in te stellen die zal adviseren over mogelijkheden voor een effectieve aanpak vanuit beide landen van de problematiek van Antilliaanse jongeren die in Nederland afglijden.» In mijn brief aan de Tweede Kamer heb ik, in het licht van eerdere discussie over dit onderwerp, expliciet toegevoegd dat migratieregulerende maatregelen in de commissie onderwerp van gesprek zullen zijn. Dit is voor mij vanaf het begin duidelijk geweest. Ook de minister voor BVK heeft op 27 oktober 2004 <voetnoot nummer="1"/>over de commissie gezegd dat er ook bij hoort dat naar migratieregulerende maatregelen wordt gekeken. Immers, migratieregulerende maatregelen kunnen onderdeel zijn van een effectieve aanpak. </antwoord>
      <antwoord nummer="5">Het kabinet heeft besloten dat zal worden nagegaan of, en op welke termijn, van de kant van de Nederlandse regering zelfstandig maatregelen kunnen worden genomen. Een vorm van migratie-ontmoediging en/of -regulering wordt op voorhand niet uitgesloten. De minister voor Bestuurlijke Vernieuwing en Koninkrijksrelaties heeft in het bedoelde wetgevingsoverleg gesteld dat een absolute toelatingsregeling in de vorm van een visumplicht hem juridisch niet mogelijk leek. Hij heeft in hetzelfde overleg de toezegging gedaan dat u geïnformeerd zal worden wanneer ons nieuwe inzichten hierover bereiken. Migratieregulerende maatregelen behoeven overigens niet de vorm te hebben van een visumplicht. </antwoord>
      <antwoord nummer="6">Het doel van de sociale vormingsplicht voor jongeren op de Antillen is de jongeren die het minimum onderwijsniveau niet halen, op de Nederlandse Antillen te vormen en daarmee kansrijker op de lokale arbeidsmarkt te maken. De Antilliaanse regering heeft hiertoe het programma «Kans op perspectief» opgesteld en heeft een landsverordening in voorbereiding. Aan Nederland is financiering voor uitvoering van de sociale vormingsplicht gevraagd. In het Samenwerkingsplan dat de minister voor Bestuurlijke Vernieuwing en Koninkrijksrelaties met de Antilliaanse regering is overeengekomen dat op basis van een gezamenlijke haalbaarheidstoets over het definitieve programma, waarbij de uitkomsten van de evaluatie van het urgentieprogramma Jeugd en Jongeren (UJJ) worden betrokken, de beide regeringen gezamenlijk een beslissing zullen nemen over de financiering van de verschillende programmaonderdelen met inachtneming van de beschikbare middelen. Hieruit blijkt de intentie van de minister voor Bestuurlijke Vernieuwing en Koninkrijksrelaties de Antilliaanse regering in dit opzicht te ondersteunen. Om de voortgang van het proces niet op te houden is met de Antilliaanse regering afgesproken de haalbaarheidstoets te verweven in een pilot welke begin 2005 een aanvang kan nemen. Overigens dragen ook het onderwijsvernieuwingsprogramma en het programma duurzame economische ontwikkeling, waaraan Nederland een structurele financiële bijdrage verleent, bij aan een beter toekomstperspectief voor de Antilliaanse jeugd op de langere termijn. </antwoord>
      <antwoord nummer="7">Een verschil van mening binnen de commissie die ons zou adviseren betekent niet automatisch dat er sprake is van een conflict met de Antilliaanse regering. Ik streef ernaar u in januari 2005 te laten weten hoe nu verder wordt gegaan. </antwoord>
      <noten afkomstig="antwoord">
         <noot nummer="1">Voortzetting van de behandeling van het wetsvoorstel Vaststelling van de begrotingsstaat van Koninkrijksrelaties (IV) voor het jaar 2005 (29 800-IV)</noot>
      </noten>
   </antwoorden>
</kvr>
