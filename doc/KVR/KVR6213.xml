<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Feenstra (PvdA) over waterschappen. (Ingezonden 22 oktober 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR6213
</item>
         <item attribuut="Inhoud">Vragen over het toepassen van sale en lease backconstructies ten behoeve van de installaties.</item>
         <item attribuut="Rubriek">Belastingen (Overig) Staats- en bestuursrecht (Overige publiekrechtelijke lichamen)</item>
         <item attribuut="Trefwoorden">Belastingen Waterschappen</item>
         <item attribuut="Vindplaats">Kamervragen met antwoord 1997-1998, nr. 461, Tweede Kamer</item>
         <item attribuut="Afkomstig_van">Verkeer en Waterstaat</item>
         <item attribuut="Indiener">
            <persoon partij="PvdA">Feenstra</persoon>
         </item>
         <item attribuut="Datum_reaktie">1997-12-22</item>
         <item attribuut="Datum_indiening">1997-10-22</item>
         <item attribuut="Document-id">KVR6213</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1997–1998" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="941" allpagenumbers="941 942" vetnummer="" code="" lopendefooter="Tweede Kamer, vergaderjaar 1997–1998, Aanhangsel" filenaam="KVR6213" issn-nummer="ISSN 0921 - 7398" uitgever="Sdu Uitgevers ’s-Gravenhage 1998"/>
      <vraagdata vraagnummer="461" onderwerp="" indiendatum="1997-10-22">
         <vrager partij="PvdA" oorsprong="parlement">Feenstra</vrager>
         <vraagt-aan/>
      </vraagdata>
      <antwoorddata antwoorddatum="22 december 1997). Zie ook Aanhangsel Handelingen nr. 321, Vergaderjaar 1997–1998">
         <antwoorder functie="minister" ministerie="Verkeer en Waterstaat">Jorritsma-Lebbink</antwoorder>
         <mede-antwoorder>de staatssecretaris van Binnenlandse Zaken</mede-antwoorder>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u bekend met het bericht dat waterschappen op een voor hen profijtelijke wijze gebruik maken van de mogelijkheden van de amerikaanse belastingwetgeving, waarbij zij hun installaties onderbrengen in zogenaamde sale &amp; lease backconstructies? <voetnoot nummer="1"/>
      </vraag>
      <vraag nummer="2">Wat betekent deze werkwijze nu en op termijn voor het economisch en juridisch eigendom van dergelijke installaties? </vraag>
      <vraag nummer="3">Beïnvloeden deze constructies de feitelijke mogelijkheden om eventuele wijzigingen in of aan deze installaties aan te brengen op basis van beleidsvoorstellen van nederlandse overheden? </vraag>
      <vraag nummer="4">Worden deze mogelijkheden ook door andere overheden gehanteerd of overwogen en acht u dit een aanvaardbare en adequate werkwijze om de stijgende lastendruk tegemoet te treden? </vraag>
      <noten afkomstig="vraag">
         <noot nummer="1" datum="1997-10-20" bron="zie Algemeen Dagblad">zie Algemeen Dagblad, 20 oktober 1997</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De onderhavige sale &amp; lease backconstructies zijn te kwalificeren als financiële leasecontracten. De juridische eigendom van de installaties wordt door het waterschap overgedragen, de economische eigendom blijft berusten bij het waterschap. Het waterschap heeft op basis van het leasecontract een koopoptie voor de installaties na afloop van de lease-overeenkomst. De leasecontracten zijn zodanig geredigeerd dat enig risico van waardeverandering en tenietgaan van de installaties bij het waterschap blijft bestaan. De installaties waarop de financiële lease betrekking heeft moet ingevolge de comptabiliteitsvoorschriften voor waterschappen door het waterschap op zijn balans geactiveerd worden. Dit houdt in dat de kapitaallasten, waaronder afschrijvingen, van de desbetreffende installaties rechtstreeks op zijn begroting drukken. </antwoord>
      <antwoord nummer="3">Neen. De contracten zijn zodanig geformuleerd dat het feitelijk beheer en onderhoud voor rekening en door het waterschap wordt verricht. De eventuele wijzigingen in of aan de installaties als gevolg van veranderde regelgeving of beleidsvoorstellen moeten op basis van de contracten door het waterschap worden uitgevoerd en komen voor rekening van het waterschap. </antwoord>
      <antwoord nummer="4">Het is ons niet bekend in hoeverre de onderhavige sale &amp; lease backconstructies ook door andere overheden worden gehanteerd. Financiële leaseconstructies, waartoe ook de onderhavige sale &amp; lease backconstructies behoren, zijn voorzien in de comptabiliteitsvoorschriften voor waterschappen. We achten het wel gewenst dat aan de twee volgende voorwaarden wordt voldaan: a. Het waterschap blijft als beheerder van de installaties te kwalificeren, hetgeen van essentieel belang is voor het kunnen heffen van de verontreinigingsheffing. Op basis van jurisprudentie kan geconcludeerd worden dat het hebben van de juridische eigendom geen noodzakelijke voorwaarde is om als beheerder aangemerkt te worden. (Zie HR 11 december 1991, Belastingblad 1992, blz. 350 t/m 352.) Het rechtstreeks geheel of gedeeltelijk dragen van de kapitaallasten van de installaties is dat wel. Gezien de antwoorden op de vragen 2 en 3 is aan deze voorwaarde voldaan. b. De continuïteit van het waterkwaliteitsbeheer wordt niet in gevaar gebracht. Gezien de antwoorden op de vragen 2 en 3 is ook aan deze voorwaarde voldaan. </antwoord>
      <noten afkomstig="antwoord"/>
   </antwoorden>
</kvr>
