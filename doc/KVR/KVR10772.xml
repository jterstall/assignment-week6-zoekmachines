<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Hoekema (D66), Ter Veer (D66), Koenders (PvdA) en Van Ardenne-van der Hoeven (CDA) aan de ministers van Buitenlandse Zaken en voor Ontwikkelingssamenwerking over de situatie in de Niger delta. (Ingezonden 1 december 1999); Antwoord</item>
         <item attribuut="Bestand">18Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR10772
</item>
         <item attribuut="Inhoud">Vragen over de verslechterde veiligheids- en mensenrechtensituatie in de Niger delta, naar aanleiding van de recente opleving van de strijd tussen ljaw-jongeren en het Nigeriaanse leger, dat opnieuw is ingezet in Bayelsa State, en over de problemen als gevolg van de oliewinning. Deze vragen dienen ter aanvulling op de eerdere vragen van het lid Karimi (Aanh. Hand. II, 1999-2000, nr. 404).</item>
         <item attribuut="Rubriek">Energie, water en grondstoffen (Delfstoffenwinning) Ontwikkelingssamenwerking (Ontwikkelingshulp Afrika) Staats- en bestuursrecht (Grondrechten)</item>
         <item attribuut="Trefwoorden">Delfstoffenwinning Mensenrechten Nigeria Ontwikkelingssamenwerking</item>
         <item attribuut="Vindplaats">Kamervragen met antwoord 1999-2000, nr. 458, Tweede Kamer</item>
         <item attribuut="Vraagnr_bij_indiening">2990003620</item>
         <item attribuut="Afkomstig_van">Buitenlandse Zaken</item>
         <item attribuut="Indiener">
            <persoon partij="D66">Hoekema</persoon>
            <persoon partij="D66">Ter Veer</persoon>
            <persoon partij="PvdA">Koenders</persoon>
            <persoon partij="CDA">Van Ardenne-van der Hoeven</persoon>
         </item>
         <item attribuut="Datum_reaktie">1999-12-15</item>
         <item attribuut="Datum_indiening">1999-12-01</item>
         <item attribuut="Document-id">KVR10772</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1999–2000" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="1041" allpagenumbers="1041 1042" vetnummer="2990003620" code="" lopendefooter="Tweede Kamer, vergaderjaar 1999–2000, Aanhangsel" filenaam="KVR10772" issn-nummer="ISSN 0921 - 7398" uitgever="Sdu Uitgevers ’s-Gravenhage 1999"/>
      <vraagdata vraagnummer="458" onderwerp="" indiendatum="1999-12-1">
         <vrager partij="D66" oorsprong="parlement">Hoekema</vrager>
         <vrager partij="D66" oorsprong="parlement">Ter Veer</vrager>
         <vrager partij="PvdA" oorsprong="parlement">Koenders</vrager>
         <vrager partij="CDA" oorsprong="parlement">Van Ardenne-van der Hoeven</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="1999-12-15">
         <antwoorder functie="minister" ministerie="Buitenlandse Zaken">Van Aartsen</antwoorder>
         <mede-antwoorder/>
      </antwoorddata>
   </meta>
   <vragen aantal="9">
      <vraag nummer="1">Bent u op de hoogte van de recente opleving van de strijd tussen Ijaw-jongeren en het Nigeriaanse leger, dat opnieuw is ingezet in Bayelsa State (Niger delta)? </vraag>
      <vraag nummer="2">Bent u er van op de hoogte dat President Obasanjo heeft gedreigd om de noodtoestand in Bayelsa State uit te roepen? Deelt u de mening dat zowel het sturen van (extra) troepen naar de delta als het uitroepen van noodtoestand aldaar de veiligheids- en mensenrechtensituatie uitsluitend verslechteren? Bent u bereid om zowel bilateraal als in EU-verband druk op de Nigeriaanse regering uit te oefenen om de troepen terug te trekken uit het gebied en niet de noodtoestand uit te roepen? </vraag>
      <vraag nummer="3">Is er een voornemen bij één van u voor een bezoek? Zo ja, bent u dan bereid om de Niger delta te bezoeken? </vraag>
      <vraag nummer="4">Bent u bereid om bij de Nigeriaanse regering het belang te benadrukken van de Niger delta Development Bill, ten gunste van de deltabevolking en ter preventie van verdere escalatie van de conflicten in de delta? </vraag>
      <vraag nummer="5">Is de minister voor Ontwikkelingssamenwerking bereid om Nigeria op te nemen in de programma’s voor Mensenrechten, Vredesopbouw en Goed Bestuur, alsmede Milieu? Kunnen specifieke bijdrages op het vlak van milieu (bijvoorbeeld MER’s voor aanleg infrastructuur, bescherming mangrovebossen, schoon drink- en viswater) en mensenrechten/goed bestuur (training politie, justitie, ambtenaren, steun aan Oputa Justice Panel, anti-corruptie wetgeving) volgens u bijdragen aan een substantiële verbetering van de situatie in Nigeria respectievelijk de Niger delta? Liggen hier mogelijkheden voor specifieke bijdrages vanuit Nederland? </vraag>
      <vraag nummer="6">Bent u bereid om u in te zetten opdat de EU-gelden die nu beschikbaar zijn voor Nigeria geconcentreerd worden op de Niger delta, o.a. met betrekking tot de fondsen uit de budgetlijn mensenrechten? </vraag>
      <vraag nummer="7">Bent u bereid om de Nederlandse intentie om op het vlak van ontwikkelingssamenwerking in Nigeria de EU intensief te laten samenwerken met Shell op korte termijn te concretiseren? Wat zijn de laatste ontwikkelingen op dit vlak? Waar ziet u concrete mogelijkheden op korte termijn? Ligt het voor de hand dat, gezien de medeverantwoordelijkheid van de olie-industrie bij de milieu- en ontwikkelingsproblemen in de Niger delta, gezamenlijke projecten met name op het vlak van natuur- en milieubescherming alsmede armoedebestrijding plaatsvinden? </vraag>
      <vraag nummer="8">Ziet u mogelijkheden om specifieke activiteiten voor jongeren in de Niger delta te helpen faciliteren, zoals vaardighedencentra en jongerencentra? Kunnen initiatieven van bijvoorbeeld deelstaatregeringen in de delta om speciale jongerenwerkers bij conflicten tussen jongerengroepen en oliemaatschappijen in te zetten, vanuit Nederland of de EU actief ondersteund worden? </vraag>
      <vraag nummer="9">Bent u bereid u in te spannen dat de EU NGO’s en volkerenorganisaties van bijvoorbeeld de Ijaw en Ogoni ondersteunt en stimuleert in onderlinge samenwerking, door middel van het helpen faciliteren van een soort van (hernieuwde) «Pan Niger Delta Conferentie»? Zo niet, ziet u andere mogelijkheden om vanuit Nederland en/of de EU de onderlinge conflicten tussen de deltavolkeren – onderling en met oliemaatschappijen – te helpen verminderen? </vraag>
      <noten afkomstig="vraag"/>
   </vragen>
   <toelichting>Deze vragen dienen ter aanvulling op de eerdere vragen terzake van het lid Karimi, ingezonden 26 november 1999. </toelichting>
   <antwoorden aantal="7">
      <antwoord nummer="1">De regering is op de hoogte van berichten uit de staat Bayelsa over gevechten tussen Ijaw-jongeren onderling, over de moord op 12 politieagenten en over de inzet van militairen. Over de precieze gang van zaken bestaat nog geen duidelijkheid. </antwoord>
      <antwoord nummer="2">President Obasanjo heeft de Gouverneur van de staat Bayelsa een ultimatum gesteld, betreffende het uitroepen van de noodtoestand, nl. op 24 november diende de rust en orde in het gebied hersteld te zijn en de moordenaars van 12 politieagenten zouden gevonden moeten zijn. Het ultimatum is inmiddels verstreken, terwijl de noodtoestand niet is uitgeroepen. De Nigeriaanse regering stelt dat de troepen waren ingezet om orde en rust te herstellen in een situatie van bijna anarchie, veroorzaakt door georganiseerde, zwaar bewapende misdadigers die ook de eigen bevolking terroriseren. Volgens de laatste berichten zijn de militairen thans vervangen door speciale politie-eenheden. </antwoord>
      <antwoord nummer="3">De minister van Buitenlandse Zaken zal in de loop van het volgende jaar een bezoek brengen aan Nigeria. Te zijner tijd zal de opportuniteit van een bezoek aldaar worden bezien. </antwoord>
      <antwoord nummer="4">Als een van zijn eerste beleidsdaden, na de inauguratie op 1 juni van dit jaar, heeft President Obasanjo het ontwerp voor de Niger Delta Development Bill ingediend, daarmee het belang onderstrepend dat hij hecht aan de ontwikkelingen in de Delta. Het Parlement heeft het wetsontwerp zeer recent goedgekeurd. </antwoord>
      <antwoord nummer="5">Bilaterale steun van de Nederlandse regering via toelating van Nigeria tot respectievelijk de themalijst Mensenrechten, Vredesopbouw en Goed Bestuur en de themalijst Milieu wordt niet overwogen. Een Nederlands programma zou weinig toevoegen aan de reeds bestaande omvangrijke hulpprogramma’s van de Europese Commissie, particuliere fondsen als die van Shell (US$ 40 mln.) en de extra middelen die de Nigeriaanse regering inmiddels zelf ter beschikking heeft gesteld voor het gebied (US$ 50 mln.). De mogelijkheden voor Nederland om de problematiek in de Niger-delta aan te pakken worden vooral gezocht in EU-verband en in multilateraal kader. De minister voor Ontwikkelingssamenwerking is bereid te onderzoeken of ook de Wereldbank expliciet bij de ontwikkeling van het gebied betrokken kan worden. De Ambassade in Abuja beschikt vanaf 2000 overigens over een budget (NLG 500 000,–) voor activiteiten via particuliere kanalen op het gebied van mensenrechten in Nigeria. </antwoord>
      <antwoord nummer="6, 8 en 9">Nederland ondersteunt het voorstel van de Europese Commissie met betrekking tot het opzetten van een micro-projecten-programma in de Niger Delta. Dit programma heeft een omvang van totaal 21 miljoen Euro. De projecten doelen onder andere op verbetering van kleinschalige infrastructuur, verbetering van de basisgezondheidszorg, ondersteuning van het onderwijssysteem, het opzetten van wijkcentra en het verlenen van micro-kredieten. Ook in hulp bij de ontwikkeling van vaardigheden en het opzetten van jongerencentra wordt door het programma voorzien. De fondsen uit de budgetlijn mensenrechten (waarvan er overigens meerdere zijn) worden thans reeds op beperkte schaal gebruikt om mensenrechten-NGO’s in de Delta te steunen (Mosop, IHRL). De EU is thans doende om een Human Rights Foundation op te zetten in Nigeria. Deze Foundation zal verantwoordelijk worden voor de EU-mensenrechtenprojecten in Nigeria. Overigens zal deze foundation over heel Nigeria projecten uitvoeren. Andere gebieden in Nigeria, die minder in de publiciteit staan, hebben evenzeer behoefte aan mensenrechtenondersteuning. Het is duidelijk dat in de Niger Delta snel een begin moet worden gemaakt met doeltreffende (conflict-preventieve) maatregelen zoals de verbetering van de sociaal-economische situatie, het genereren van werk en inkomen en verbeteringen aan de infrastructuur. De EU-projecten zijn een goede stap in die richting en een aanvulling op de door de Nigeriaanse regering afgekondigde maatregelen. Het stimuleren van onderlinge samenwerking tussen b.v. de Ogoni en Ijaw-jongeren zit in de EU-projecten verweven. Eventuele verzoeken aan de Europese Commissie van NGO’s en volkerenorganisaties uit het Delta-gebied voor steun aan een Pan Nigeria Delta Conferentie, kunnen in beginsel op Nederlandse steun rekenen. </antwoord>
      <antwoord nummer="7">Nederland is bereid een onafhankelijk onderzoek naar de milieuproblematiek in de Delta te helpen bevorderen. Ook Shell is voorstander van een dergelijk onderzoek. Aan de VN (UNDP) is recent gevraagd naar de mogelijkheden hiertoe. </antwoord>
      <noten afkomstig="antwoord"/>
   </antwoorden>
</kvr>
