<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Van Gennip en Ferrier (beiden CDA) aan de ministers van Buitenlandse Zaken en voor Ontwikkelingssamenwerking over vrije verkiezingen in Pakistan. (Ingezonden 13 september 2007); Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR29493
</item>
         <item attribuut="Inhoud">Vragen naar aanleiding van een artikel in Trouw van 10 september 2007 over de arrestatie en deportatie van de Pakistaanse oud-premier Sharif, terwijl het Pakistaanse Hooggerechtshof heeft uitgesproken dat Sharif naar Pakistan mag komen om aan de verkiezingen mee te doen. Indieners vragen hoe de internationale gemeenschap verder invloed kan uitoefenen op vrije en eerlijke verkiezingen in Pakistan.</item>
         <item attribuut="Rubriek">Internationale betrekkingen (Overig) Ontwikkelingssamenwerking (Ontwikkelingshulp Azië) Staats- en bestuursrecht (Politiek)</item>
         <item attribuut="Trefwoorden">Democratie Ontwikkelingssamenwerking Pakistan Verkiezingen</item>
         <item attribuut="Vindplaats">Kamervragen met antwoord 2007-2008, nr. 85, Tweede Kamer</item>
         <item attribuut="Vraagnr_bij_indiening">2060725250</item>
         <item attribuut="Afkomstig_van">Buitenlandse Zaken (BUZA)</item>
         <item attribuut="Indiener">
            <persoon partij="CDA">Van Gennip</persoon>
            <persoon partij="CDA">Ferrier</persoon>
         </item>
         <item attribuut="Datum_reaktie">2007-09-25</item>
         <item attribuut="Datum_indiening">2007-09-13</item>
         <item attribuut="Document-id">KVR29493</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="181" allpagenumbers="181 182" vetnummer="2060725250" code="0708tkkvr85" lopendefooter="Tweede Kamer, vergaderjaar 2007–2008, Aanhangsel" filenaam="KVR29493" issn-nummer="ISSN 0921 - 7398" uitgever="Sdu Uitgevers ’s-Gravenhage 2007"/>
      <vraagdata vraagnummer="85" onderwerp="" indiendatum="2007-09-13">
         <vrager partij="CDA" oorsprong="parlement">Van Gennip</vrager>
         <vrager partij="CDA" oorsprong="parlement">Ferrier</vrager>
         <vraagt-aan>de ministers van Buitenlandse Zaken en voor Ontwikkelingssamenwerking</vraagt-aan>
      </vraagdata>
      <antwoorddata antwoorddatum="2007-09-25">
         <antwoorder functie="minister" ministerie="Buitenlandse Zaken">Verhagen</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Kent u het bericht «oud-premier Sharif opgepakt en gedeporteerd»? <voetnoot nummer="1"/>
      </vraag>
      <vraag nummer="2">Hoe beoordeelt u dit bericht in het licht van de uitspraak van het Hooggerechtshof van Pakistan dat oud-premier Sharif terug naar Pakistan mag komen om het in de verkiezingen op te nemen tegen president Musharraf? </vraag>
      <vraag nummer="3">Hoe verhouden deze zaak en het aanhouden van tweeduizend van zijn aanhangers zich tot het bezoek van de minister voor Ontwikkelingssamenwerking aan Pakistan op 8 september jongstleden, waarbij hij heeft aangedrongen op vrije en eerlijke verkiezingen en drie miljoen euro heeft toegezegd ter ondersteuning van vrije verkiezingen? Hoe wordt de Nederlandse bijdrage ingezet? </vraag>
      <vraag nummer="4">Op welke manier kan de internationale gemeenschap verder invloed uitoefenen op vrije en eerlijke verkiezingen in Pakistan? </vraag>
      <noten afkomstig="vraag">
         <noot nummer="1" datum="2007-09-10" bron="Trouw">Trouw, 10 september 2007</noot>
      </noten>
   </vragen>
   <antwoorden aantal="4">
      <antwoord nummer="1">Ja. </antwoord>
      <antwoord nummer="2">De Pakistaanse regering heeft er, in weerwil van de uitspraak van het Hooggerechtshof, alles aan gedaan om te voorkomen dat oppositieleider Nawaz Sharif naar Pakistan terugkeert om te kunnen deelnemen aan de komende parlementaire verkiezingscampagne. Zijn snelle vertrek naar Saudi-Arabië, na mislukte onderhandelingen met de regering, duidt op nervositeit van deze laatste en geeft aan dat president Musharraf zich onvoldoende zeker voelt om een echt gelijk speelveld toe te laten in politiek Pakistan. De gang van zaken moet worden gezien in het licht van de huidige politieke spanning waarin het land verkeert met presidentiële en parlementaire verkiezingen in het verschiet, en geeft een zorgelijk signaal af over het verloop van die verkiezingen. </antwoord>
      <antwoord nummer="3">Minister Koenders heeft tijdens zijn gesprekken met Pakistaanse regeringsvertegenwoordigers het belang van vrije en eerlijke verkiezingen voor de toekomstige stabiliteit van Pakistan en de regio benadrukt. De komende verkiezingen zullen van grote betekenis zijn voor de toekomstige ontwikkelingen en het democratiseringsproces van Pakistan. De gematigde meerderheid van de Pakistaanse bevolking kan door een eerlijk verkiezingsproces het tij van extremisme en talibanisering wellicht keren. Om deze reden is het van belang dat de internationale gemeenschap blijft aandringen op het houden van vrije en eerlijke verkiezingen in Pakistan. De Nederlandse bijdrage van 3 miljoen euro aan het verkiezingsproces, wordt gezamenlijk met andere donoren ingezet. Via UNDP wordt technische assistentie verleend aan de Kiescommissie (Election Commission of Pakistan). Daarnaast wordt een netwerk van lokale ngo’s ondersteund voor lokale verkiezingswaarneming en voorlichting aan kiezers (met name aan vrouwen). Ook werkt Nederland actief aan structurele capaciteitsopbouw van alle politieke partijen in Pakistan, via het National Democratic Institute. In dit kader bezocht een delegatie van jonge Pakistaanse partijwerkers van verschillende partijen begin juni jl. Nederland. </antwoord>
      <antwoord nummer="4">In EU-kader wordt overwogen een verkiezingswaarnemingsmissie uit te sturen. De aanwezigheid van een dergelijke missie zal een positieve invloed hebben op het daadwerkelijke eerlijke verloop van de verkiezingen, en de bevindingen van zo’n missie kunnen als leidraad gelden voor noodzakelijke hervormingen op termijn. Nederland maakt zich om bovenstaande redenen binnen de EU hard voor het uitzenden van een waarnemingsmissie. Een EU-voorbereidende missie is reeds in Pakistan geweest. De veiligheidssituatie in Pakistan zou echter mogelijk een EU-waarnemingsmissie in de weg kunnen staan, alsmede het feit dat van Pakistaanse zijde vooralsnog weinig beweging zichtbaar is ten aanzien van een formele uitnodiging aan de EU en een daaraan gekoppeld Memorandum of Understanding met de Europese Commissie. Minister Koenders heeft zijn gesprekspartners in Pakistan gevraagd een EU-waarnemersmissie toe te laten bij de verkiezingen. </antwoord>
      <noten afkomstig="antwoord"/>
   </antwoorden>
</kvr>
