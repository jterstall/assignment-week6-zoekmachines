<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="10">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van de leden Duyvendak en Vos (beiden GroenLinks) aan de minister van Justitie over de aanhouding van Groenfront!-activisten te Schinveld. (Ingezonden 18 januari 2006); Antwoord</item>
         <item attribuut="Bestand">19Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR25050
</item>
         <item attribuut="Inhoud">Deze vragen dienen ter aanvulling op eerdere vragen ter zake van het Tweede Kamerlid De Wit, ingezonden 17 januari 2006.</item>
         <item attribuut="Rubriek">Milieu (Geluidhinder) Natuur (Flora) Strafrecht en strafprocesrecht (Dwangmiddelen) Veiligheidsbeleid en defensie (Militair materieel) Verkeer, vervoer en waterstaat (Luchtvaartterreinen)</item>
         <item attribuut="Trefwoorden">Aanhoudingen Belangenorganisaties Bossen Geluidhinder Militaire luchthavens</item>
         <item attribuut="Vindplaats">Kamervragen met antwoord 2005-2006, nr. 991, Tweede Kamer</item>
         <item attribuut="Vraagnr_bij_indiening">2050606630</item>
         <item attribuut="Afkomstig_van">Justitie (JUS)</item>
         <item attribuut="Indiener">
            <persoon partij="GroenLinks">Duyvendak</persoon>
            <persoon partij="GroenLinks">Vos</persoon>
         </item>
         <item attribuut="Datum_reaktie">2006-03-03</item>
         <item attribuut="Datum_indiening">2006-01-18</item>
         <item attribuut="Document-id">KVR25050</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2005–2006" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2103" allpagenumbers="2103 2104" vetnummer="2050606630" code="0506tkkvr991" lopendefooter="Tweede Kamer, vergaderjaar 2005–2006, Aanhangsel" filenaam="KVR25050" issn-nummer="ISSN 0921- 7398" uitgever="Sdu Uitgevers ’s-Gravenhage 2006"/>
      <vraagdata vraagnummer="991" onderwerp="" indiendatum="2006-01-18">
         <vrager partij="GroenLinks" oorsprong="parlement">Duyvendak</vrager>
         <vrager partij="GroenLinks" oorsprong="parlement">Vos</vrager>
         <vraagt-aan>de minister van Justitie</vraagt-aan>
      </vraagdata>
      <antwoorddata antwoorddatum="3 maart 2006), zie ook Aanhangsel Handelingen nr. 882, vergaderjaar 2005–2006">
         <antwoorder functie="minister" ministerie="Justitie">Donner</antwoorder>
         <mede-antwoorder>de minister van Binnenlandse Zaken en Koninkrijksrelaties</mede-antwoorder>
      </antwoorddata>
   </meta>
   <vragen aantal="10">
      <vraag nummer="1">Kunt u aangeven hoeveel aanhoudingen in totaal bij de ontruiming van het bos te Schinveld zijn verricht? </vraag>
      <vraag nummer="2">Kunt u aangeven of bij de ontruimingen geweld is toegepast door politiefunctionarissen of de Koninklijke Marechaussee? Zo ja, waaruit bestond het toegepaste geweld? </vraag>
      <vraag nummer="3" voetnoot="1">Klopt het dat gedurende de ontruimingen dekens en voedsel van demonstranten zijn afgenomen? Zo ja, wat was hiervoor de reden en houdt dit verband met het dreigement <voetnoot nummer="1"/>van de waarnemend burgemeester van de gemeente Onderbanken om activisten uit te hongeren? </vraag>
      <vraag nummer="4">Hoeveel arrestanten zijn in verzekering gesteld? Klopt het dat arrestanten op de NAVO-basis van Brunssum zijn gedetineerd? Zo ja, voldoen de detentieplaatsen aldaar aan de criteria voor het in verzekering stellen van aangehouden verdachten? </vraag>
      <vraag nummer="5">Kunt u aangeven welke onderzoekshandelingen, naast het vaststellen van de identiteit, precies tijdens de inverzekeringstelling hebben plaatsgevonden? </vraag>
      <vraag nummer="6">Klopt het dat arrestanten gedetineerd zijn geweest in cellen waarin ze konden staan noch liggen, bijvoorbeeld op de NAVO-basis te Brunssum? </vraag>
      <vraag nummer="7">Welke regels gelden ten aanzien van de detentie van arrestanten die in verzekering worden gesteld? Kunt u aangeven of er bijzondere regels bestaan ten aanzien van de te verstrekken voeding, de omvang van cellen, de verlichting van cellen, het al dan niet laten horen van muziek in cellen en toiletgebruik? Is aan deze regels in het geval van deze arrestaties gevolg gegeven? </vraag>
      <vraag nummer="8">Klopt het dat één van de arrestanten bij een aanval van hyperventilatie langdurig verstoken bleef van hulp? Zo ja, wat was hiervan de oorzaak? </vraag>
      <vraag nummer="9">Zijn er inmiddels klachten ingediend over de manier waarop personen zijn aangehouden en in verzekering gesteld? Zo ja, wat behelzen de klachten en hoe worden ze afgehandeld? </vraag>
      <vraag nummer="10">Klopt het dat aan de pers de toegang tot het bos is ontzegd, met uitzondering van enkele, door de politie bepaalde tijdstippen? Zo ja, deelt u het standpunt dat dit voor de vrije nieuwsvergaring ontoelaatbaar is? </vraag>
      <noten afkomstig="vraag">
         <noot nummer="1">www.rtl.nl/(/actueel/rtlnieuws/binnenland/)/ components/actueel/rtlnieuws/2006/01_januari/07/binnenland/0107_2130_schinveld_eten_demonstranten.xml</noot>
      </noten>
   </vragen>
   <toelichting>Deze vragen dienen ter aanvulling op eerdere vragen terzake van het lid De Wit (SP), ingezonden 17 januari 2006, (vraagnummer 2050606500). </toelichting>
   <antwoorden aantal="10">
      <antwoord nummer="1">Bij de ontruiming van het bos te Schinveld zijn door de regiopolitie 3 personen aangehouden en door de Koninklijke Marechaussee in totaal 99 personen. </antwoord>
      <antwoord nummer="2">Er is geen geweld toegepast met uitzondering van één aanhouding. Dit was een geval van matig verzet tegen de politie. Er is gepast geweld toegepast bestaande uit het vastpakken. Er zijn geen andere geweldsmiddelen toegepast. </antwoord>
      <antwoord nummer="3">Bij het ontmantelen van de boomhutten door de politie en de Koninklijke Marechaussee is als beleids- en operationele doelstelling uitgegaan van het geweldloos concept, waarbij de veiligheid van actievoerders en handhavers voorop stond en snelheid niet werd nagestreefd. Zo is het ook met de actievoerders besproken. Van de zijde van de actievoerders waren er twee – als zodanig voor iedere politieman/vrouw herkenbare aanspreekpunten – die in contact stonden met aanspreekpunten van de politie. Dit contact is tijdens de gehele ontruiming consequent doorgevoerd. Zowel actievoerders en politie waren van elkaars activiteiten op de hoogte. </antwoord>
      <antwoord nummer="4">Er zijn geen verdachten in verzekering gesteld. Voor het overige verwijs ik naar mijn antwoord op de vragen 3 en 4 van het lid De Wit. </antwoord>
      <antwoord nummer="5">Zoals in het antwoord op vraag 4 reeds is aangegeven, hebben er geen inverzekeringstellingen plaatsgevonden. Gedurende de periode dat de verdachten zijn opgehouden op grond van artikel 61, van het Wetboek van Strafvordering, zijn ze verhoord. Daar waar mogelijk is in de eerst zes uren reeds een aanvang gemaakt met het nemen van maatregelen ter identificatie. In de gevallen waarin dit niet kon of dit nog niet leidde tot resultaat heeft een aanvullende ophouding van zes uren plaatsgevonden doch slechts dit laatste in verband met het nemen van maatregelen ter identificatie. </antwoord>
      <antwoord nummer="6">De arrestanten zijn op het NIC opgevangen in cellenbussen van DVO. Deze cellenbussen zijn te omschrijven als mobiele celcapaciteit die veelal bij grootschalige evenementen worden ingezet. In de cellen in deze bussen is een zitplaats aanwezig. Daar waar sprake was van verdachten die ter vaststelling van hun identiteit langer dan zes uur dienden te worden ingesloten alsmede van verdachten die gedurende de voor de nachtrust bestemde uren (00.00 uur t/m 09.00 uur) werden ingesloten zijn deze allen overgebracht naar het reguliere cellencomplex in het politiebureau te Kerkrade en daar ingesloten. </antwoord>
      <antwoord nummer="7">Zie het antwoord op de vragen 4 en 6 van het lid De Wit. </antwoord>
      <antwoord nummer="8">Op 9 januari 2006 omstreeks 07.30 uur is een actievoerster aangehouden. Omdat ze aangaf last te hebben van claustrofobie, is zij ingesloten in een grote driemanscel, achter in een bus van DVO. Na ongeveer 45 tot 60 minuten is ze voorzien van eten en drinken en is door haar gevraagd, hoe lang de insluiting nog duurde. Kort nadien is ze voorgeleid. Aan de hulpofficier van justitie heeft ze te kennen gegeven ademhalingsproblemen te hebben. De teamleider op het NIC heeft daarop direct verzocht een arts te waarschuwen. Er was een ambulance op of in de onmiddellijke omgeving van het NIC aanwezig, die binnen 5 minuten ter plaatse was. Het personeel daarvan heeft de verzoeker terstond hulp verleend. Nadien is nog een arts bij betrokkene geweest. </antwoord>
      <antwoord nummer="9">Er zijn geen klachten ontvangen over de manier waarop verdachten zijn aangehouden. </antwoord>
      <antwoord nummer="10">Op, 7 januari 2006, is de door de commissaris der Koningin geaccordeerde noodverordening van kracht geworden. Deze behelsde dat vanaf het tijdstip van inwerkingtreding, het aan niemand was toegestaan een, in die verordening aangegeven terrein, te betreden. Vanaf de inwerkingtreding van de verordening zijn de politiemaatregelen «opgebouwd». In concreto was het vanaf dat tijdstip niet meer toegestaan met materialen voor de bouw van boomhutten het terrein te betreden. Wel was het toegestaan om het terrein zonder die materialen te betreden. Zo ook kon de pers vrij het «verboden gebied» betreden en daar het journalistiek werk verrichten. Toen in de nacht van zondag 8 op maandag 9 januari 2006 de politiële activiteiten startten met betrekking tot de daadwerkelijke ontruiming, kon de pers ongehinderd daarvan verslag doen. Eerst op, 9 januari 2006, is in de persconferentie van 10.00 uur de pers aangezegd dat ook voor hen het gebied was gesloten, dit om redenen van veiligheid (grote draaiende en zagende machines, transport, vallende bomen etc.). Echter, vanaf maandag 9 januari tot het einde van de actie is twee maal daags onder politiebegeleiding de pers in de gelegenheid gesteld met een bus naar het gebied te gaan en daar verslag te doen van de kapactiviteiten. Dit is ordelijk verlopen en heeft plaatsgevonden tot en met vrijdag 13 januari 2006. </antwoord>
      <noten afkomstig="antwoord"/>
   </antwoorden>
</kvr>
