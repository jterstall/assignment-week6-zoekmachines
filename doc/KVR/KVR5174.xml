<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Oedayraj Singh Varma (GroenLinks) over het registreren van gegevens van individuele CPN-leden. (Ingezonden 26 mei 1997); Antwoord</item>
         <item attribuut="Bestand">15Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR5174
</item>
         <item attribuut="Inhoud">Vragen over vastlegging van gegevens in BVD-dossiers, ondanks de toezegging van de minister van Binnenlandse Zaken a.i.</item>
         <item attribuut="Rubriek">Criminaliteit en openbare orde (Inlichtingen- en veiligheidsdiensten) Criminaliteit en openbare orde (Persoonsregistratie en identificatie) Staats- en bestuursrecht (Politiek)</item>
         <item attribuut="Trefwoorden">Inlichtingen- en veiligheidsdiensten Persoonsregistratie Politieke partijen</item>
         <item attribuut="Vindplaats">Kamervragen met antwoord 1996-1997, nr. 1426, Tweede Kamer</item>
         <item attribuut="Afkomstig_van">Binnenlandse Zaken (BIZA)</item>
         <item attribuut="Indiener">
            <persoon partij="GroenLinks">Oedayraj Singh Varma</persoon>
         </item>
         <item attribuut="Datum_reaktie">1997-06-19</item>
         <item attribuut="Datum_indiening">1997-05-26</item>
         <item attribuut="Document-id">KVR5174</item>
         <item attribuut="Omvang">1 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 1996–1997" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2911" allpagenumbers="2911" vetnummer="" code="" lopendefooter="Tweede Kamer, vergaderjaar 1996–1997, Aanhangsel" filenaam="" issn-nummer="ISSN 0921 - 7398" uitgever="Sdu Uitgevers ’s-Gravenhage 1997"/>
      <vraagdata vraagnummer="1426" onderwerp="" indiendatum="1997-05-26">
         <vrager partij="GroenLinks" oorsprong="parlement">Oedayraj Singh Varma</vrager>
         <vraagt-aan/>
      </vraagdata>
      <antwoorddata antwoorddatum="1997-06-19">
         <antwoorder functie="minister" ministerie="Binnenlandse Zaken">Dijkstal</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Herinnert u zich de toezegging van de minister van Binnenlandse Zaken a.i. dat sedert 6 september 1982 geen gegevens meer worden geregistreerd van individuele CPN-leden, louter en alleen vanwege hun lidmaatschappij van de CPN? <voetnoot nummer="1"/>
      </vraag>
      <vraag nummer="2">Zo ja, hoe verklaart u dat uit een openbaar gemaakt BVD-dossier blijkt dat op 13 februari 1984 is vastgelegd dat een aantal mensen – omschreven met naam, adres en geboortedatum – in oktober 1983 aanwezig was bij een ledenvergadering van de CPN? </vraag>
      <vraag nummer="3">Hoe verklaart u dat op 14 februari 1986 in een BVD-dossier is vastgelegd dat iemand op de kandidatenlijst staat voor de gemeenteraad van Heerlen? Waarom is deze informatie relevant? </vraag>
      <vraag nummer="4">Hoe verklaart u dat op 20 maart 1987 in een BVD-dossier is vastgelegd dat iemand voor de PSP/CPN-combinatie kandidaat is voor de Provinciale Staten? Wat is de relevantie van deze informatie? </vraag>
      <noten afkomstig="vraag">
         <noot nummer="1">Antwoord op vragen van het lid Oedayraj Singh Varma over de controle van de CPN door de BVD, Tweede Kamer, Aanhangsel Handelingen nr. 1097, vergaderjaar 1994–1995</noot>
      </noten>
   </vragen>
   <antwoorden aantal="2">
      <antwoord nummer="1" voetnoot="1">Ja. Zoals ik op vragen van het lid van de Tweede Kamer Oedayraj Singh Varma van 5 juli 1995 antwoordde <voetnoot nummer="1"/>is de CPN sedert 6 september 1982 als zodanig geen voorwerp van onderzoek meer voor de BVD. Vanaf die datum worden ook geen gegevens meer geregistreerd van individuele CPN-leden, louter en alleen vanwege hun lidmaatschap van die partij. Noch het lidmaatschap van de CPN, noch dat van enige andere organisatie, biedt echter vrijwaring tegen belangstelling van de BVD. Indien en voor zover de CPN of haar individuele leden derhalve na genoemde datum (nog) activiteiten ontplooien die, naar de inschatting van dat moment, de democratische rechtsorde, de veiligheid of andere gewichtige belangen van de Staat konden schaden, bleven zij met betrekking tot die activiteiten wel voorwerp van onderzoek van de BVD. </antwoord>
      <antwoord nummer="2 t/m 4">Sinds de uitspraken van de afdeling bestuursrechtspraak van de Raad van State van 16 juni 1994 in de zaken Van Baggum en Valkenier, op grond waarvan de verzoeken om inzage van het eventuele eigen BVD-dossier aan de Wet openbaarheid van bestuur dienen te worden getoetst, is aan vele verzoekers informatie verstrekt. Met name de gegevens die door de BVD waren geregistreerd in relatie tot de aandacht die deze dienst in het verleden voor de CPN had, zijn ruimhartig en in grote hoeveelheden vrijgegeven. Daardoor is het niet mogelijk om aan de hand van de in deze vragen genoemde gegevens na te gaan om welke kwesties het hier gaat. Uiteraard ben ik bereid tot het verstrekken van nadere informatie indien meer duidelijkheid gegeven wordt over de kwesties waarop in de vragen van mevrouw Oedayraj Singh Varma gedoeld wordt. Het lijkt mij daarbij wel aangewezen dat indien het wenselijk wordt geacht dat ik over individuele concrete gevallen inlichtingen verschaf, ik dat doe binnen de beslotenheid van de vaste commissie voor inlichtingen- en veiligheidsdiensten. </antwoord>
      <noten afkomstig="antwoord">
         <noot nummer="1" documenttype="Kamervragen" documentnummer="1097" documentjaargang="1994-1995">Aanhangsel Handelingen, nr. 1097, vergaderjaar 1994–1995.</noot>
      </noten>
   </antwoorden>
</kvr>
