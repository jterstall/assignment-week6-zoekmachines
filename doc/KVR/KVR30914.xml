<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="4">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Peters (GroenLinks) aan de minister en de staatssecretaris van Defensie over de hervatting van laagvliegoefeningen door de Koninklijke Luchtmacht boven de Bommelerwaard. (Ingezonden 24 januari 2008);Antwoord</item>
         <item attribuut="Bestand">17Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR30914
</item>
         <item attribuut="Inhoud">Gevraagd wordt onder meer waarom de Apache-helikopter die tegen de hoogspanningsleiding in de Bommelerwaard over de Waal tussen Heesselt en Hurwenen vloog, nog over dorpen heen is doorgevlogen in plaats van een noodlanding te maken in buitengebied. Deze vragen dienen ter aanvulling op eerdere vragen hierover van het lid Ouwehand (PvdD), ingezonden 24 januari 2008.</item>
         <item attribuut="Rubriek">Veiligheidsbeleid en defensie (Luchtmacht)</item>
         <item attribuut="Trefwoorden">Luchtmacht</item>
         <item attribuut="Vindplaats">Kamervragen met antwoord 2007-2008, nr. 1358, Tweede Kamer</item>
         <item attribuut="Vraagnr_bij_indiening">2070809530</item>
         <item attribuut="Afkomstig_van">Defensie (DEF)</item>
         <item attribuut="Indiener">
            <persoon partij="GroenLinks">Peters</persoon>
         </item>
         <item attribuut="Datum_reaktie">2008-02-14</item>
         <item attribuut="Datum_indiening">2008-01-24</item>
         <item attribuut="Document-id">KVR30914</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2007–2008" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2909" allpagenumbers="2909 2910" vetnummer="2070809530" code="0708tkkvr1358" lopendefooter="Tweede Kamer, vergaderjaar 2007–2008, Aanhangsel" filenaam="KVR30914" issn-nummer="ISSN 0921 - 7398" uitgever="Sdu Uitgevers ’s-Gravenhage 2008"/>
      <vraagdata vraagnummer="1358" onderwerp="" indiendatum="2008-01-24">
         <vrager partij="GroenLinks" oorsprong="parlement">Peters</vrager>
         <vraagt-aan>de minister en de staatssecretaris van Defensie</vraagt-aan>
      </vraagdata>
      <antwoorddata antwoorddatum="2008-02-14">
         <antwoorder functie="staatssecretaris" ministerie="Defensie">De Vries</antwoorder>
         <mede-antwoorder/>
      </antwoorddata>
   </meta>
   <vragen aantal="4">
      <vraag nummer="1" voetnoot="1">Bent u ervan op de hoogte dat de Apache-helikopter die tegen de hoogspanningsleiding over de Waal tussen Heesselt en Hurwenen vloog, nog over dorpen heen is doorgevlogen in plaats van een noodlanding te maken in buitengebied? Waarom is hiervoor gekozen? <voetnoot nummer="1"/>
      </vraag>
      <vraag nummer="2">Deelt u de mening dat dit onnodige risico’s heeft veroorzaakt voor de inwoners van deze dorpen? Zo ja, wat gaat u doen om te zorgen dat dit niet weer gebeurt? Zo neen, waarom deelt u de mening dat een door een crash beschadigde Apache-helikopter vóór opmeting van schade geen onnodige risico’s neemt door over dichtbevolkt gebied te vliegen? </vraag>
      <vraag nummer="3" voetnoot="2">Bent u ervan op de hoogte dat de inwoners van de Bommelerwaard ook los van deze crash veel overlast van de laagvliegoefeningen van de Koninklijke Luchtmacht hebben? <voetnoot nummer="2"/>Deelt u de mening dat de noodzakelijke oefenvluchten van de piloten in minder dichtbevolkt gebied moeten plaatsvinden? Zo neen, waarom niet? </vraag>
      <vraag nummer="4">Bent u ervan op de hoogte dat meer dan 1.000 mensen inmiddels de petitie «Stop oefenvluchten Bommelerwaard» hebben ondertekend? Deelt u de mening dat de inwoners van de Bommelerwaard genoeg ellende hebben meegemaakt met de laagvliegoefeningen en dat deze moeten worden beëindigd? Zo ja, wanneer zult u dit publiekelijk bekend maken? Zo neen, hoe gaat u dan de inwoners van de Bommelerwaard ontzien? Toelichting Deze vragen dienen ter aanvulling op eerdere vragen ter zake van het lid Ouwehand (PvdD), ingezonden 24 januari 2008 (vraagnummer 2070809470). </vraag>
      <noten afkomstig="vraag">
         <noot nummer="1"/>
         <noot nummer="1">www.stroomstoringBommelerwaard.nl</noot>
         <noot nummer="2" datum="2008-01-15" bron="Hart van Nederland">Hart van Nederland, 15 januari 2008, late uitzending</noot>
      </noten>
   </vragen>
   <antwoorden aantal="4">
      <antwoord nummer="1">De landingsprocedure na de botsing met de hoogspanningskabel maakt deel uit van de lopende onderzoeken van de Koninklijke Marechaussee en de Onderzoeksraad voor Veiligheid. Zodra de uitkomsten van deze onderzoeken bekend zijn en er duidelijkheid bestaat over de toedracht van het incident, zal ik u informeren. </antwoord>
      <antwoord nummer="2">Zie het antwoord op vraag 1. </antwoord>
      <antwoord nummer="3">De aanwijzing van laagvlieggebieden en -routes hangt samen met het ruimtelijke beleid in Nederland (Wet op de ruimtelijke ordening). Op dit gebied is het Structuurschema Militaire Terreinen (SMT) van belang. Dit is een planologische kernbeslissing die richtinggevend is voor streek- en bestemmingsplannen. De regels voor het laagvliegen zijn vastgelegd in de «Regeling VFR-nachtvluchten en minimum vlieghoogten voor militaire luchtvaartuigen». In deze regeling wordt onder meer bepaald dat bij laagvliegen aaneengesloten bebouwing – van woningen en kerktorens tot bedrijfsterreinen – moet worden vermeden. Verder is op de vliegkaarten van de luchtmacht ook vermeld waar zich bijvoorbeeld veehouderijen of eendenkooien bevinden, terwijl natuurgebieden worden gemeden in perioden wanneer daar absolute rust vereist is. Verder mogen helikopters niet onder hoogspanningskabels door vliegen, behalve bij het sluipvliegen. Dit gebeurt niet vaak, omdat vliegers ook in werkelijke operaties hoogspanningskabels zoveel mogelijk mijden. Bruggen worden tijdens oefeningen nooit onderlangs gepasseerd. Ten slotte worden de vliegroutes zoveel mogelijk gevarieerd om de overlast voor de bevolking te spreiden. Ruwweg de helft van de trainingsvluchten wordt bij duisternis uitgevoerd, dit gebeurt om de werkelijke inzet zo goed mogelijk te benaderen. Ter voorbereiding op militaire operaties, zoals in Afghanistan, is deze training onmisbaar. Om overlast tot een minimum te beperken duren oefeningen bij duisternis tot ongeveer 11 uur ’s avonds, terwijl in de zomermaanden niet wordt gevlogen omdat de duisternis laat invalt. Als er bij hoge uitzondering toch ’s nachts moet worden gevlogen, wordt dat van tevoren aangekondigd. In totaal produceren de Apache, Cougar en Chinook helikopters van de luchtmacht ongeveer 12.000 vlieguren per jaar. Daarvan worden ongeveer 8.000 uren (65 procent) geëxporteerd naar het buitenland. Afgezien van de inzetgebieden gaat het vooral om Duitsland, (Noord) Italië, Noorwegen, Polen, Spanje het Verenigd Koninkrijk en de Verenigde Staten. Van de 8.000 uren worden 2.800 uren in het inzetgebied zelf gevlogen en worden er 4.500 uren aan laagvliegen besteed. In Nederland zelf worden ongeveer 1.500 uren besteed aan laagvliegoefeningen. Vanwege de nabijheid van vliegbases en de bases van landmachteenheden waarmee geïntegreerd wordt geopereerd is het niet mogelijk een groter deel van de vliegoefeningen naar het buitenland te verplaatsen. Van de 1.500 uren in ons land worden er 500 in het Maas/Waalgebied geoefend; ongeveer 4 procent dus van het totaal van 12.000. </antwoord>
      <antwoord nummer="4">Ja, deze petitie heb ik op 13 februari jl. van de initiatiefneemster in ontvangst genomen. Ook in dit gesprek heb ik uiteengezet dat laagvliegoefeningen in het Maas/Waalgebied een belangrijk onderdeel zijn van de voorbereiding van helikoptervliegers op de operationele inzet binnen en buiten de landsgrenzen. De opschorting van de laagvliegoefeningen moet daarom worden afgewogen tegen de gevolgen daarvan voor de geoefendheid en de inzetbaarheid van de helikoptervliegers. De Koninklijke Marechaussee en de Onderzoeksraad voor Veiligheid (OVV) verrichten onderzoek naar de oorzaak van dit incident. Een besluit over de hervatting van de laagvliegoefeningen is echter niet afhankelijk van de uitkomst van deze onderzoeken. De luchtmacht heeft onmiddellijk na het vliegongeval een operationele beoordeling uitgevoerd waarbij de risico’s van het laagvliegen met helikopters voor de vliegers en voor de bevolking in kaart zijn gebracht. Deze beoordeling leverde geen aanwijzingen op dat het ongeval een structurele oorzaak heeft gehad die zich tegen de voortzetting van laagvliegoefeningen zou verzetten. Op grond van deze overwegingen en met inachtneming van enige tijdelijke beperkingen heb ik in overleg met de Minister van Economische Zaken besloten dat de laagvliegoefeningen in het Maas/Waalgebied met ingang van 18 februari a.s. worden hervat. Ik heb op 13 februari jl. met de lokale bestuurders constructief overleg gevoerd en hun geïnformeerd over mijn besluit. Om tegemoet te komen aan de bezorgdheid onder inwoners van het Maas/Waalgebied zal de luchtmacht tijdelijk de volgende beperkende maatregel in acht nemen. In afwachting van de bevindingen van de Onderzoeksraad voor Veiligheid zullen helikopters van de luchtmacht hoogspanningsmasten en -kabels in het gehele laagvlieggebied Maas/Waal op een hoogte van minstens 30 meter passeren. Tevens zullen helikopters aan weerszijden van hoogspanningsmasten en -kabels minstens 100 meter afstand bewaren. </antwoord>
      <noten afkomstig="antwoord"/>
   </antwoorden>
</kvr>
