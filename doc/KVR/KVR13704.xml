<?xml version="1.0" encoding="UTF-8"?>
<?xml-stylesheet type="text/xsl" href="showKVR.xsl"?>
<kvr xmlns:xs="http://www.w3.org/2001/XMLSchema" type="Antwoord" aantalvragen="5">
   <meta><!--
          Metadata toegevoegd door de griffie, geparsed uit Parlando.
         --><metadata>
         <item attribuut="Bibliografische_omschrijving">Vragen van het lid Van Dijke (ChristenUnie) aan de staatssecretaris van Financiën over het verhoogd politie- en douanetoezicht. (Ingezonden 25 april 2001); Antwoord</item>
         <item attribuut="Bestand">14Kb</item>
         <item attribuut="Permalink">
http://www.geencommentaar.nl/parlando/index.php?action=doc&amp;filename=KVR13704
</item>
         <item attribuut="Inhoud">Vragen over een toename van gesignaleerde overtredingen zoals wapenbezit en drugstransporten aan de Belgisch-Nederlandse grens, door een verhoogd toezicht in verband met de MKZ-crisis.</item>
         <item attribuut="Rubriek">Criminaliteit en openbare orde (Criminaliteitsbestrijding en -preventie) Criminaliteit en openbare orde (Drugsbestrijding) Handel en economie (Douane) Veeteelt (Veeziekten)</item>
         <item attribuut="Trefwoorden">België Douane Drugsbestrijding Mond- en klauwzeer Wapens</item>
         <item attribuut="Vindplaats">Kamervragen met antwoord 2000-2001, nr. 1210, Tweede Kamer</item>
         <item attribuut="Vraagnr_bij_indiening">2000109940</item>
         <item attribuut="Afkomstig_van">Financiën (FIN)</item>
         <item attribuut="Indiener">
            <persoon partij="ChristenUnie">Van Dijke</persoon>
         </item>
         <item attribuut="Datum_reaktie">2001-05-18</item>
         <item attribuut="Datum_indiening">2001-04-25</item>
         <item attribuut="Document-id">KVR13704</item>
         <item attribuut="Omvang">2 pag.</item>
      </metadata>
      <header titel="Tweede Kamer der Staten-Generaal" kamer="2" vergaderjaar="Vergaderjaar 2000–2001" typehandeling="Aanhangsel van de Handelingen" typedoc="Vragen gesteld door de leden der Kamer, met de daarop door de regering gegeven antwoorden"/>
      <footer firstpaginanummer="2523" allpagenumbers="2523 2524" vetnummer="2000109940" code="" lopendefooter="Tweede Kamer, vergaderjaar 2000–2001, Aanhangsel" filenaam="KVR13704" issn-nummer="ISSN 0921 - 7398" uitgever="Sdu Uitgevers ’s-Gravenhage 2001"/>
      <vraagdata vraagnummer="1210" onderwerp="" indiendatum="2001-04-25">
         <vrager partij="ChristenUnie" oorsprong="parlement">Van Dijke</vrager>
         <vraagt-aan>de staatssecretaris van Financiën</vraagt-aan>
      </vraagdata>
      <antwoorddata antwoorddatum="2001-05-18">
         <antwoorder functie="staatssecretaris" ministerie="Financiën">Bos</antwoorder>
         <mede-antwoorder/>
      </antwoorddata>
   </meta>
   <vragen aantal="5">
      <vraag nummer="1">Is het u bekend dat er als gevolg van de MKZ-crisis aan de Belgische zijde van de Belgisch-Nederlandse grens een verhoogd politie- en douanetoezicht is? </vraag>
      <vraag nummer="2">Is het u bekend of er als gevolg van deze verscherpte controles sprake is van een toename van gesignaleerde overtredingen, bijvoorbeeld verboden wapenbezit of drugstransporten? </vraag>
      <vraag nummer="3">Kunt u meedelen hoeveel drugs Nederlandse douanemensen hebben aangetroffen (bijvoorbeeld in wegbermen) waarvan moet worden aangenomen dat runners deze hebben weggegooid bij het naderen van controleposten in verband met MKZ? </vraag>
      <vraag nummer="4">Hebben Belgische autoriteiten reeds contact met Nederland opgenomen in verband met de meer dan gemiddelde scores van douane en politie ten aanzien van xtc en harddrugs en indien dat niet het geval is, bent u dan bereid zelf dit contact te leggen om helder te krijgen of er sprake is van een toename van gesignaleerde overtredingen? </vraag>
      <vraag nummer="5">Welke beleidsconclusies trekt u uit de bevindingen uit vraag 4? Zal dit bijvoorbeeld leiden tot verscherpte controles op drugsrunners aan de Belgisch-Nederlandse grens? Kunt u tevens meedelen of dit tot personele versterking van de douane moet leiden (bovenop de reeds toegezegde versterking), dan wel het nieuw gevormde A-team op de A-16? </vraag>
      <noten afkomstig="vraag"/>
   </vragen>
   <antwoorden aantal="5">
      <antwoord nummer="1">Ja. </antwoord>
      <antwoord nummer="2">De Douane heeft geen toename geconstateerd van strafbare feiten zoals verboden wapenbezit en drugstransporten. Wel heeft de Douane vele duizenden kilo’s aan producten ingenomen die vanwege de mond- en klauwzeercrisis niet mochten worden in- of uitgevoerd. </antwoord>
      <antwoord nummer="3">In de wegberm heeft de Douane (gegevens periode 31 maart–3 mei) op verschillende plaatsen in totaal ruim 10 kilo softdrugs aangetroffen waarvan moet worden aangenomen dat deze door de bezitters daarvan bij het naderen van controleposten bij de Nederlands-Belgische grens zijn weggegooid. Voorzover mij bekend zijn door de politie evenmin grote hoeveelheden drugs in de wegberm aangetroffen. </antwoord>
      <antwoord nummer="4">Tussen de Nederlandse Douane en de Belgische Federale politie, die in dit verband de Belgische Douane aanstuurt, is afstemming geweest over werkzaamheden die verband houden met de bestrijding van de mond- en klauwzeercrisis. Deze afstemming moet worden gezien in het licht van de bijzondere situatie. Daarbij is geen specifieke aandacht besteed aan eventuele drugsvangsten gedurende de mond- en klauwzeercontroles aan de binnengrens. Gelet op de hiervoor genoemde geringe hoeveelheid aangetroffen softdrugs was hiertoe ook geen aanleiding. </antwoord>
      <antwoord nummer="5">De primaire taak van de Nederlandse Douane is de bewaking van de buitengrens van de Europese Unie. Daarnaast voert de Douane in het kader van het Mobiel Toezicht Goederen steekproefsgewijs (accijns)controles elders in Nederland uit, waarbij het accent ligt in de grensstreken. In uitzonderingsgevallen kan de Douane tijdelijk een bijdrage leveren aan de bestrijding van calamiteiten die buiten zijn dagelijks werkterrein liggen. Bij de MKZ-crisis heeft de Douane controles uitgevoerd aan de binnengrens om verboden invoer en uitvoer van dieren en dierproducten tegen te gaan. Zodra de MKZ-crisis bedwongen is, zal de Douane de aandacht weer volledig op zijn primaire taken richten. Een intensivering van de controles aan de binnengrens van de Europese Unie behoort hier niet toe. De Douane maakt geen deel uit van het A-team op de A-16, aangezien dit team zich specifiek richt op controles in het binnenland. </antwoord>
      <noten afkomstig="antwoord"/>
   </antwoorden>
</kvr>
